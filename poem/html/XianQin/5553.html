<HTML>
<HEAD>
<TITLE>诗经-大雅 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/XianQin/">先秦诗选</a> <FONT color=#BCB6A0>&gt;&gt;</font> 诗经-大雅</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>诗经-大雅</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:先秦诗选&nbsp;&nbsp;阅读次数:<script language=javascript src="../../hits.php?articleid=5553"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'诗经-大雅')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[诗经-大雅]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 文王之什 生民之什 荡之什 
<br>
<br>
<br>--------------------------------------------------------------------------------
<br>
<br>文王之什
<br>
<br>
<br>○文王
<br>
<br>文王在上，于昭于天。周虽旧邦，其命维新。有周不显，帝命不时。文王陟降，在帝左右。
<br>
<br>亹亹文王，令闻不已。陈锡哉周，侯文王孙子。文王孙子，本支百世，凡周之士，不显亦世。
<br>
<br>世之不显，厥犹翼翼。思皇多士，生此王国。王国克生，维周之桢；济济多士，文王以宁。
<br>
<br>穆穆文王，于缉熙敬止。假哉天命。有商孙子。商之孙子，其丽不亿。上帝既命，侯于周服。
<br>
<br>侯服于周，天命靡常。殷士肤敏。裸将于京。厥作裸将，常服黼冔。王之荩臣。无念尔祖。
<br>
<br>无念尔祖，聿修厥德。永言配命，自求多福。殷之未丧师，克配上帝。宜鉴于殷，骏命不易！
<br>
<br>命之不易，无遏尔躬。宣昭义问，有虞殷自天。上天之载，无声无臭。仪刑文王，万邦作孚。
<br>
<br>○大明
<br>
<br>明明在下，赫赫在上。天难忱斯，不易维王。天位殷适，使不挟四方。
<br>
<br>挚仲氏任，自彼殷商，来嫁于周，曰嫔于京。乃及王季，维德之行。
<br>
<br>大任有身，生此文王。维此文王，小心翼翼。昭事上帝，聿怀多福。厥德不回，以受方国。
<br>
<br>天监在下，有命既集。文王初载，天作之合。在洽之阳，在渭之涘。
<br>
<br>文王嘉止，大邦有子。大邦有子，伣天之妹。文定厥祥，亲迎于渭。造舟为梁，不显其光。
<br>
<br>有命自天，命此文王。于周于京，缵女维莘。长子维行，笃生武王。保右命尔，燮伐大商。
<br>
<br>殷商之旅，其会如林。矢于牧野，维予侯兴。上帝临女，无贰尔心。
<br>
<br>牧野洋洋，檀车煌煌，驷騵彭彭。维师尚父，时维鹰扬。氵京彼武王，肆伐大商，会朝清明。
<br>
<br>○绵
<br>
<br>绵绵瓜瓞。民之初生，自土沮漆。古公亶父，陶复陶冗，未有家室。
<br>
<br>古公亶父，来朝走马。率西水浒，至于岐下。爰及姜女，聿来胥宇。
<br>
<br>周原膴々，堇荼如饴。爰始爰谋，爰契我龟，曰止曰时，筑室于兹。
<br>
<br>乃慰乃止，乃左乃右，乃疆乃理，乃宣乃亩。自西徂东，周爰执事。
<br>
<br>乃召司空，乃召司徒，俾立室家。其绳则直，缩版以载，作庙翼翼。
<br>
<br>捄之陾，度之薨薨，筑之登登，削屡冯冯。百堵皆兴，鼛鼓弗胜。
<br>
<br>乃立皋门，皋门有伉。乃立应门，应门将将。乃立冢土，戎丑攸行。
<br>
<br>肆不殄厥愠，亦不陨厥问。柞棫拔矣，行道兑矣。混夷駾矣，维其喙矣！
<br>
<br>虞芮质厥成，文王蹶厥生。予曰有疏附，予曰有先后。予曰有奔奏，予曰有
<br>
<br>御侮！
<br>
<br>○棫朴
<br>
<br>芃芃棫朴，薪之之。济济辟王，左右趣之。
<br>
<br>济济辟王，左右奉璋。奉璋峨峨，髦士攸宜。
<br>
<br>淠彼泾舟，烝徒楫之。周王于迈，六师及之。
<br>
<br>倬彼云汉，为章于天。周王寿考，遐不作人？
<br>
<br>追琢其章，金玉其相。勉勉我王，纲纪四方。
<br>
<br>○旱麓
<br>
<br>瞻彼旱麓，榛楛济济。岂弟君子，干禄岂弟。
<br>
<br>瑟彼玉瓒，黄流在中。岂弟君子，福禄攸降。
<br>
<br>鸢飞戾天，鱼跃于渊。岂弟君子，遐不作人？
<br>
<br>清酒既载，骍牡既备。以享以祀，以介景福。
<br>
<br>瑟彼柞棫，民所燎矣。岂弟君子，神所劳矣。
<br>
<br>莫莫葛藟，施于条枚。岂弟君子，求福不回。
<br>
<br>○思齐
<br>
<br>思齐大任，文王之母，思媚周姜，京室之妇。大姒嗣徽音，则百斯男。
<br>
<br>惠于宗公，神罔时怨，神罔时恫。刑于寡妻，至于兄弟，以御于家邦。
<br>
<br>雍雍在宫，肃肃在庙。不显亦临，无射亦保。
<br>
<br>肆戎疾不殄，烈假不瑕。不闻亦式，不谏亦入。肆成人有德，小子有造。古之人无斁，誉髦斯士。
<br>
<br>○皇矣
<br>
<br>皇矣上帝，临下有赫。监观四方，求民之莫。维此二国，其政不获。维彼四
<br>
<br>国，爰究爰度。上帝耆之，憎其式廓。乃眷西顾，此维与宅。
<br>
<br>作之屏之，其菑其翳。修之平之，其灌其栵。启之辟之，其柽其椐。攘之
<br>
<br>剔之，其檿其柘。帝迁明德，串夷载路。天立厥配，受命既固。
<br>
<br>帝省其山，柞棫斯拔，松柏斯兑。帝作邦作对，自大伯王季。维此王季，
<br>
<br>因心则友。则友其兄，则笃其庆，载锡之光。受禄无丧，奄有四方。
<br>
<br>维此王季，帝度其心。貊其德音，其德克明。克明克类，克长克君。王此大
<br>
<br>邦，克顺克比。比于文王，其德靡悔。既受帝祉，施于孙子。
<br>
<br>帝谓文王：无然畔援，无然歆羡，诞先登于岸。密人不恭，敢距大邦，侵阮
<br>
<br>徂共。王赫斯怒，爰整其旅，以按徂旅。以笃于周祜，以对于天下。
<br>
<br>依其在京，侵自阮疆。陟我高冈，无矢我陵。我陵我阿，无饮我泉，我泉我
<br>
<br>池。度其鲜原，居岐之阳，在渭之将。万邦之方，下民之王。
<br>
<br>帝谓文王：予怀明德，不大声以色，不长夏以革。不识不知，顺帝之则。帝
<br>
<br>谓文王：訽尔仇方，同尔弟兄。以尔钩援，与尔临冲，以伐崇墉。
<br>
<br>临冲闲闲，崇墉言言。执讯连连，攸馘安安。是类是禡，是致是附，四方
<br>
<br>以无侮。临冲茀茀，崇墉仡仡。是伐是肆，是绝是忽。四方以无拂。
<br>
<br>○灵台
<br>
<br>经始灵台，经之营之。庶民攻之，不日成之。经始勿亟，庶民子来。
<br>
<br>王在灵囿，麀鹿攸伏。麀鹿濯濯，白鸟翯々。王在灵沼，于牣鱼跃。
<br>
<br>虡业维枞，贲鼓维镛。于论鼓钟，于乐辟雍。
<br>
<br>于论鼓钟，于乐辟雍。鼍鼓逢逢。矇瞍奏公。
<br>
<br>○下武
<br>
<br>下武维周，世有哲王。三后在天，王配于京。
<br>
<br>王配于京，世德作求。永言配命，成王之孚。
<br>
<br>成王之孚，下土之式。永言孝思，孝思维则。
<br>
<br>媚兹一人，应侯顺德。永言孝思，昭哉嗣服。
<br>
<br>昭兹来许，绳其祖武。于万斯年，受天之祜。
<br>
<br>受天之祜，四方来贺。于万斯年，不遐有佐。
<br>
<br>○文王有声
<br>
<br>文王有声，遹骏有声。遹求厥宁，遹观厥成。文王烝哉！
<br>
<br>文王受命，有此武功。既伐于崇，作邑于丰。文王烝哉！
<br>
<br>筑城伊淢，作丰伊匹。匪棘其欲，遹追来孝。王后烝哉！
<br>
<br>王公伊濯，维丰之垣。四方攸同，王后维翰。王后烝哉！
<br>
<br>丰水东注，维禹之绩。四方攸同，皇王维辟。皇王烝哉！
<br>
<br>镐京辟雍，自西自东，自南自北，无思不服。皇王烝哉！
<br>
<br>考卜维王，宅是镐京。维龟正之，武王成之。武王烝哉！
<br>
<br>丰水有芑，武王岂不仕？诒厥孙谋，以燕翼子。武王烝哉！ 
<br>
<br>
<br>--------------------------------------------------------------------------------
<br>
<br>
<br>生民之什
<br>
<br>
<br>
<br>
<br>○生民
<br>
<br>厥初生民，时维姜嫄。生民如何？克禋克祀，以弗无子。履帝武敏歆，攸
<br>
<br>介攸止，载震载夙。载生载育，时维后稷。
<br>
<br>诞弥厥月，先生如达。不拆不副，无菑无害。以赫厥灵。上帝不宁，不康禋
<br>
<br>祀，居然生子。
<br>
<br>诞寘之隘巷，牛羊腓字之。诞寘之平林，会伐平林。诞寘之寒冰，鸟覆翼之。
<br>
<br>鸟乃去矣，后稷呱矣。
<br>
<br>实覃实讠于，厥声载路。诞实匍匐，克岐克嶷。以就口食。之荏菽，
<br>
<br>荏菽旆旆。禾役穟穟，麻麦幪幪，瓜瓞唪唪。
<br>
<br>诞后稷之穑，有相之道。茀厥丰草，种之黄茂。实方实苞，实种实褎。实发
<br>
<br>实秀，实坚实好。实颖实栗，即有邰家室。
<br>
<br>诞降嘉种，维秬维秠，维穈维芑。恒之秬秠，是获是亩。恒之穈
<br>
<br>芑，是任是负。以归肇祀。
<br>
<br>诞我祀如何？或舂或揄，或簸或蹂。释之叟叟，烝之浮浮。载谋载惟。取萧
<br>
<br>祭脂，取羝以軷，载燔载烈，以兴嗣岁。
<br>
<br>卬盛于豆，于豆于登。其香始升，上帝居歆。胡臭亶时。后稷肇祀。庶无罪
<br>
<br>悔，以迄于今。
<br>
<br>○行苇
<br>
<br>敦彼行苇，牛羊勿践履。方苞方体，维叶泥泥。戚戚兄弟，莫远具尔。或肆
<br>
<br>之筵，或授之几。
<br>
<br>肆筵设席，授几有缉御。或献或酢，洗爵奠斝。醓醢以荐，或燔或炙。
<br>
<br>嘉肴脾臄，或歌或咢。
<br>
<br>敦弓既坚，四鍭既均，舍矢既均，序宾以贤。敦弓既句，既挟四鍭。
<br>
<br>四鍭如树，序宾以不侮。
<br>
<br>曾孙维主，酒醴维醽，酌以大斗，以祈黄耇。黄耇台背，以引以翼。寿考维
<br>
<br>祺，以介景福。
<br>
<br>○既醉
<br>
<br>既醉以酒，既饱以德。君子万年，介尔景福。
<br>
<br>既醉以酒，尔肴既将。君子万年，介尔昭明。
<br>
<br>昭明有融，高朗令终，令终有俶。公尸嘉告。
<br>
<br>其告维何？笾豆静嘉。朋友攸摄，摄以威仪。
<br>
<br>威仪孔时，君子有孝子。孝子不匮，永锡尔类。
<br>
<br>其类维何？室家之壶。君子万年，永锡祚胤。
<br>
<br>其胤维何？天被尔禄。君子万年，景命有仆。
<br>
<br>其仆维何？厘尔女士。厘尔女士，从以孙子。
<br>
<br>○凫鹥
<br>
<br>凫鹥在泾，公尸在燕来宁。尔酒既清，尔肴既馨。公尸燕饮，福禄来成。
<br>
<br>凫鹥在沙，公尸来燕来宜。尔酒既多，尔肴既嘉。公尸燕饮，福禄来为。
<br>
<br>凫鹥在渚，公尸来燕来处。尔酒既湑，尔肴伊脯。公尸燕饮，福禄来下。
<br>
<br>凫鹥在氵众，公尸来燕来宗，既燕于宗，福禄攸降。公尸燕饮，福禄来崇。
<br>
<br>凫鹥在亹，公尸来止熏熏。旨酒欣欣，燔炙芬芬。公尸燕饮，无有后艰。
<br>
<br>○假乐
<br>
<br>假乐君子，显显令德，宜民宜人。受禄于天，保右命之，自天申之。
<br>
<br>千禄百福，子孙千亿。穆穆皇皇，宜君宜王。不愆不忘，率由旧章。
<br>
<br>威仪抑抑，德音秩秩。无怨无恶，率由群匹。受福无疆，四方之纲。
<br>
<br>之纲之纪，燕及朋友。百辟卿士，媚于天子。不解于位，民之攸塈。
<br>
<br>○公刘
<br>
<br>笃公刘，匪居匪康。乃埸乃疆，乃积乃仓；乃裹餱粮，于橐于囊。思辑用
<br>
<br>光，弓矢斯张；干戈戚扬，爰方启行。
<br>
<br>笃公刘，于胥斯原。既庶既繁，既顺乃宣，而无永叹。陟则在巘，复降在原。
<br>
<br>何以舟之？维玉及瑶，鞞琫容刀。
<br>
<br>笃公刘，逝彼百泉。瞻彼溥原，乃陟南冈。乃觏于京，京师之野。于时处处，
<br>
<br>于时庐旅，于时言言，于时语语。
<br>
<br>笃公刘，于京斯依。跄跄济济，俾筵俾几。既登乃依，乃造其曹。执豕于牢，
<br>
<br>酌之用匏。食之饮之，君之宗之。
<br>
<br>笃公刘，既溥既长。既景乃冈，相其阴阳，观其流泉。其军三单，度其隰原。
<br>
<br>彻田为粮，度其夕阳。豳居允荒。
<br>
<br>笃公刘，于豳斯馆。涉渭为乱，取厉取锻，止基乃理。爰众爰有，夹其皇涧。
<br>
<br>溯其过涧。止旅乃密，芮鞫之即。
<br>
<br>○泂酌
<br>
<br>泂酌彼行潦，挹彼注兹，可以餴饎。岂弟君子，民之父母。
<br>
<br>泂酌彼行潦，挹彼注兹，可以濯罍。岂弟君子，民之攸归。
<br>
<br>泂酌彼行潦，挹彼注兹，可以濯溉。岂弟君子，民之攸。
<br>
<br>○卷阿
<br>
<br>有卷者阿，飘风自南。岂弟君子，来游来歌，以矢其音。
<br>
<br>伴奂尔游矣，优游尔休矣。岂弟君子，俾尔弥尔性，似先公酋矣。
<br>
<br>尔土宇昄章，亦孔之厚矣。岂弟君子，俾尔弥尔性，百神尔主矣。
<br>
<br>尔受命长矣，茀禄尔康矣。岂弟君子，俾尔弥尔性，纯嘏尔常矣。
<br>
<br>有冯有翼，有孝有德，以引以翼。岂弟君子，四方为则。
<br>
<br>颙颙卬卬，如圭如璋，令闻令望。岂弟君子，四方为纲。
<br>
<br>凤凰于飞，翙翙其羽，亦集爰止。蔼蔼王多吉士，维君子使，媚于天子。
<br>
<br>凤凰于飞，翙翙其羽，亦傅于天。蔼蔼王多吉人，维君子命，媚于庶人。
<br>
<br>凤凰鸣矣，于彼高冈。梧桐生矣，于彼朝阳。菶々萋萋，雍雍喈喈。
<br>
<br>君子之车，既庶且多。君子之马，既闲且驰。矢诗不多，维以遂歌。
<br>
<br>○民劳
<br>
<br>民亦劳止，汔可小康。惠此中国，以绥四方。无纵诡随，以谨无良。式遏寇
<br>
<br>虐，憯不畏明。柔远能迩，以定我王。
<br>
<br>民亦劳止，汔可小休。惠此中国，以为民逑。无纵诡随，以谨惛怓。式
<br>
<br>遏寇虐，无俾民忧。无弃尔劳，以为王休。
<br>
<br>民亦劳止，汔可小息。惠此京师，以绥四国。无纵诡随，以谨罔极。式遏寇
<br>
<br>虐，无俾作慝。敬慎威仪，以近有德。
<br>
<br>民亦劳止，汔可小愒。惠此中国，俾民忧泄。无纵诡随，以谨丑厉。式遏
<br>
<br>寇虐，无俾正败。戎虽小子，而式弘大。
<br>
<br>民亦劳止，汔可小安。惠此中国，国无有残。无纵诡随，以谨缱绻。式遏寇
<br>
<br>虐，无俾正反。王欲玉女，是用大谏。
<br>
<br>○板
<br>
<br>上帝板板，下民卒瘅。出话不然，为犹不远。靡圣管管。不实于亶。犹之未远，是用大谏。
<br>
<br>天之方难，无然宪宪。天之方蹶，无然泄泄。辞之辑矣，民之洽矣。辞之怿矣，民之莫矣。
<br>
<br>我虽异事，及尔同僚。我即尔谋，听我嚣嚣。我言维服，勿以为笑。先民有言，询于刍荛。
<br>
<br>天之方虐，无然谑谑。老夫灌灌，小子蹻々。匪我言耄，尔用忧谑。多将熇々，不可救药。
<br>
<br>天之方懠。无为夸毗。威仪卒迷，善人载尸。民之方殿屎，则莫我敢葵？丧乱蔑资，曾莫惠我师？
<br>
<br>天之牖民，如埙如篪，如璋如圭，如取如携。携无曰益，牖民孔易。民之多辟，无自立辟。
<br>
<br>价人维藩，大师维垣，大邦维屏，大宗维翰，怀德维宁，宗子维城。无俾城坏，无独斯畏。
<br>
<br>敬天之怒，无敢戏豫。敬天之渝，无敢驰驱。昊天曰明，及尔出王。昊天曰旦，及尔游衍。
<br>
<br>
<br>--------------------------------------------------------------------------------
<br>
<br>荡之什
<br>
<br>
<br>○荡
<br>
<br>荡荡上帝，下民之辟。疾威上帝，其命多辟。天生烝民，其命匪谌。靡不有初，鲜克有终。
<br>
<br>文王曰咨，咨汝殷商。曾是彊御？曾是掊克？曾是在位？曾是在服？天降滔德，女兴是力。
<br>
<br>文王曰咨，咨女殷商。而秉义类，彊御多怼。流言以对。寇攘式内。侯作侯祝，靡届靡究。
<br>
<br>文王曰咨，咨女殷商。女炰烋于中国。敛怨以为德。不明尔德，时无背无侧。尔德不明，以无陪无卿。
<br>
<br>文王曰咨，咨女殷商。天不湎尔以酒，不义从式。既衍尔止。靡明靡晦。式号式呼。俾昼作夜。
<br>
<br>文王曰咨，咨女殷商。如蜩如螗，如沸如羹。小大近丧，人尚乎由行。内奰于中国，覃及鬼方。
<br>
<br>文王曰咨，咨女殷商。匪上帝不时，殷不用旧。虽无老成人，尚有典刑。曾是莫听，大命以倾。
<br>
<br>文王曰咨，咨女殷商。人亦有言：颠沛之揭，枝叶未有害，本实先拨。殷鉴不远，在夏后之世。
<br>
<br>○抑
<br>
<br>抑抑威仪，维德之隅。人亦有言：靡哲不愚，庶人之愚，亦职维疾。哲人之愚，亦维斯戾。
<br>
<br>无竞维人，四方其训之。有觉德行，四国顺之。讠于谟定命，远犹辰告。敬慎威仪，维民之则。
<br>
<br>其在于今，兴迷乱于政。颠覆厥德，荒湛于酒。女虽湛乐从，弗念厥绍。罔敷求先王，克共明刑。
<br>
<br>肆皇天弗尚，如彼泉流，无沦胥以亡。夙兴夜寐，洒扫庭内，维民之章。修尔车马，弓矢戎兵，用戒戎作，用逷蛮方。
<br>
<br>质尔人民，谨尔侯度，用戒不虞。慎尔出话，敬尔威仪，无不柔嘉。白圭之玷，尚可磨也；斯言之玷，不可为也！
<br>
<br>无易由言，无曰苟矣，莫扪朕舌，言不可逝矣。无言不仇，无德不报。惠于朋友，庶民小子。子孙绳绳，万民靡不承。
<br>
<br>视尔友君子，辑柔尔颜，不遐有愆。相在尔室，尚不愧于屋漏。无曰不显，莫予云觏。神之格思，不可度思，矧可射思！
<br>
<br>辟尔为德，俾臧俾嘉。淑慎尔止，不愆于仪。不僭不贼，鲜不为则。投我以桃，报之以李。彼童而角，实虹小子。
<br>
<br>荏染柔木，言缗之丝。温温恭人，维德之基。其维哲人，告之话言，顺德之行。其维愚人，覆谓我僭。民各有心。
<br>
<br>于乎小子，未知臧否。匪手携之，言示之事。匪面命之，言提其耳。借曰未知，亦既抱子。民之靡盈，谁夙知而莫成？
<br>
<br>昊天孔昭，我生靡乐。视尔梦梦，我心惨惨。诲尔谆谆，听我藐藐。匪用为教，覆用为虐。借曰未知，亦聿既耄。
<br>
<br>于乎，小子，告尔旧止。听用我谋，庶无大悔。天方艰难，曰丧厥国。取譬不远，昊天不忒。回遹其德，俾民大棘。
<br>
<br>○桑柔
<br>
<br>菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？
<br>
<br>四牡骙々，旟旐有翩。乱生不夷，靡国不泯。民靡有黎，具祸以烬。于乎有哀，国步斯频。
<br>
<br>国步灭资，天不我将。靡所止疑，云徂何往？君子实维，秉心无竞。谁生厉阶，至今为梗？
<br>
<br>忧心殷殷，念我土宇。我生不辰，逢天僤怒。自西徂东，靡所定处。多我觏痻，孔棘我圉。
<br>
<br>为谋为毖，乱况斯削。告尔忧恤，诲尔序爵。谁能执热，逝不以濯？其何能淑，载胥及溺。
<br>
<br>如彼溯风，亦孔之僾。民有肃心，云不逮。好是稼穑，力民代食。稼穑维宝，代食维好？
<br>
<br>天降丧乱，灭我立王。降此蟊贼，稼穑卒痒。哀恫中国，具赘卒荒。靡有旅力，以念穹苍。
<br>
<br>维此惠君，民人所瞻。秉心宣犹，考慎其相。维彼不顺，自独俾臧。自有肺肠，俾民卒狂。
<br>
<br>瞻彼中林，甡甡其鹿。朋友已谮，不胥以穀。人亦有言：进退维谷。
<br>
<br>维此圣人，瞻言百里。维彼愚人，覆狂以喜。匪言不能，胡斯畏忌？
<br>
<br>维此良人，弗求弗迪。维彼忍心，是顾是复。民之贪乱，宁为荼毒。
<br>
<br>大风有隧，有空大谷。维此良人，作为式穀。维彼不顺，征以中垢。
<br>
<br>大风有隧，贪人败类。听言则对，诵言如醉。匪用其良，复俾我悖。
<br>
<br>嗟尔朋友，予岂不知而作。如彼飞虫，时亦弋获。既之阴女，反予来赫。
<br>
<br>民之罔极，职凉善背。为民不利，如云不克。民之回遹，职竞用力。
<br>
<br>民之未戾，职盗为寇。凉曰不可，覆背善詈。虽曰匪予，既作尔歌！
<br>
<br>○云汉
<br>
<br>倬彼云汉，昭回于天。王曰：於乎！何辜今之人？天降丧乱，饥馑荐臻。靡
<br>
<br>神不举，靡爱斯牲。圭壁既卒，宁莫我听？
<br>
<br>旱既大甚，蕴隆虫虫。不殄禋祀，自郊徂宫。上下奠瘗，靡神不宗。后稷不
<br>
<br>克，上帝不临。耗斁下土，宁丁我梗
<br>
<br>旱既大甚，则不可推。兢兢业业，如霆如雷。周余黎民，靡有孑遗。昊天上
<br>
<br>帝，则不我遗。胡不相畏？先祖于摧。
<br>
<br>旱既大甚，则不可沮。赫赫炎炎，云我无所。大命近止，靡瞻靡顾。群公先
<br>
<br>正，则不我助。父母先祖，胡宁忍予？
<br>
<br>旱既大甚，涤涤山川。旱魃为虐，如惔如焚。我心惮暑，忧心如熏。群公
<br>
<br>先正，则不我闻。昊天上帝，宁俾我遁？
<br>
<br>旱既大甚，黾勉畏去。胡宁瘨我以旱？憯不知其故。祈年孔夙，方社不
<br>
<br>莫。昊天上帝，则不我虞。
<br>
<br>敬恭明神，宜无悔怒。旱既大甚，散无友纪。鞫哉庶正，疚哉冢宰。趣马师
<br>
<br>氏，膳夫左右。靡人不周。无不能止，瞻卬昊天，云如何里！
<br>
<br>瞻卬昊天，有嘒其星。大夫君子，昭假无赢。大命近止，无弃尔成。何求为
<br>
<br>我。以戾庶正。瞻卬昊天，曷惠其宁？
<br>
<br>○崧高
<br>
<br>崧高维岳，骏极于天。维岳降神，生甫及申。维申及甫，维周之翰。四国于蕃。四方于宣。
<br>
<br>亹亹申伯，王缵之事。于邑于谢，南国是式。王命召伯，定申伯之宅。登是南邦，世执其功。
<br>
<br>王命申伯，式是南邦。因是谢人，以作尔庸。王命召伯，彻申伯土田。王命傅御，迁其私人。
<br>
<br>申伯之功，召伯是营。有俶其城，寝庙既成。既成藐藐，王锡申伯。四牡蹻々，钩膺濯濯。
<br>
<br>王遣申伯，路车乘马。我图尔居，莫如南土。锡尔介圭，以作尔宝。往近王舅，南土是保。
<br>
<br>申伯信迈，王饯于郿。申伯还南，谢于诚归。王命召伯，彻申伯土疆。以峙其粻，式遄其行。
<br>
<br>申伯番番，既入于谢。徒御啴々。周邦咸喜，戎有良翰。不显申伯，王之元舅，文武是宪。
<br>
<br>申伯之德，柔惠且直。揉此万邦，闻于四国。吉甫作诵，其诗孔硕。其风肆好，以赠申伯。
<br>
<br>○烝民
<br>
<br>天生烝民，有物有则。民之秉彝，好是懿德。天监有周，昭假于下。保兹天子，生仲山甫。
<br>
<br>仲山甫之德，柔嘉维则。令仪令色。小心翼翼。古训是式。威仪是力。天子是若，明命使赋。
<br>
<br>王命仲山甫，式是百辟，缵戎祖考，王躬是保。出纳王命，王之喉舌。赋政于外，四方爰发。
<br>
<br>肃肃王命，仲山甫将之。邦国若否，仲山甫明之。既明且哲，以保其身。夙夜匪解，以事一人。
<br>
<br>人亦有言，柔则茹之，刚则吐之。维仲山甫，柔亦不茹，刚亦不吐。不侮矜寡，不畏强御。
<br>
<br>人亦有言，德輶如毛，民鲜克举之。我仪图之，维仲山甫举之。爱莫助之。衮职有阙，维仲山甫补之。
<br>
<br>仲山甫出祖。四牡业业。征夫捷捷，每怀靡及。四牡彭彭，八鸾锵锵。王命仲山甫，城彼东方。
<br>
<br>四牡骙々，八鸾喈喈。仲山甫徂齐，式遄其归。吉甫作诵，穆如清风。仲山甫永怀，以慰其心。
<br>
<br>○韩奕
<br>
<br>奕奕梁山，维禹甸之，有倬其道。韩侯受命，王亲命之：缵戎祖考，无废朕
<br>
<br>命。夙夜匪解，虔共尔位，朕命不易。粲不庭方，以佐戎辟。
<br>
<br>四牡奕奕，孔修且张。韩侯入觐，以其介圭，入觐于王。王锡韩侯，淑旂绥
<br>
<br>章，簟茀错衡，玄衮赤舄，钩膺镂锡，郭鞃浅幭，鞗革金厄。
<br>
<br>韩侯出祖，出宿于屠。显父饯之，清酒百壶。其殽维何？炰鳖鲜鱼。其蔌维
<br>
<br>何？维笋及蒲。其赠维何？乘马路车。笾豆有且。侯氏燕胥。
<br>
<br>韩侯取妻，汾王之甥，蹶父之子。韩侯迎止，于蹶之里。百两彭彭，八鸾锵
<br>
<br>锵，不显其光。诸娣从之，祁祁如云。韩侯顾之，烂其盈门。
<br>
<br>蹶父孔武，靡国不到。为韩姞相攸，莫如韩乐。孔乐韩土，川泽讠于々，
<br>
<br>鲂鱮甫甫，麀鹿噳々，有熊有罴，有猫有虎。庆既令居，韩姞燕誉。
<br>
<br>溥彼韩城，燕师所完。以先祖受命，因时百蛮。王锡韩侯，其追其貊。奄受
<br>
<br>北国，因以其伯。实墉实壑，实亩实藉。献其貔皮，赤豹黄罴。
<br>
<br>○江汉
<br>
<br>江汉浮浮，武夫滔滔。匪安匪游，淮夷来求。既出我车，既设我旟。匪安匪舒，淮夷来铺。
<br>
<br>江汉汤汤，武夫洸々。经营四方，告成于王。四方既平，王国庶定。时靡有争，王心载宁。
<br>
<br>江汉之浒，王命召虎：式辟四方，彻我疆土。匪疚匪棘，王国来极。于疆于理，至于南海。
<br>
<br>王命召虎：来旬来宣。文武受命，召公维翰。无曰予小子，召公是似。肇敏戎公，用锡尔祉。
<br>
<br>厘尔圭瓒，秬鬯一卣。告于文人，锡山土田。于周受命，自召祖命，虎拜稽首：天子万年！
<br>
<br>虎拜稽首，对扬王休。作召公考：天子万寿！明明天子，令闻不已，矢其文德，洽此四国。
<br>
<br>○常武
<br>
<br>赫赫明明。王命卿士，南仲大祖，大师皇父。整我六师，以修我戎。既敬既戒，惠此南国。
<br>
<br>王谓尹氏，命程伯休父，左右陈行。戒我师旅，率彼淮浦，省此徐土。不留不处，三事就绪。
<br>
<br>赫赫业业，有严天子。王舒保作，匪绍匪游。徐方绎骚，震惊徐方。如雷如霆，徐方震惊。
<br>
<br>王奋厥武，如震如怒。进厥虎臣，阚如虓虎。铺敦淮濆，仍执丑虏。截彼淮浦，王师之所。
<br>
<br>王旅啴々，如飞如翰。如江如汉，如山之苞。如川之流，绵绵翼翼。不测不克，濯征徐国。
<br>
<br>王犹允塞，徐方既来。徐方既同，天子之功。四方既平，徐方来庭。徐方不回，王曰还归。
<br>
<br>○瞻卬
<br>
<br>瞻卬昊天，则不我惠。孔填不宁，降此大厉。邦靡有定，士民其瘵。蟊贼蟊疾，靡有夷届。罪罟不收，靡有夷瘳。
<br>
<br>人有土田，女反有之。人有民人，女覆夺之。此宜无罪，女反收之。彼宜有罪，女覆说之。
<br>
<br>哲夫成城，哲妇倾城。懿厥哲妇，为枭为鸱。妇有长舌，维厉之阶。乱匪降自天，生自妇人。匪教匪诲，时维妇寺。
<br>
<br>鞫人忮忒。谮始竞背。岂曰不极？伊胡为慝？如贾三倍，君子是识。妇无公事，休其蚕织。
<br>
<br>天何以剌？何神不富？舍尔介狄，维予胥忌。不吊不祥，威仪不类。人之云亡，邦国殄瘁。
<br>
<br>天之降罔，维其优矣。人之云亡，心之忧矣。天之降罔，维其几矣。人之云亡，心之悲矣。
<br>
<br>觱沸槛泉，维其深矣。心之忧矣，宁自今矣？不自我先，不自我后。藐藐昊天，无不克巩。无忝皇祖，式救尔后。
<br>
<br>○召旻
<br>
<br>旻天疾威，天笃降丧。瘨我饥馑，民卒流亡。我居圉卒荒。
<br>
<br>天降罪罟，蟊贼内讧。昏椓靡共，溃溃回遹，实靖夷我邦。
<br>
<br>皋皋訿々，曾不知其玷。兢兢业业，孔填不宁，我位孔贬。
<br>
<br>如彼岁旱，草不溃茂，如彼栖苴。我相此邦，无不溃止。
<br>
<br>维昔之富不如时，维今之疚不如兹。彼疏斯粺，胡不自替？职兄斯引。
<br>
<br>池之竭矣，不云自频。泉之竭矣，不云自中。溥斯害矣，职兄斯弘，不<火>
<br>
<br>我躬。
<br>
<br>昔先王受命，有如召公，日辟国百里，今也日蹙国百里。於乎哀哉！维今之
<br>
<br>人，不尚有旧！
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
