<HTML>
<HEAD>
<TITLE>诗经-小雅 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/XianQin/">先秦诗选</a> <FONT color=#BCB6A0>&gt;&gt;</font> 诗经-小雅</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>诗经-小雅</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:先秦诗选&nbsp;&nbsp;阅读次数:<script language=javascript src="../../hits.php?articleid=5554"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'诗经-小雅')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[诗经-小雅]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 鹿鸣之什
<br>
<br>
<br>○鹿鸣
<br>
<br>呦呦鹿鸣，食野之苹。我有嘉宾，鼓瑟吹笙。吹笙鼓簧，承筐是将。人之好我，示我周行。
<br>
<br>呦呦鹿鸣，食野之蒿。我有嘉宾，德音孔昭。视民不恌，君子是则是效。我有旨酒，嘉宾式燕以敖。
<br>
<br>呦呦鹿鸣，食野之芩。我有嘉宾，鼓瑟鼓琴。鼓瑟鼓琴，和乐且湛。我有旨酒，以燕乐嘉宾之心。
<br>
<br>○四牡
<br>
<br>四牡騑騑，周道倭迟。岂不怀归？王事靡盬，我心伤悲。
<br>
<br>四牡騑騑，啴々骆马。岂不怀归？王事靡盬，不遑启处。
<br>
<br>翩翩者鵻，载飞载下，集于苞栩。王事靡盬，不遑将父。
<br>
<br>翩翩者鵻，载飞载止，集于苞杞。王事靡盬，不遑将母。
<br>
<br>驾彼四骆，载骤骎骎。岂不怀归？是用作歌，将母来谂。
<br>
<br>○皇皇者华
<br>
<br>皇皇者华，于彼原隰。駪々征夫，每怀靡及。
<br>
<br>我马维驹，六辔如濡。载驰载驱，周爰咨诹。
<br>
<br>我马维骐，六辔如丝。载驰载驱，周爰咨谋。
<br>
<br>我马维骆，六辔沃若。载驰载驱，周爰咨度。
<br>
<br>我马维骃，六辔既均。载驰载驱，周爰咨询。
<br>
<br>○常棣
<br>
<br>常棣之华，鄂不韡韡。凡今之人，莫如兄弟。
<br>
<br>死丧之威，兄弟孔怀。原隰裒矣，兄弟求矣。
<br>
<br>脊令在原，兄弟急难。每有良朋，况也永叹。
<br>
<br>兄弟阋于墙，外御其务。每有良朋，烝也无戎。
<br>
<br>丧乱既平，既安且宁。虽有兄弟，不如友生？
<br>
<br>傧尔笾豆，饮酒之饫。兄弟既具，和乐且孺。
<br>
<br>妻子好合，如鼓瑟琴。兄弟既翕，和乐且湛。
<br>
<br>宜尔室家，乐尔妻帑。是究是图，亶其然乎？
<br>
<br>○伐木
<br>
<br>伐木丁丁，鸟鸣嘤嘤。出自幽谷，迁于乔木。嘤其鸣矣，求其友声。相彼鸟
<br>
<br>矣，犹求友声。矧伊人矣，不求友生？神之听之，终和且平。
<br>
<br>伐木许许，酾酒有！既有肥羜，以速诸父。宁适不来，微我弗顾。
<br>
<br>於粲洒扫，陈馈八簋。既有肥牡，以速诸舅。宁适不来，微我有咎。
<br>
<br>伐木于阪，酾酒有衍。笾豆有践，兄弟无远。民之失德，乾餱以愆。有酒
<br>
<br>湑我，无酒酤我。坎坎鼓我，蹲蹲舞我。迨我暇矣，饮此湑矣。
<br>
<br>○天保
<br>
<br>天保定尔，亦孔之固。俾尔单厚，何福不除？俾尔多益，以莫不庶。
<br>
<br>天保定尔，俾尔戬穀。罄无不宜，受天百禄。降尔遐福，维日不足。
<br>
<br>天保定尔，以莫不兴。如山如阜，如冈如陵，如川之方至，以莫不增。
<br>
<br>吉蠲为饎，是用孝享。禴祠烝尝，于公先王。君曰：卜尔，万寿无疆。
<br>
<br>神之吊矣，诒尔多福。民之质矣，日用饮食。群黎百姓，遍为尔德。
<br>
<br>如月之恒，如日之升。如南山之寿，不骞不崩。如松柏之茂，无不尔或承。
<br>
<br>○采薇
<br>
<br>采薇采薇，薇亦作止。曰归曰归，岁亦莫止。靡室靡家，犭严狁之故。不遑启居，犭严狁之故。
<br>
<br>采薇采薇，薇亦柔止。曰归曰归，心亦忧止。忧心烈烈，载饥载渴。我戍未定，靡使归聘。
<br>
<br>采薇采薇，薇亦刚止。曰归曰归，岁亦阳止。王事靡盬，不遑启处。忧心孔疚，我行不来！
<br>
<br>彼尔维何？维常之华。彼路斯何？君子之车。戎车既驾，四牡业业。岂敢定居？一月三捷。
<br>
<br>驾彼四牡，四牡骙々。君子所依，小人所腓。四牡翼翼，象弭鱼服。岂不日戒？犭严狁孔棘！
<br>
<br>昔我往矣，杨柳依依。今我来思，雨雪霏霏。行道迟迟，载渴载饥。我心伤悲，莫知我哀！
<br>
<br>○出车
<br>
<br>我出我车，于彼牧矣。自天子所，谓我来矣。召彼仆夫，谓之载矣。王事多难，维其棘矣。
<br>
<br>我出我车，于彼郊矣。设此旐矣，建彼旄矣。彼旟旐斯，胡不旆旆？忧心悄悄，仆夫况瘁。
<br>
<br>王命南仲，往城于方。出车彭彭，旂旐央央。天子命我，城彼朔方。赫赫南仲，犭严狁于襄。
<br>
<br>昔我往矣，黍稷方华。今我来思，雨雪载途。王事多难，不遑启居。岂不怀归？畏此简书。
<br>
<br>喓々草虫，趯趯阜螽。未见君子，忧心忡忡。既见君子，我心则降。赫赫南仲，薄伐西戎。
<br>
<br>春日迟迟，卉木萋萋。仓庚喈喈，采蘩祁祁。执讯获丑，薄言还归。赫赫南仲，犭严狁于夷。
<br>
<br>○杕杜
<br>
<br>有杕之杜，有其实。王事靡盬，继嗣我日。日月阳止，女心伤止，征夫遑止。
<br>
<br>有杕之杜，其叶萋萋。王事靡盬，我心伤悲。卉木萋止，女心悲止，征夫归止！
<br>
<br>陟彼北山，言采其杞。王事靡盬，忧我父母。檀车幝々，四牡痯々，征夫不远！
<br>
<br>匪载匪来，忧心孔疚。斯逝不至，而多为恤。卜筮偕止，会言近止，征夫迩止！
<br>
<br>○鱼丽
<br>
<br>鱼丽于罶，鲿鲨。君子有酒，旨且多。
<br>
<br>鱼丽于罶，鲂鳢。君子有酒，多且旨。
<br>
<br>鱼丽于罶，鰋鲤。君子有酒，旨且有。物其多矣，
<br>
<br>维其嘉矣！物其旨矣，维其偕矣！物其有矣，维其时矣！
<br>
<br>○南陔（今佚）
<br>
<br>○白华（今佚）
<br>
<br>○华黍（今佚）
<br>
<br>
<br>--------------------------------------------------------------------------------
<br>
<br>南有嘉鱼之什
<br>
<br>
<br>○南有嘉鱼
<br>
<br>南有嘉鱼，烝然罩罩。君子有酒，嘉宾式燕以乐。
<br>
<br>南有嘉鱼，烝然汕汕。君子有酒，嘉宾式燕以衎。
<br>
<br>南有樛木，甘瓠累之。君子有酒，嘉宾式燕绥之。
<br>
<br>翩翩者鵻，烝然来思。君子有酒，嘉宾式燕又思。
<br>
<br>○南山有台
<br>
<br>南山有台，北山有莱。乐只君子，邦家之基。乐只君子，万寿无期。
<br>
<br>南山有桑，北山有杨。乐只君子，邦家之光。乐只君子，万寿无疆。
<br>
<br>南山有杞，北山有李。乐只君子，民之父母。乐只君子，德音不已。
<br>
<br>南山有栲，北山有杻。乐只君子，遐不眉寿。乐只君子，德音是茂。
<br>
<br>南山有枸，北山有楰。乐只君子，遐不黄耇。乐只君子，保艾尔后。
<br>
<br>○由庚（今佚）
<br>
<br>○崇丘（今佚）
<br>
<br>○由仪（今佚）
<br>
<br>○蓼萧
<br>
<br>蓼彼萧斯，零露湑兮。既见君子，我心写兮。燕笑语兮，是以有誉处兮。
<br>
<br>蓼彼萧斯，零露瀼瀼。既见君子，为龙为光。其德不爽，寿考不忘。
<br>
<br>蓼彼萧斯，零露泥泥。既见君子，孔燕岂弟。宜兄宜弟，令德寿岂。
<br>
<br>蓼彼萧斯，零露浓浓。既见君子，鞗革忡忡。和鸾雍雍，万福攸同。
<br>
<br>○湛露
<br>
<br>湛湛露斯，匪阳不晞。厌厌夜饮，不醉无归。
<br>
<br>湛湛露斯，在彼丰草。厌厌夜饮，在宗载考。
<br>
<br>湛湛露斯，在彼杞棘。显允君子，莫不令德。
<br>
<br>其桐其椅，其实离离。岂弟君子，莫不令仪。
<br>
<br>○彤弓
<br>
<br>彤弓召兮，受言藏之。我有嘉宾，中心贶之。钟鼓既设，一朝飨之。
<br>
<br>彤弓召兮，受言载之。我有嘉宾，中心喜之。钟鼓既设，一朝右之。
<br>
<br>彤弓召兮，受言櫜之。我有嘉宾，中心好之。钟鼓既设，一朝酬之。
<br>
<br>○菁菁者莪
<br>
<br>菁菁者莪，在彼中阿。既见君子，乐且有仪。
<br>
<br>菁菁者莪，在彼中沚。既见君子，我心则喜。
<br>
<br>菁菁者莪，在彼中陵。既见君子，锡我百朋。
<br>
<br>泛泛杨舟，载沉载浮。既见君子，我心则休。
<br>
<br>○六月
<br>
<br>六月栖栖，戎车既饬。四牡骙骙，载是常服。犭严狁孔炽，我是用急。王于出征，以匡王国。
<br>
<br>比物四骊，闲之维则。维此六月，既成我服。我服既成，于三十里。王于出征，以佐天子。
<br>
<br>四牡修广，其大有颙。薄伐犭严狁，以奏肤公。有严有翼，共武之服。共武之服，以定王国。
<br>
<br>犭严狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。
<br>
<br>戎车既安，如轾如轩。四牡既佶，既佶且闲。薄伐犭严狁，至于大原。文武吉甫，万邦为宪。
<br>
<br>吉甫燕喜，既多受祉。来归自镐，我行永久。饮御诸友，炰鳖脍鲤。侯谁在矣？张仲孝友。
<br>
<br>○采芑
<br>
<br>薄言采芑，于彼新田，呈此菑亩。方叔涖止，其车三千。师干之试，方叔
<br>
<br>率止。乘其四骐，四骐翼翼。路车有奭，簟茀鱼服，钩膺鞗革。
<br>
<br>薄言采芑，于彼新田，于此中乡。方叔涖止，其车三千。旂旐央央，方叔
<br>
<br>率止。约軧错衡，八鸾玱玱。服其命服，朱芾斯皇，有玱葱珩。
<br>
<br>鴥彼飞隼，其飞戾天，亦集爰止。方叔涖止，其车三千。师干之试，
<br>
<br>方叔率止。钲人伐鼓，陈师鞠旅。显允方叔，伐鼓渊渊，振旅阗阗。
<br>
<br>蠢尔蛮荆，大邦为仇。方叔元老，克壮其犹。方叔率止，执讯获丑。戎车
<br>
<br>啴々，啴々焞々，如霆如雷。显允方叔，征伐犭严狁，蛮荆来威。
<br>
<br>○车攻
<br>
<br>我车既攻，我马既同。四牡庞庞，驾言徂东。
<br>
<br>田车既好，田牡孔阜。东有甫草，驾言行狩。
<br>
<br>之子于苗，选徒嚣嚣。建旐设旄，搏兽于敖。
<br>
<br>驾彼四牡，四牡奕奕。赤芾金舄，会同有绎。
<br>
<br>决拾既佽，弓矢既调。射夫既同，助我举柴。
<br>
<br>四黄既驾，两骖不猗。不失其驰，舍矢如破。
<br>
<br>萧萧马鸣，悠悠旆旌。徒御不惊，大庖不盈。
<br>
<br>之子于征，有闻无声。允矣君子，展也大成。
<br>
<br>○吉日
<br>
<br>吉日维戊，既伯既祷。田车既好，四牡孔阜。升彼大阜，从其群丑。
<br>
<br>吉日庚午，既差我马。兽之所同，麀鹿麌々。漆沮之从，天子之所。
<br>
<br>瞻彼中原，其祁孔有。儦々俟俟，或群或友。悉率左右，以燕天子。
<br>
<br>既张我弓，既挟我矢。发彼小豝，殪此大兕。以御宾客，且以酌醴。
<br>
<br>
<br>
<br>--------------------------------------------------------------------------------
<br>
<br>
<br>鸿雁之什
<br>
<br>
<br>○鸿雁
<br>
<br>鸿雁于飞，肃肃其羽。之子于征，劬劳于野。爰及矜人，哀此鳏寡。
<br>
<br>鸿雁于飞，集于中泽。之子于垣，百堵皆作。虽则劬劳，其究安宅？
<br>
<br>鸿雁于飞，哀鸣嗷嗷。维此哲人，谓我劬劳。维彼愚人，谓我宣骄。
<br>
<br>○庭燎
<br>
<br>夜如何其？夜未央，庭燎之光。君子至止，鸾声将将。
<br>
<br>夜如何其？夜未艾，庭燎晣々。君子至止，鸾声哕哕。
<br>
<br>夜如何其？夜乡晨，庭燎有辉。君子至止，言观其旂。
<br>
<br>○沔水
<br>
<br>沔彼流水，朝宗于海。鴥彼飞隼，载飞载止。嗟我兄弟，邦人诸友。莫肯念乱，谁无父母？
<br>
<br>沔彼流水，其流汤汤。鴥彼飞隼，载飞载扬。念彼不迹，载起载行。心之忧矣，不可弭忘。
<br>
<br>鴥彼飞隼，率彼中陵。民之讹言，宁莫之惩？我友敬矣，谗言其兴。
<br>
<br>○鹤鸣
<br>
<br>鹤鸣于九皋，声闻于野。鱼潜在渊，或在于渚。乐彼之园，爰有树檀，其下
<br>
<br>维萚。他山之石，可以为错。
<br>
<br>鹤鸣于九皋，声闻于天。鱼在于渚，或潜在渊。乐彼之园，爰有树檀，其下
<br>
<br>维谷。他山之石，可以攻玉。
<br>
<br>○祈父
<br>
<br>祈父，予王之爪牙。胡转予于恤，靡所止居？
<br>
<br>祈父，予王之爪士。胡转予于恤，靡所厎止？
<br>
<br>祈父，亶不聪。胡转予于恤？有母之尸饔。
<br>
<br>○白驹
<br>
<br>皎皎白驹，食我场苗。絷之维之，以永今朝。所谓伊人，于焉逍遥？
<br>
<br>皎皎白驹，食我场藿。絷之维之，以永今夕。所谓伊人，于焉嘉客？
<br>
<br>皎皎白驹，贲然来思。尔公尔侯，逸豫无期？慎尔优游，勉尔遁思。
<br>
<br>皎皎白驹，在彼空谷。生刍一束，其人如玉。毋金玉尔音，而有遐心。
<br>
<br>○黄鸟
<br>
<br>黄鸟黄鸟，无集于穀，无啄我粟。此邦之人，不我肯穀。言旋言归，复我邦族。
<br>
<br>黄鸟黄鸟，无集于桑，无啄我粱。此邦之人，不可与明。言旋言归，复我诸兄。
<br>
<br>黄鸟黄鸟，无集于栩，无啄我黍。此邦之人，不可与处。言旋言归，复我诸父。
<br>
<br>○我行其野
<br>
<br>我行其野，蔽芾其樗。婚姻之故，言就尔居。尔不我畜，复我邦家。
<br>
<br>我行其野，言采其蓫。婚姻之故，言就尔宿。尔不我畜，言归斯复。
<br>
<br>我行其野，言采其葍。不思旧姻，求尔新特。成不以富，亦祗以异。
<br>
<br>○斯干
<br>
<br>秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。
<br>
<br>似续妣祖，筑室百堵，西南其户。爰居爰处，爰笑爰语。
<br>
<br>约之阁阁，椓之橐橐。风雨攸除，鸟鼠攸去，君子攸芋。
<br>
<br>如跂斯翼，如矢斯棘，如鸟斯革，如翚斯飞，君子攸跻。
<br>
<br>殖殖其庭，有觉其楹。哙哙其正，哕哕其冥。君子攸宁。
<br>
<br>下莞上簟，乃安斯寝。乃寝乃兴，乃占我梦。吉梦维何？维熊维罴，维虺维蛇。
<br>
<br>大人占之：维熊维罴，男子之祥；维虺维蛇，女子之祥。
<br>
<br>乃生男子，载寝之床。载衣之裳，载弄之璋。其泣喤々，朱芾斯皇，室家君王。
<br>
<br>乃生女子，载寝之地。载衣之裼，载弄之瓦。无非无仪，唯酒食是议，无父母诒罹。
<br>
<br>○无羊
<br>
<br>谁谓尔无羊？三百维群。谁谓尔无牛？九十其犉。尔羊来思，其角濈々。尔牛来思，其耳湿湿。
<br>
<br>或降于阿，或饮于池，或寝或讹。尔牧来思，何蓑何笠，或负其餱。三十维物，尔牲则具。
<br>
<br>尔牧来思，以薪以蒸，以雌以雄。尔羊来思，矜矜兢兢，不骞不崩。麾之以肱，毕来既升。
<br>
<br>牧人乃梦，众维鱼矣，旐维旟矣，大人占之；众维鱼矣，实维丰年；旐维旟矣，室家溱溱。
<br>
<br>
<br>
<br>--------------------------------------------------------------------------------
<br>
<br>
<br>节南山之什
<br>
<br>
<br>○节南山
<br>
<br>节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！
<br>
<br>节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。
<br>
<br>尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。
<br>
<br>弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无膴仕。
<br>
<br>昊天不佣，降此鞠訩。昊天不惠，降此大戾。君子如届，俾民心阕。君子如夷，恶怒是违。
<br>
<br>不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。
<br>
<br>驾彼四牡，四牡项领。我瞻四方，蹙蹙靡所骋。
<br>
<br>方茂尔恶，相尔矛矣。既夷既怿，如相酬矣。
<br>
<br>昊天不平，我王不宁。不惩其心，覆怨其正。
<br>
<br>家父作诵，以究王訩。式讹尔心，以畜万邦。
<br>
<br>○正月
<br>
<br>正月繁霜，我心忧伤。民之讹言，亦孔之将。念我独兮，忧心京京。哀我小心，癙忧以痒。
<br>
<br>父母生我，胡俾我瘉？不自我先，不自我后。好言自口，莠言自口。忧心愈愈，是以有侮。
<br>
<br>忧心惸惸，念我无禄。民之无辜，并其臣仆。哀我人斯，于何从禄？瞻乌爰止？于谁之屋？
<br>
<br>瞻彼中林，侯薪侯蒸。民今方殆，视天梦梦。既克有定，靡人弗胜。有皇上帝，伊谁云憎？
<br>
<br>谓山盖卑，为冈为陵。民之讹言，宁莫之惩。召彼故老，讯之占梦。具曰予圣，谁知乌之雌雄！
<br>
<br>谓天盖高，不敢不局。谓地盖厚，不敢不蹐。维号斯言，有伦有脊。哀今之人，胡为虺蜴？
<br>
<br>瞻彼阪田，有菀其特。天之杌我，如不我克。彼求我则，如不我得。执我仇仇，亦不我力。
<br>
<br>心之忧矣，如或结之。今兹之正，胡然厉矣？燎之方扬，宁或灭之？赫赫宗周，褒姒灭之！
<br>
<br>终其永怀，又窘阴雨。其车既载，乃弃尔辅。载输尔载，将伯助予！
<br>
<br>无弃尔辅，员于尔辐。屡顾尔仆，不输尔载。终逾绝险，曾是不意。
<br>
<br>鱼在于沼，亦匪克乐。潜虽伏矣，亦孔之炤。忧心惨惨，念国之为虐！
<br>
<br>彼有旨酒，又有嘉肴。洽比其邻，婚姻孔云。念我独兮，忧心殷殷。
<br>
<br>佌々彼有屋，蔌蔌方有谷。民今之无禄，天夭是椓。哿矣富人，哀此惸独。
<br>
<br>○十月之交
<br>
<br>十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。
<br>
<br>日月告凶，不用其行。四国无政，不用其良。彼月而食，则维其常；此日而食，于何不臧。
<br>
<br>烨烨震电，不宁不令。百川沸腾，山冢崒崩。高岸为谷，深谷为陵。哀今之人，胡惨莫惩？
<br>
<br>皇父卿士，番维司徒，家伯维宰，仲允膳夫，棸子内史，蹶维趣马，禹维师氏。醘妻煽方处。
<br>
<br>抑此皇父，岂曰不时？胡为我作，不即我谋？彻我墙屋，田卒氵于莱。曰予不戕，礼则然矣。
<br>
<br>皇父孔圣，作都于向。择三有事，亶侯多藏。不慭遗一老，俾守我王。择有车马，以居徂向。
<br>
<br>黾勉从事，不敢告劳。无罪无辜，谗口嚣嚣。下民之孽，匪降自天。噂沓背憎，职竞由人。
<br>
<br>悠悠我里，亦孔之痗。四方有羡，我独居忧。民莫不逸，我独不敢休。天命不彻，我不敢效我友自逸。
<br>
<br>○雨无正
<br>
<br>浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。
<br>
<br>周宗既灭，靡所止戾。正大夫离居，莫知我勚。三事大夫，莫肯夙夜。邦君诸侯，莫肯朝夕。庶曰式臧，覆出为恶。
<br>
<br>如何昊天，辟言不信。如彼行迈，则靡所臻。凡百君子，各敬尔身。胡不相畏，不畏于天？
<br>
<br>戎成不退，饥成不遂。曾我御，惨惨日瘁。凡百君子，莫肯用讯。听言则答，谮言则退。
<br>
<br>哀哉不能言，匪舌是出，维躬是瘁。哿矣能言，巧言如流，俾躬处休！
<br>
<br>维曰予仕，孔棘且殆。云不何使，得罪于天子；亦云可使，怨及朋友。
<br>
<br>谓尔迁于王都。曰予未有室家。鼠思泣血，无言不疾。昔尔出居，谁从作尔室？
<br>
<br>○小旻
<br>
<br>旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。
<br>
<br>潝々訿々，亦孔之哀。谋之其臧，则具是违。谋之不臧，则具是依。我视谋犹，伊于胡厎。
<br>
<br>我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。
<br>
<br>哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。
<br>
<br>国虽靡止，或圣或否。民虽靡膴，或哲或谋，或肃或艾。如彼泉流，无沦胥以败。
<br>
<br>不敢暴虎，不敢冯河。人知其一，莫知其他。战战兢兢，如临深渊，如履薄冰。
<br>
<br>○小宛
<br>
<br>宛彼鸣鸠，翰飞戾天。我心忧伤，念昔先人。明发不寐，有怀二人。
<br>
<br>人之齐圣，饮酒温克。彼昏不知，壹醉日富。各敬尔仪，天命不又。
<br>
<br>中原有菽，庶民采之。螟蛉有子，蜾蠃负之。教诲尔子，式穀似之。
<br>
<br>题彼脊令，载飞载鸣。我日斯迈，而月斯征。夙兴夜寐，毋忝尔所生。
<br>
<br>交交桑扈，率场啄粟。哀我填寡，宜岸宜狱。握粟出卜，自何能穀？
<br>
<br>温温恭人，如集于木。惴惴小心，如临于谷。战战兢兢，如履薄冰。
<br>
<br>○小弁
<br>
<br>弁彼鸴斯，归飞提提。民莫不穀，我独于罹。何辜于天？我罪伊何？心之忧矣，云如之何？
<br>
<br>踧踧周道，鞫为茂草。我心忧伤，惄焉如捣。假寐永叹，维忧用老。心之忧矣，疢如疾首。
<br>
<br>维桑与梓，必恭敬止。靡瞻匪父，靡依匪母。不属于毛？不罹于里？天之生我，我辰安在？
<br>
<br>菀彼柳斯，鸣蜩嘒嘒，有漼者渊，萑苇淠淠。譬彼舟流，不知所届，心之忧矣，不遑假寐。
<br>
<br>鹿斯之奔，维足伎伎。雉之朝雊，尚求其雌。譬彼坏木，疾用无枝。心之忧矣，宁莫之知？
<br>
<br>相彼投兔，尚或先之。行有死人，尚或墐之。君子秉心，维其忍之。心之忧矣，涕既陨之。
<br>
<br>君子信谗，如或酬之。君子不惠，不舒究之。伐木掎矣，析薪扡矣。舍彼有罪，予之佗矣。
<br>
<br>莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。
<br>
<br>○巧言
<br>
<br>悠悠昊天，曰父母且。无罪无辜，乱如此幠。昊天已威，予慎无罪。昊天大幠，予慎无辜。
<br>
<br>乱之初生，僭始既涵。乱之又生，君子信谗。君子如怒，乱庶遄沮。君子如祉，乱庶遄已。
<br>
<br>君子屡盟，乱是用长。君子信盗，乱是用暴。盗言孔甘，乱是用餤。匪其止共，维王之邛。
<br>
<br>奕奕寝庙，君子作之。秩秩大猷，圣人莫之。他人有心，予忖度之。跃跃毚兔，遇犬获之。
<br>
<br>荏染柔木，君子树之。往来行言，心焉数之。蛇蛇硕言，出自口矣。巧言如簧，颜之厚矣。
<br>
<br>彼何人斯？居河之麋。无拳无勇，职为乱阶。既微且尰，尔勇伊何？为犹将多，尔居徒几何？
<br>
<br>○何人斯
<br>
<br>彼何人斯？其心孔艰。胡逝我梁，不入我门？伊谁云从？维暴之云。
<br>
<br>二人从行，谁为此祸？胡逝我梁，不入唁我？始者不如今，云不我可
<br>
<br>彼何人斯？胡逝我陈？我闻其声，不见其身。不愧于人？不畏于天？
<br>
<br>彼何人斯？其为飘风。胡不自北？胡不自南？胡逝我梁？絺搅我心。
<br>
<br>尔之安行，亦不遑舍。尔之亟行，遑脂尔车。壹者之来，云何其盱。
<br>
<br>尔还而入，我心易也。还而不入，否难知也。壹者之来，俾我絺也。
<br>
<br>伯氏吹埙，仲氏吹篪。及尔如贯，谅不我郑出此三物，以诅尔斯。
<br>
<br>为鬼为蜮，则不可得。有靦面目，视人罔极。作此好歌，以极反侧。
<br>
<br>○巷伯
<br>
<br>萋兮斐兮，成是贝锦。彼谮人者，亦已大甚！
<br>
<br>哆兮侈兮，成是南箕。彼谮人者，谁适与谋。
<br>
<br>缉缉翩翩，谋欲谮人。慎尔言也，谓尔不信。
<br>
<br>捷捷幡幡，谋欲谮言。岂不尔受？既其女迁。
<br>
<br>骄人好好，劳人草草。苍天苍天，视彼骄人，矜此劳人。
<br>
<br>彼谮人者，谁适与谋？取彼谮人，投畀豺虎。豺虎不食，投畀有北。有北不受，投畀有昊！
<br>
<br>杨园之道，猗于亩丘。寺人孟子，作为此诗。凡百君子，敬而听之。
<br>
<br>
<br>--------------------------------------------------------------------------------
<br>
<br>
<br>谷风之什
<br>
<br>
<br>○谷风
<br>
<br>习习谷风，维风及雨。将恐将惧，维予与女。将安将乐，女转弃予。
<br>
<br>习习谷风，维风及颓。将恐将惧，置予于怀。将安将乐，弃予如遗。
<br>
<br>习习谷风，维山崔嵬。无草不死，无木不萎。忘我大德，思我小怨。
<br>
<br>○蓼莪
<br>
<br>蓼蓼者莪，匪莪伊蒿。哀哀父母，生我劬劳。
<br>
<br>蓼蓼者莪，匪莪伊蔚。哀哀父母，生我劳瘁。
<br>
<br>瓶之罄矣，维罍之耻。鲜民之生，不如死之久矣。无父何怙？无母何恃？出则衔恤，入则靡至。
<br>
<br>父兮生我，母兮鞠我。抚我畜我，长我育我，顾我复我，出入腹我。欲报之德。昊天罔极！
<br>
<br>南山烈烈，飘风发发。民莫不穀，我独何害！南山律律，飘风弗弗。民莫不穀，我独不卒！
<br>
<br>○大东
<br>
<br>有饛簋飧，有捄棘匕。周道如砥，其直如矢。君子所履，小人所视。眷言顾之，潸焉出涕。
<br>
<br>小东大东，杼柚其空。纠纠葛屦，可以履霜。佻佻公子，行彼周行。既往既来，使我心疚。
<br>
<br>有冽氿泉，无浸获薪。契契寤叹，哀我惮人。薪是获薪，尚可载也。哀我惮人，亦可息也。
<br>
<br>东人之子，职劳不来。西人之子，粲粲衣服。舟人之子，熊罴是裘。私人之子，百僚是试。
<br>
<br>或以其酒，不以其浆。鞙々佩璲，不以其长。维天有汉，监亦有光。跂彼织女，终日七襄。
<br>
<br>虽则七襄，不成报章。彼牵牛，不以服箱。东有启明，西有长庚。有捄天毕，载施之行。
<br>
<br>维南有箕，不可以簸扬。维北有斗，不可以挹酒浆。维南有箕，载翕其舌。维北有斗，西柄之揭。
<br>
<br>○四月
<br>
<br>四月维夏，六月徂署。先祖匪人，胡宁忍予？
<br>
<br>秋日凄凄，百卉具腓。乱离瘼矣，爰其适归？
<br>
<br>冬日烈烈，飘风发发。民莫不穀，我独何害？
<br>
<br>山有嘉卉，侯栗侯梅。废为残贼，莫知其尤！
<br>
<br>相彼泉水，载清载浊。我日构祸，曷云能穀？
<br>
<br>滔滔江汉，南国之纪。尽瘁以仕，宁莫我有？
<br>
<br>匪鹑匪鸢，翰飞戾天。匪鳣匪鲔，潜逃于渊。
<br>
<br>山有蕨薇，隰有杞桋。君子作歌，维以告哀。
<br>
<br>○北山
<br>
<br>陟彼北山，言采其杞。偕偕士子，朝夕从事。王事靡盬，忧我父母。
<br>
<br>溥天之下，莫非王土；率土之滨，莫非王臣。大夫不均，我从事独贤。
<br>
<br>四牡彭彭，王事傍傍。嘉我未老，鲜我方将。旅力方刚，经营四方。
<br>
<br>或燕燕居息，或尽瘁事国；或息偃在床，或不已于行。
<br>
<br>或不知叫号，或惨惨劬劳；或栖迟偃仰，或王事鞅掌。
<br>
<br>或湛乐饮酒，或惨惨畏咎；或出入风议，或靡事不为。
<br>
<br>○无将大车
<br>
<br>无将大车，祇自尘兮。无思百忧，祇自疧兮。
<br>
<br>无将大车，维尘冥冥。无思百忧，不出于颎。
<br>
<br>无将大车，维尘雍兮。无思百忧，祇自重兮。
<br>
<br>○小明
<br>
<br>明明上天，照临下土。我征徂西，至于艽野。二月初吉，载离寒暑。心之忧矣，其毒大苦。念彼共人，涕零如雨。岂不怀归？畏此罪罟！
<br>
<br>昔我往矣，日月方除。曷云其还？岁聿云莫。念我独兮，我事孔庶。心之忧矣，惮我不暇。念彼共人，眷眷怀顾！岂不怀归？畏此谴怒。
<br>
<br>昔我往矣，日月方奥。曷云其还？政事愈蹙。岁聿云莫，采萧获菽。心之忧矣，自诒伊戚。念彼共人，兴言出宿。岂不怀归？畏此反覆。
<br>
<br>嗟尔君子，无恒安处。靖共尔位，正直是与。神之听之，式穀以女。
<br>
<br>嗟尔君子，无恒安息。靖共尔位，好是正直。神之听之，介尔景福。
<br>
<br>○鼓钟
<br>
<br>鼓钟将将，淮水汤汤，忧心且伤。淑人君子，怀允不忘。
<br>
<br>鼓钟喈喈，淮水湝々，忧心且悲。淑人君子，其德不回。
<br>
<br>鼓钟伐鼛，淮有三洲，忧心且妯。淑人君子，其德不犹。
<br>
<br>鼓钟钦钦，鼓瑟鼓琴，笙磬同音。以雅以南，以龠不僭。
<br>
<br>○楚茨
<br>
<br>楚楚者茨，言抽其棘，自昔何为？我黍稷。我黍与与，我稷翼翼。我
<br>
<br>仓既盈，我庾维亿。以为酒食，以享以祀，以妥以侑，以介景福。
<br>
<br>济济跄跄，絜尔牛羊，以往烝尝。或剥或亨，或肆或将。祝祭于祊，祀事
<br>
<br>孔明。先祖是皇，神保是飨。孝孙有庆，报以介福，万寿无疆！
<br>
<br>执爨，为俎孔硕，或燔或炙。君妇莫莫，为豆孔庶。为宾为客，献酬交
<br>
<br>错。礼仪卒度，笑语卒获。神保是格，报以介福，万寿攸酢！
<br>
<br>我孔矣，式礼莫愆。工祝致告，徂赉孝孙。苾芬孝祀，神嗜饮食。卜尔百
<br>
<br>福，如几如式。既齐既稷，既匡既敕。永锡尔极，时万时亿！
<br>
<br>礼仪既备，钟鼓既戒，孝孙徂位，工祝致告，神具醉止，皇尸载起。鼓钟送
<br>
<br>尸，神保聿归。诸宰君妇，废彻不迟。诸父兄弟，备言燕私。
<br>
<br>乐具入奏，以绥后禄。尔肴既将，莫怨具庆。既醉既饱，小大稽首。神嗜饮
<br>
<br>食，使君寿考。孔惠孔时，维其尽之。子子孙孙，勿替引之！
<br>
<br>○信南山
<br>
<br>信彼南山，维禹甸之。畇々原隰，曾孙田之。我疆我理，南东其亩。
<br>
<br>上天同云。雨雪雰雰，益之以霡霂。既优既渥，既沾既足。生我百谷。
<br>
<br>疆埸翼翼，黍稷彧彧。曾孙之穑，以为酒食。畀我尸宾，寿考万年。
<br>
<br>中田有庐，疆埸有瓜。是剥是菹，献之皇祖。曾孙寿考，受天之祜。
<br>
<br>祭以清酒，从以骍牡，享于祖考。执其鸾刀，以启其毛，取其血膋。
<br>
<br>是烝是享，苾苾芬芬。祀事孔明，先祖是皇。报以介福。万寿无疆。
<br>
<br>
<br>--------------------------------------------------------------------------------
<br>
<br>
<br>甫田之什
<br>
<br>
<br>○甫田
<br>
<br>倬彼甫田，岁取十千。我取其陈，食我农人。自古有年。今适南亩，或耘或
<br>
<br>耔。黍稷薿薿，攸介攸止，烝我髦士。
<br>
<br>以我齐明，与我牺羊，以社以方。我田既臧，农夫之庆。琴瑟击鼓，以御田
<br>
<br>祖。以祈甘雨，以介我稷黍，以穀我士女。
<br>
<br>曾孙来止，以其妇子。馌彼南亩，田畯至喜。攘其左右，尝其旨否。禾易
<br>
<br>长亩，终善且有。曾孙不怒，农夫克敏。
<br>
<br>曾孙之稼，如茨如梁。曾孙之庾，如坻如京。乃求千斯仓，乃求万斯箱。黍
<br>
<br>稷稻粱，农夫之庆。报以介福，万寿无疆。
<br>
<br>○大田
<br>
<br>大田多稼，既种既戒，既备乃事。以我覃耜，俶载南亩。播厥百谷，既庭且硕，曾孙是若。
<br>
<br>既方既皂，既坚既好，不稂不莠。去其螟螣，及其蟊贼，无害我田稚。田祖有神，秉畀炎火。
<br>
<br>有湥擞幸疟擞兄退耄凉迅局?
<br>
<br>曾孙来止，以其妇子。馌彼南亩，田畯至喜。来方禋祀，以其骍黑，与其黍稷。以享以祀，以介景福。
<br>
<br>○瞻彼洛矣
<br>
<br>瞻彼洛矣，维水泱泱。君子至止，福禄如茨。韎韐有奭，以作六师。
<br>
<br>瞻彼洛矣，维水泱泱。君子至止，鞸琫有珌。君子万年，保其家室。
<br>
<br>瞻彼洛矣，维水泱泱。君子至止，福禄既同。君子万年，保其家邦。
<br>
<br>○裳裳者华
<br>
<br>裳裳者华，其叶湑BB兮。我觏之子，我心写兮。我心写兮，是以有誉处兮。
<br>
<br>裳裳者华，芸其黄矣。我觏之子，维其有章矣。维其有章矣，是以有庆矣。
<br>
<br>裳裳者华，或黄或白。我觏之子，乘其四骆。乘其四骆，六辔沃若。
<br>
<br>左之左之，君子宜之。右之右之，君子有之。维其有之，是以似之。
<br>
<br>○桑扈
<br>
<br>交交桑扈，有莺其羽。君子乐胥，受天之礻古。
<br>
<br>交交桑扈，有莺其领。君子乐胥，万邦之屏。
<br>
<br>之屏之翰，百辟为宪。不戢不难，受福不那。
<br>
<br>兕觥其觩，旨酒思柔。彼交匪敖，万福来求。
<br>
<br>○鸳鸯
<br>
<br>鸳鸯于飞，毕之罗之。君子万年，福禄宜之。
<br>
<br>鸳鸯在梁，戢其左翼。君子万年，
<br>
<br>宜其遐福。乘马在厩，摧之秣之。君子万年，福禄艾之。
<br>
<br>乘马在厩，秣之摧之。君子万年，福禄绥之。
<br>
<br>○頍弁
<br>
<br>有頍者弁，实维伊何？尔酒既旨，尔肴既嘉。岂伊异人？兄弟匪他。茑与女
<br>
<br>萝，施于松柏。未见君子，忧心奕奕；既见君子，庶几说怿。
<br>
<br>有頍者弁，实维何期？尔酒既旨，尔肴既时。岂伊异人？兄弟具来。茑与女
<br>
<br>萝，施于松上。未见君子，忧心怲々；既见君子，庶几有臧。
<br>
<br>有頍者弁，实维在首。尔酒既旨，尔肴既阜。岂伊异人？兄弟甥舅。如彼雨
<br>
<br>雪，先集维霰。死丧无日，无几相见。乐酒今夕，君子维宴。
<br>
<br>○车[B144]
<br>
<br>间关车之[B144]兮，思娈季女逝兮。匪饥匪渴，德音来括。虽无好友？式燕且喜。
<br>
<br>依彼平林，有集维鷮。辰彼硕女，令德来教。式燕且誉，好尔无射。
<br>
<br>虽无旨酒？式饮庶几。虽无嘉肴？式食庶几。虽无德与女？式歌且舞？
<br>
<br>陟彼高冈，析其柞薪。析其柞薪，其叶湑兮。鲜我觏尔，我心写兮。
<br>
<br>高山仰止，景行行止。四牡騑騑，六辔如琴。觏尔新婚，以慰我心。
<br>
<br>○青蝇
<br>
<br>营营青蝇，止于樊。岂弟君子，无信谗言。
<br>
<br>营营青蝇，止于棘。谗人罔极，交乱四国。
<br>
<br>营营青蝇，止于榛。谗人罔极，构我二人。
<br>
<br>○宾之初筵
<br>
<br>宾之初筵，左右秩秩。笾豆有楚，殽核维旅。酒既和旨，饮酒孔偕。钟鼓既
<br>
<br>设，举酬逸逸。大侯既抗，弓矢斯张。射夫既同，献尔发功。发彼有的，以祈尔爵。
<br>
<br>籥舞笙鼓，乐既和奏。烝衎烈祖，以洽百礼。百礼既至，有壬有林。锡尔纯
<br>
<br>嘏，子孙其湛。其湛曰乐，各奏尔能。宾载手仇，室人入又。酌彼康爵，以奏尔时。
<br>
<br>宾之初筵，温温其恭。其未醉止，威仪反反。曰既醉止，威仪幡幡。舍其坐
<br>
<br>迁，屡舞仙仙。其未醉止，威仪抑抑。曰既醉止，威仪抑抑。是曰既醉，不知其秩。
<br>
<br>宾既醉止，载号载呶。乱我笾豆，屡舞僛々。是曰既醉，不知其邮。侧弁之
<br>
<br>俄，屡舞傞傞。既醉而出，并受其福。醉而不出，是谓伐德。饮酒孔嘉，维其令仪。
<br>
<br>凡此饮酒，或醉或否。既立之监，或佐之史。彼醉不臧，不醉反耻。式勿从
<br>
<br>谓，无俾大怠。匪言勿言，匪由勿语。由醉之言，俾出童羖。三爵不识，矧敢多又。
<br>
<br>
<br>
<br>--------------------------------------------------------------------------------
<br>
<br>
<br>鱼藻之什
<br>
<br>
<br>○鱼藻
<br>
<br>鱼在在藻，有颁其首。王在在镐，岂乐饮酒。
<br>
<br>鱼在在藻，有莘其尾。王在在镐，饮酒乐岂。
<br>
<br>鱼在在藻，依于其蒲。王在在镐，有那其居。
<br>
<br>○采菽
<br>
<br>采菽采菽，筐之莒之。君子来朝，何锡予之？虽无予之？路车乘马。又何予之？玄衮及黼。
<br>
<br>觱沸槛泉，言采其芹。君子来朝，言观其旂。其旂淠淠，鸾声嘒嘒。载骖载驷，君子所届。
<br>
<br>赤芾在股，邪幅在下。彼交匪纾，天子所予。乐只君子，天子命之。乐只君子，福禄申之。
<br>
<br>维柞之枝，其叶蓬蓬。乐只君子，殿天子之邦。乐只君子，万福攸同。平平左右，亦是率从。
<br>
<br>汎汎杨舟，绋纚维之。乐只君子，天子葵之。乐只君子，福禄膍之。优哉游哉，亦是戾矣。
<br>
<br>○角弓
<br>
<br>骍骍角弓，翩其反矣。兄弟婚姻，无胥远矣。
<br>
<br>尔之远矣，民胥然矣。尔之教矣，民胥效矣。
<br>
<br>此令兄弟，绰绰有裕。不令兄弟，交相为愈。
<br>
<br>民之无良，相怨一方。受爵不让，至于已斯亡。
<br>
<br>老马反为驹，不顾其后。如食宜饇，如酌孔取。
<br>
<br>毋教猱升木，如涂涂附。君子有徽猷，小人与属。
<br>
<br>雨雪瀌々，见晛曰消。莫肯下遗，式居娄骄。
<br>
<br>雨雪浮浮，见晛曰流。如蛮如髦，我是用忧。
<br>
<br>○菀柳
<br>
<br>有菀者柳，不尚息焉。上帝甚蹈，无自暱焉。俾予靖之，后予极焉。
<br>
<br>有菀者柳，不尚愒焉。上帝甚蹈，无自瘵焉。俾予靖之，后予迈焉。
<br>
<br>有鸟高飞，亦傅于天。彼人之心，于何其臻。曷予靖之，居以凶矜。
<br>
<br>○都人士
<br>
<br>彼都人士，狐裘黄黄。其容不改，出言有章。行归于周，万民所望。
<br>
<br>彼都人士，台笠缁撮。彼君子女，绸直如发。我不见兮，我心不说。
<br>
<br>彼都人士，充耳琇实。彼君子女，谓之尹吉。我不见兮，我心苑结。
<br>
<br>彼都人士，垂带而厉。彼君子女，卷发如虿。我不见兮，言从之迈。
<br>
<br>匪伊垂之，带则有余。匪伊卷之，发则有旟。我不见兮，云何盱矣。
<br>
<br>○采绿
<br>
<br>终朝采绿，不盈一匊。予发曲局，薄言归沐。
<br>
<br>终朝采蓝，不盈一襜。五日为期，六日不詹。
<br>
<br>之子于狩，言<韦长>其弓。之子于钓，言纶之绳。
<br>
<br>其钓维何？维鲂及鱮。维鲂及鱮，薄言观者。
<br>
<br>○黍苗
<br>
<br>芃芃黍苗，阴雨膏之。悠悠南行，召伯劳之。
<br>
<br>我任我辇，我车我牛。我行既集，盖云归哉。
<br>
<br>我徒我御，我师我旅。我行既集，盖云归处。
<br>
<br>肃肃谢功，召伯营之。烈烈征师，召伯成之。
<br>
<br>原隰既平，泉流既清。召伯有成，王心则宁。
<br>
<br>○隰桑
<br>
<br>隰桑有阿，其叶有难。既见君子，其乐如何。
<br>
<br>隰桑有阿，其叶有沃。既见君子，云何不乐。
<br>
<br>隰桑有阿，其叶有幽。既见君子，德音孔胶。
<br>
<br>心乎爱矣，遐不谓矣？中心藏之，何日忘之！
<br>
<br>○白华
<br>
<br>白华菅兮，白茅束兮。之子之远，俾我独兮。
<br>
<br>英英白云，露彼菅茅。天步艰难，之子不犹。
<br>
<br>滮池北流，浸彼稻田。啸歌伤怀，念彼硕人。
<br>
<br>樵彼桑薪，卬烘于煁。维彼硕人，实劳我心。
<br>
<br>鼓钟于宫，声闻于外。念子懆々，视我迈迈。
<br>
<br>有鹙在梁，有鹤在林。维彼硕人，实劳我心。
<br>
<br>鸳鸯在梁，戢其左翼。之子无良，二三其德。
<br>
<br>有扁斯石，履之卑兮。之子之远，俾我疧兮。
<br>
<br>○绵蛮
<br>
<br>绵蛮黄鸟，止于丘阿。道之云远，我劳如何。饮之食之，教之诲之。命彼后车，谓之载之。
<br>
<br>绵蛮黄鸟，止于丘隅。岂敢惮行，畏不能趋。饮之食之。教之诲之。命彼后车，谓之载之。
<br>
<br>绵蛮黄鸟，止于丘侧。岂敢惮行，畏不能极。饮之食之，教之诲之。命彼后车，谓之载之。
<br>
<br>○瓠叶
<br>
<br>幡幡瓠叶，采之亨之。君子有酒，酌言尝之。
<br>
<br>有兔斯首，炮之燔之。君子有酒，酌言献之。
<br>
<br>有兔斯首，燔之炙之。君子有酒，酌言酢之。
<br>
<br>有兔斯首，燔之炮之。君子有酒，酌言酬之。
<br>
<br>○渐渐之石
<br>
<br>渐渐之石，维其高矣。山川悠远，维其劳矣。武人东征，不遑朝矣。
<br>
<br>渐渐之石，维其卒矣。山川悠远，曷其没矣？武人东征，不遑出矣。
<br>
<br>有豕白蹢，烝涉波矣。月离于毕，俾滂沱矣。武人东征，不皇他矣。
<br>
<br>○苕之华
<br>
<br>苕之华，芸其黄矣。心之忧矣，维其伤矣！
<br>
<br>苕之华，其叶青青。知我如此，不如无生！
<br>
<br>牂羊坟首，三星在罶。人可以食，鲜可以饱！
<br>
<br>○何草不黄
<br>
<br>何草不黄？何日不行？何人不将？经营四方。
<br>
<br>何草不玄？何人不矜？哀我征夫，独为匪民。
<br>
<br>匪兕匪虎，率彼旷野。哀我征夫，朝夕不暇。
<br>
<br>有芃者狐，率彼幽草。有栈之车，行彼周道。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
