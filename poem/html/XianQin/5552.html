<HTML>
<HEAD>
<TITLE>诗经·国风 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/XianQin/">先秦诗选</a> <FONT color=#BCB6A0>&gt;&gt;</font> 诗经·国风</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>诗经·国风</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:先秦诗选&nbsp;&nbsp;阅读次数:<script language=javascript src="../../hits.php?articleid=5552"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'诗经·国风')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[诗经·国风]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【诗经·国风·周南】
<br>
<br>
<br>○关雎
<br>
<br>关关雎鸠，在河之洲。窈窕淑女，君子好逑。
<br>
<br>参差荇菜，左右流之。窈窕淑女，寤寐求之。
<br>
<br>求之不得，寤寐思服。悠哉悠哉，辗转反侧。
<br>
<br>参差荇菜，左右采之。窈窕淑女，琴瑟友之。
<br>
<br>参差荇菜，左右芼之。窈窕淑女，钟鼓乐之。
<br>
<br>○葛覃
<br>
<br>葛之覃兮，施于中谷，维叶萋萋。黄鸟于飞，集于灌木，其鸣喈喈。
<br>
<br>葛之覃兮，施于中谷，维叶莫莫。是刈是濩，为絺为绤，服之无斁。
<br>
<br>言告师氏，言告言归。薄污我私，薄浣我衣。害浣害否，归宁父母。
<br>
<br>○卷耳
<br>
<br>采采卷耳，不盈顷筐。嗟我怀人，置彼周行。
<br>
<br>陟彼崔嵬，我马虺隤。我姑酌彼金罍，维以不永怀。
<br>
<br>陟彼高冈，我马玄黄。我姑酌彼兕觥，维以不永伤。
<br>
<br>陟彼砠矣，我马瘏矣，我仆痡矣，云何吁矣。
<br>
<br>○樛木
<br>
<br>南有樛木，葛藟累之。乐只君子，福履绥之。
<br>
<br>南有樛木，葛藟荒之。乐只君子，福履将之。
<br>
<br>南有樛木，葛藟萦之。乐只君子，福履成之。
<br>
<br>○螽斯
<br>
<br>螽斯羽，诜诜兮。宜尔子孙，振振兮。
<br>
<br>螽斯羽，薨薨兮。宜尔子孙。绳绳兮。
<br>
<br>螽斯羽，揖揖兮。宜尔子孙，蛰蛰兮。
<br>
<br>○桃夭
<br>
<br>桃之夭夭，灼灼其华。之子于归，宜其室家。
<br>
<br>桃之夭夭，有蕡其实。之子于归，宜其家室。
<br>
<br>桃之夭夭，其叶蓁蓁。之子于归，宜其家人。
<br>
<br>○兔罝
<br>
<br>肃肃兔罝，椓之丁丁。赳赳武夫，公侯干城。
<br>
<br>肃肃兔罝，施于中逵。赳赳武夫，公侯好仇。
<br>
<br>肃肃免罝，施于中林。赳赳武夫，公侯腹心。
<br>
<br>○芣苡
<br>
<br>采采芣苡，薄言采之。采采芣苡，薄言有之。
<br>
<br>采采芣苡，薄言掇之。采采芣苡，薄言捋之。
<br>
<br>采采芣苡，薄言袺之。采采芣苡，薄言礻颉之。
<br>
<br>○汉广
<br>
<br>南有乔木，不可休息。汉有游女，不可求思。汉之广矣，不可泳思。江之永
<br>
<br>矣，不可方思。
<br>
<br>翘翘错薪，言刈其楚。之子于归，言秣其马。汉之广矣，不可泳思。江之永
<br>
<br>矣，不可方思。
<br>
<br>翘翘错薪，言刈其蒌。之子于归。言秣其驹。汉之广矣，不可泳思。江之永
<br>
<br>矣，不可方思。
<br>
<br>○汝坟
<br>
<br>遵彼汝坟，伐其条枚。未见君子，惄如调饥。
<br>
<br>遵彼汝坟，伐其条肄。既见君子，不我遐弃。
<br>
<br>鲂鱼赪尾，王室如毁。虽则如毁，父母孔迩。
<br>
<br>○麟之趾
<br>
<br>麟之趾，振振公子，于嗟麟兮。
<br>
<br>麟之定，振振公姓，于嗟麟兮。麟之角，振振公族，于嗟麟兮。
<br>
<br>
<br>--------------------------------------------------------------------------------
<br>
<br>
<br>【诗经·国风·召南】
<br>
<br>
<br>○鹊巢
<br>
<br>维鹊有巢，维鸠居之。之子于归，百两御之。
<br>
<br>维鹊有巢，维鸠方之。之子于归，百两将之。
<br>
<br>维鹊有巢，维鸠盈之。之子于归，百两成之。
<br>
<br>○采蘩
<br>
<br>于以采蘩？于沼于沚。于以用之？公侯之事。
<br>
<br>于以采蘩？于涧之中。于以用之？公侯之宫。
<br>
<br>被之僮僮，夙夜在公。被之祁祁，薄言还归。
<br>
<br>○草虫
<br>
<br>喓々草虫，趯趯阜螽。未见君子，忧心忡忡。亦既见止，亦既觏止，我心则降。
<br>
<br>陟彼南山，言采其蕨。未见君子，忧心惙々。亦既见止，亦既觏止，我心则说。
<br>
<br>陟彼南山，言采其薇。未见君子，我心伤悲。亦既见止，亦既觏止，我心则夷。
<br>
<br>○采蘋
<br>
<br>于以采蘋？南涧之滨。于以采藻？于彼行潦。
<br>
<br>于以盛之？维筐及筥。于以湘之？维锜及釜。
<br>
<br>于以奠之？宗室牖下。谁其尸之？有齐季女。
<br>
<br>○甘棠
<br>
<br>蔽芾甘棠，勿剪勿伐，召伯所茏。
<br>
<br>蔽芾甘棠，勿剪勿败，召伯所憩。
<br>
<br>蔽芾甘棠，勿剪勿拜，召伯所说。
<br>
<br>○行露
<br>
<br>厌浥行露，岂不夙夜，谓行多露。
<br>
<br>谁谓雀无角？何以穿我屋？谁谓女无家？何以速我狱？虽速我狱，室家不足！
<br>
<br>谁谓鼠无牙？何以穿我墉？谁谓女无家？何以速我讼？虽速我讼，亦不女从！
<br>
<br>○羔羊
<br>
<br>羔羊之皮，素丝五紽。退食自公，委蛇委蛇。
<br>
<br>羔羊之革，素丝五緎。委蛇委蛇，自公退食。
<br>
<br>羔羊之缝，素丝五总。委蛇委蛇，退食自公。
<br>
<br>○殷其雷
<br>
<br>殷其雷，在南山之阳。何斯违斯，莫敢或遑？振振君子，归哉归哉！
<br>
<br>殷其雷，在南山之侧。何斯违斯，莫敢遑息？振振君子，归哉归哉！
<br>
<br>殷其雷，在南山之下。何斯违斯，莫或遑处？振振君子，归哉归哉！
<br>
<br>○摽有梅
<br>
<br>摽有梅，其实七兮。求我庶士，迨其吉兮。
<br>
<br>摽有梅，其实三兮。求我庶士，迨其今兮。
<br>
<br>摽有梅，顷筐塈之。求我庶士，迨其谓之。
<br>
<br>○小星
<br>
<br>嘒彼小星，三五在东。肃肃宵征，夙夜在公。实命不同！
<br>
<br>嘒彼小星，维参与昴。肃肃宵征，抱衾与裯。实命不犹！
<br>
<br>○江有汜
<br>
<br>江有汜，之子归，不我以。不我以，其后也悔。
<br>
<br>江有渚，之子归，不我与。不我与，其后也处。
<br>
<br>江有沱，之子归，不我过。不我过，其啸也歌。
<br>
<br>○野有死麕
<br>
<br>野有死麕，白茅包之。有女怀春，吉士诱之。
<br>
<br>林有朴，野有死鹿。白茅纯束，有女如玉。
<br>
<br>舒而脱脱兮，无感我帨兮，无使尨也吠。
<br>
<br>○何彼襛矣
<br>
<br>何彼襛矣，唐棣之华？曷不肃雍？王姬之车。
<br>
<br>何彼襛矣，华如桃李？平王之孙，齐侯之子。
<br>
<br>其钓维何？维丝伊缗。齐侯之子，平王之孙。
<br>
<br>○驺虞
<br>
<br>彼茁者葭，壹发五豝，于嗟乎驺虞！
<br>
<br>彼茁者蓬，壹发五豵，于嗟乎驺虞！
<br>
<br>
<br>--------------------------------------------------------------------------------
<br>
<br>
<br>【诗经·国风·邶风】 
<br>
<br>
<br>○柏舟
<br>
<br>泛彼柏舟，亦泛其流。耿耿不寐，如有隐忧。微我无酒，以敖以游。
<br>
<br>我心匪鉴，不可以茹。亦有兄弟，不可以据。薄言往诉，逢彼之怒。
<br>
<br>我心匪石，不可转也。我心匪席，不可卷也。威仪棣棣，不可选也。
<br>
<br>忧心悄悄，愠于群小。觏闵既多，受侮不少。静言思之，寤辟有摽。
<br>
<br>日居月诸，胡迭而微？心之忧矣，如匪浣衣。静言思之，不能奋飞。
<br>
<br>○绿衣
<br>
<br>绿兮衣兮，绿衣黄裹。心之忧矣，曷维其已！
<br>
<br>绿兮衣兮，绿衣黄裳。心之忧矣，曷维其亡！
<br>
<br>绿兮丝兮，女所治兮。我思古人，俾无訧兮！
<br>
<br>絺兮绤兮，凄其以风。我思古人，实获我心！
<br>
<br>○燕燕
<br>
<br>燕燕于飞，差池其羽。之子于归，远送于野。瞻望弗及，泣涕如雨。
<br>
<br>燕燕于飞，颉之颃之。之子于归，远于将之。瞻望弗及，伫立以泣。
<br>
<br>燕燕于飞，下上其音。之子于归，远送于南。瞻望弗及，实劳我心。
<br>
<br>仲氏任只，其心塞渊。终温且惠，淑慎其身。先君之思，以勖寡人。
<br>
<br>○日月
<br>
<br>日居月诸，照临下土。乃如之人兮，逝不古处？胡能有定？宁不我顾。
<br>
<br>日居月诸，下土是冒。乃如之人兮，逝不相好。胡能有定？宁不我报。
<br>
<br>日居月诸，出自东方。乃如之人兮，德音无良。胡能有定？俾也可忘。
<br>
<br>日居月诸，东方自出。父兮母兮，畜我不卒。胡能有定？报我不述。
<br>
<br>○终风
<br>
<br>终风且暴，顾我则笑，谑浪笑敖，中心是悼。
<br>
<br>终风且霾，惠然肯来，莫往莫来，悠悠我思。
<br>
<br>终风且曀，不日有曀，寤言不寐，愿言则嚏。
<br>
<br>曀曀其阴，虺虺其雷，寤言不寐，愿言则怀。
<br>
<br>○击鼓
<br>
<br>击鼓其镗，踊跃用兵。土国城漕，我独南行。
<br>
<br>从孙子仲，平陈与宋。不我以归，忧心有忡。
<br>
<br>爰居爰处？爰丧其马？于以求之？于林之下。
<br>
<br>死生契阔，与子成说。执子之手，与子偕老。
<br>
<br>于嗟阔兮，不我活兮。于嗟洵兮，不我信兮。
<br>
<br>○凯风
<br>
<br>凯风自南，吹彼棘心。棘心夭夭，母氏劬劳。
<br>
<br>凯风自南，吹彼棘薪。母氏圣善，我无令人。
<br>
<br>爰有寒痊在浚之下。有子七人，母氏劳苦。
<br>
<br>睍黄鸟，载好其音。有子七人，莫慰母心。
<br>○雄雉
<br>
<br>雄雉于飞，泄泄其羽。我之怀矣，自诒伊阻。
<br>
<br>雄雉于飞，下上其音。展矣君子，实劳我心。
<br>
<br>瞻彼日月，悠悠我思。道之云远，曷云能来？
<br>
<br>百尔君子，不知德行。不忮不求，何用不臧。
<br>
<br>○匏有苦叶
<br>
<br>匏有苦叶，济有深涉。深则厉，浅则揭。
<br>
<br>有瀰济盈，有鷕雉鸣。济盈不濡轨，雉鸣求其牡。
<br>
<br>雍雍鸣雁，旭日始旦。士如归妻，迨冰未泮。
<br>
<br>招招舟子，人涉卬否。不涉卬否，卬须我友。
<br>
<br>○谷风
<br>
<br>习习谷风，以阴以雨。黾勉同心，不宜有怒。采葑采菲，无以下体？德音莫
<br>
<br>违，及尔同死。
<br>
<br>行道迟迟，中心有违。不远伊迩，薄送我畿。谁谓荼苦，其甘如荠。宴尔新
<br>
<br>婚，如兄如弟。
<br>
<br>泾以渭浊，湜湜其沚。宴尔新婚，不我屑以。毋逝我梁，毋发我笱。我躬不
<br>
<br>阅，遑恤我后。
<br>
<br>就其深矣，方之舟之。就其浅矣，泳之游之。何有何亡，黾勉求之。凡民有
<br>
<br>丧，匍匐救之。
<br>
<br>不我能畜，反以我为仇。既阻我德，贾用不售。昔育恐育鞫，及尔颠覆。既
<br>
<br>生既育，比予于毒。
<br>
<br>我有旨蓄，亦以御冬。宴尔新婚，以我御穷。有洸有溃，既诒我肄。不念昔
<br>
<br>者，伊余来塈。
<br>
<br>○式微
<br>
<br>式微，式微，胡不归？微君之故，胡为乎中露！
<br>
<br>式微，式微，胡不归？微君之躬，胡为乎泥中！
<br>
<br>○旄丘
<br>
<br>旄丘之葛兮，何诞之节兮。叔兮伯兮，何多日也？
<br>
<br>何其处也？必有与也！何其久也？必有以也！
<br>
<br>狐裘蒙戎，匪车不东。叔兮伯兮，靡所与同。
<br>
<br>琐兮尾兮，流离之子。叔兮伯兮，褎如充耳。
<br>
<br>○简兮
<br>
<br>简兮简兮，方将万舞。日之方中，在前上处。
<br>
<br>硕人俣俣，公庭万舞。有力如虎，执辔如组。
<br>
<br>左手执龠，右手秉翟。赫如渥赭，公言锡爵。
<br>
<br>山有榛，隰有苓。云谁之思？西方美人。彼美人兮，西方之人兮。
<br>
<br>○泉水
<br>
<br>毖彼泉水，亦流于淇。有怀于卫，靡日不思。娈彼诸姬，聊与之谋。
<br>
<br>出宿于，饮饯于祢。女子有行，远父母兄弟，问我诸姑，遂及伯姊。
<br>
<br>出宿于干，饮饯于言。载脂载辖，还车言迈。遄臻于卫，不瑕有害？
<br>
<br>我思肥泉，兹之永叹。思须与漕，我心悠悠。驾言出游，以写我忧。
<br>
<br>○北门
<br>
<br>出自北门，忧心殷殷。终窭且贫，莫知我艰。已焉哉！天实为之，谓之何哉！
<br>
<br>王事适我，政事一埤益我。我入自外，室人交遍谪我。已焉哉！天实为之，
<br>
<br>谓之何哉！
<br>
<br>王事敦我，政事一埤遗我。我入自外，室人交遍摧我。已焉哉！天实为之，
<br>
<br>谓之何哉！
<br>
<br>○北风
<br>
<br>北风其凉，雨雪其雱。惠而好我，携手同行。其虚其邪？既亟只且！
<br>
<br>北风其喈，雨雪其霏。惠而好我，携手同归。其虚其邪？既亟只且！
<br>
<br>莫赤匪狐，莫黑匪乌。惠而好我，携手同车。其虚其邪？既亟只且！
<br>
<br>○静女
<br>
<br>静女其姝，俟我于城隅。爱而不见，搔首踟蹰。
<br>
<br>静女其娈，贻我彤管。彤管有炜，说怿女美。
<br>
<br>自牧归荑，洵美且异。匪女之为美，美人之贻。
<br>
<br>○新台
<br>
<br>新台有氵此，河水瀰瀰。燕婉之求，蘧篨不鲜。
<br>
<br>新台有洒，河水浼浼。燕婉之求，蘧篨不殄。
<br>
<br>鱼网之设，鸿则离之。燕婉之求，得此戚施。
<br>
<br>○二子乘舟
<br>
<br>二子乘舟，泛泛其景。愿言思子，中心养养！
<br>
<br>二子乘舟，泛泛其逝。愿言思子，不瑕有害？
<br>
<br>
<br>--------------------------------------------------------------------------------
<br>
<br>
<br>【诗经·国风·鄘风】
<br>
<br>
<br>○柏舟
<br>
<br>泛彼柏舟，在彼中河。髧彼两髦，实维我仪。之死矢靡它。母也天只，
<br>
<br>不谅人只！
<br>
<br>泛彼柏舟，在彼河侧。髧彼两髦，实维我特。之死矢靡慝。母也天只，
<br>
<br>不谅人只！
<br>
<br>○墙有茨
<br>
<br>墙有茨，不可扫也。中冓之言，不可道也。所可道也，言之丑也。
<br>
<br>墙有茨，不可襄也。中冓之言，不可详也。所可详也，言之长也。
<br>
<br>墙有茨，不可束也。中冓之言，不可读也。所可读也，言之辱也。
<br>
<br>○君子偕老
<br>
<br>君子偕老，副笄六珈。委委佗佗，如山如河。象服是宜。子之不淑，云如之何？
<br>
<br>玼兮玼兮，其之翟也。鬒发如云，不屑髢也。玉之瑱也，象之揥也。
<br>
<br>扬且之晳也。胡然而天也！胡然而帝也！
<br>
<br>瑳兮瑳兮，其之展也，蒙彼绉絺，是绁袢也。子之清扬，扬且之颜也，
<br>
<br>展如之人兮，邦之媛也！
<br>
<br>○桑中
<br>
<br>爰采唐矣？沬之乡矣。云谁之思？美孟姜矣。期我乎桑中，要我乎上宫，
<br>
<br>送我乎淇之上矣。
<br>
<br>爰采麦矣？沬之北矣。云谁之思？美孟弋矣。期我乎桑中，要我乎上宫，
<br>
<br>送我乎淇之上矣。
<br>
<br>爰采葑矣？沬之东矣。云谁之思？美孟庸矣。期我乎桑中，要我乎上宫，
<br>
<br>送我乎淇之上矣。
<br>
<br>○鹑之奔奔
<br>
<br>鹑之奔奔，鹊之彊彊。人之无良，我以为兄！
<br>
<br>鹊之彊彊，鹑之奔奔。人之无良，我以为君！
<br>
<br>○定之方中
<br>
<br>定之方中，作于楚宫。揆之以日，作于楚室。树之榛栗，椅桐梓漆，爰伐琴桑
<br>
<br>升彼虚矣，以望楚矣。望楚与堂，景山与京。降观于桑，卜云其吉，终然允臧。
<br>
<br>灵雨既零，命彼倌人，星言夙驾，说于桑田。匪直也人，秉心塞渊，騋牝三千。
<br>
<br>○蝃蝀
<br>
<br>蝃蝀在东，莫之敢指。女子有行，远父母兄弟。
<br>
<br>朝隮于西，崇朝其雨。女子有行，远兄弟父母。
<br>
<br>乃如之人也，怀婚姻也。大无信也，不知命也！
<br>
<br>○相鼠
<br>
<br>相鼠有皮，人而无仪！人而无仪，不死何为？
<br>
<br>相鼠有齿，人而无止！人而无止，不死何俟？
<br>
<br>相鼠有体，人而无礼，人而无礼！胡不遄死？
<br>
<br>○干旄
<br>
<br>孑孑干旄，在浚之郊。素丝纰之，良马四之。彼姝者子，何以畀之？
<br>
<br>孑孑干旟，在浚之都。素丝组之，良马五之。彼姝者子，何以予之？
<br>
<br>孑孑干旌，在浚之城。素丝祝之，良马六之。彼姝者子，何以告之？
<br>
<br>○载驰
<br>
<br>载驰载驱，归唁卫侯。驱马悠悠，言至于漕。大夫跋涉，我心则忧。
<br>
<br>既不我嘉，不能旋反。视尔不臧，我思不远。
<br>
<br>既不我嘉，不能旋济？视尔不臧，我思不閟。
<br>
<br>陟彼阿丘，言采其蝱。女子善怀，亦各有行。许人尤之，众稚且狂。
<br>
<br>我行其野，芃芃其麦。控于大邦，谁因谁极？大夫君子，无我有尤。百尔所
<br>
<br>思，不如我所之。
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·卫风】
<br>
<br>
<br>
<br>
<br>○淇奥
<br>
<br>瞻彼淇奥，绿竹猗猗。有匪君子，如切如磋，如琢如磨，瑟兮僴兮，赫兮
<br>
<br>咺兮。有匪君子，终不可谖兮。
<br>
<br>瞻彼淇奥，绿竹青青。有匪君子，充耳秀莹，会弁如星。瑟兮僴兮。赫
<br>
<br>兮咺兮，有匪君子，终不可谖兮。
<br>
<br>瞻彼淇奥，绿竹如箦。有匪君子，如金如锡，如圭如璧。宽兮绰兮，猗重较
<br>
<br>兮。善戏谑兮，不为虐兮。
<br>
<br>○考槃
<br>
<br>考槃在涧，硕人之宽。独寐寤言，永矢弗谖。
<br>
<br>考槃在阿，硕人之薖。独寐寤歌，永矢弗过。
<br>
<br>考槃在陆，硕人之轴。独寐寤宿，永矢弗告。
<br>
<br>○硕人
<br>
<br>硕人其颀，衣锦褧衣。齐侯之子，卫侯之妻。东宫之妹，邢侯之姨，谭公维私。
<br>
<br>手如柔荑，肤如凝脂，领如蝤蛴，齿如瓠犀，螓首蛾眉，巧笑倩兮，美目盼兮。
<br>
<br>硕人敖敖，说于农郊。四牡有骄，朱幩镳镳。翟茀以朝。大夫夙退，无使君劳。
<br>
<br>河水洋洋，北流活活。施罛濊濊，鳣鲔发发。葭菼揭揭，庶姜孽孽，庶士有朅。
<br>
<br>○氓
<br>
<br>氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆
<br>
<br>期，子无良媒。将子无怒，秋以为期。
<br>
<br>乘彼垝垣，以望复关。不见复关，泣涕涟涟。既见复关，载笑载言。尔卜
<br>
<br>尔筮，体无咎言。以尔车来，以我贿迁。
<br>
<br>桑之未落，其叶沃若。于嗟鸠兮！无食桑葚。于嗟女兮！无与士耽。士之耽
<br>
<br>兮，犹可说也。女之耽兮，不可说也。
<br>
<br>桑之落矣，其黄而陨。自我徂尔，三岁食贫。淇水汤汤，渐车帷裳。女也不
<br>
<br>爽，士贰其行。士也罔极，二三其德。
<br>
<br>三岁为妇，靡室劳矣。夙兴夜寐，靡有朝矣。言既遂矣，至于暴矣。兄弟不
<br>
<br>知，咥其笑矣。静言思之，躬自悼矣。
<br>
<br>及尔偕老，老使我怨。淇则有岸，隰则有泮。总角之宴，言笑晏晏，信誓旦
<br>
<br>旦，不思其反。反是不思，亦已焉哉！
<br>
<br>○竹竿
<br>
<br>籊々竹竿，以钓于淇。岂不尔思？远莫致之。
<br>
<br>泉源在左，淇水在右。女子有行，远兄弟父母。
<br>
<br>淇水在右，泉源在左。巧笑之瑳，佩玉之傩。
<br>
<br>淇水滺々，桧楫松舟。驾言出游，以写我忧。
<br>
<br>○芄兰
<br>
<br>芄兰之支，童子佩觿。虽则佩觿，能不我知。容兮遂兮，垂带悸兮。
<br>
<br>芄兰之叶，童子佩韘。虽则佩韘，能不我甲。容兮遂兮，垂带悸兮。
<br>
<br>○河广
<br>
<br>谁谓河广？一苇杭之。谁谓宋远？跂予望之。
<br>
<br>谁谓河广？曾不容刀。谁谓宋远？曾不崇朝。
<br>
<br>○伯兮
<br>
<br>伯兮朅兮，邦之桀兮。伯也执殳，为王前驱。
<br>
<br>自伯之东，首如飞蓬。岂无膏沐？谁适为容！
<br>
<br>其雨其雨，杲杲出日。愿言思伯，甘心首疾。
<br>
<br>焉得谖草？言树之背。愿言思伯。使我心痗。
<br>
<br>○有狐
<br>
<br>有狐绥绥，在彼淇梁。心之忧矣，之子无裳。
<br>
<br>有狐绥绥，在彼淇厉。心之忧矣，之子无带。
<br>
<br>有狐绥绥，在彼淇侧。心之忧矣，之子无服。
<br>
<br>○木瓜
<br>
<br>投我以木瓜，报之以琼琚。匪报也，永以为好也！
<br>
<br>投我以木桃，报之以琼瑶。匪报也，永以为好也！
<br>
<br>投我以木李，报之以琼玖。匪报也，永以为好也！
<br>
<br>
<br>--------------------------------------------------------------------------------
<br>
<br>
<br>【诗经·国风·王风】
<br>
<br>
<br>
<br>
<br>○黍离
<br>
<br>彼黍离离，彼稷之苗。行迈靡靡，中心摇摇。知我者，谓我心忧；不知我者，
<br>
<br>谓我何求。悠悠苍天，此何人哉？
<br>
<br>彼黍离离，彼稷之穗。行迈靡靡，中心如醉。知我者，谓我心忧；不知我者，
<br>
<br>谓我何求。悠悠苍天，此何人哉？
<br>
<br>彼黍离离，彼稷之实。行迈靡靡，中心如噎。知我者，谓我心忧；不知我者，
<br>
<br>谓我何求。悠悠苍天，此何人哉？
<br>
<br>○君子于役
<br>
<br>君子于役，不知其期。曷至哉？鸡栖于埘。日之夕矣，羊牛下来。君子于役，
<br>
<br>如之何勿思！
<br>
<br>君子于役，不日不月。曷其有佸？鸡栖于桀。日之夕矣，羊牛下括。君子
<br>
<br>于役，苟无饥渴？
<br>
<br>○君子阳阳
<br>
<br>君子阳阳，左执簧，右招我由房，其乐只且！
<br>
<br>君子陶陶，左执翿，右招我由敖，其乐只且！
<br>
<br>○扬之水
<br>
<br>扬之水，不流束薪。彼其之子，不与我戍申。怀哉怀哉，曷月予还归哉扬之
<br>
<br>水，不流束楚。彼其之子，不与我戍甫。怀哉怀哉，曷月予还归哉！
<br>
<br>扬之水，不流束蒲。彼其之子，不与我戍许。怀哉怀哉，曷月予还归哉！
<br>
<br>○中谷有蓷
<br>
<br>中谷有蓷，其干矣。有女仳离，慨其矣。慨其矣，遇人之艰难矣。
<br>
<br>中谷有蓷，其修矣。有女仳离，条其歗矣。条其歗矣，遇人之不淑矣。
<br>
<br>中谷有蓷，其湿矣。有女仳离，啜其泣矣。啜其泣矣，何嗟及矣。
<br>
<br>○兔爰
<br>
<br>有兔爰爰，雉离于罗。我生之初，尚无位我生之后，逢此百罹。尚寐无吪。
<br>
<br>有兔爰爰，雉离于罦。我生之初，尚无造；我生之后，逢此百忧。尚寐无觉。
<br>
<br>有兔爰爰，雉离于罿。我生之初，尚无庸；我生之后，逢此百凶。尚寐无聪。
<br>
<br>○葛藟
<br>
<br>绵绵葛藟，在河之浒。终远兄弟，谓他人父。谓他人父，亦莫我顾！
<br>
<br>绵绵葛爰，在河之藟。终远兄弟，谓他人母。谓他人母，亦莫我有！
<br>
<br>绵绵葛藟，在河之漘。终远兄弟，谓他人昆。谓他人昆，亦莫我闻！
<br>
<br>○采葛
<br>
<br>彼采葛兮，一日不见，如三月兮！
<br>
<br>彼采萧兮，一日不见，如三秋兮！
<br>
<br>彼采艾兮！一日不见，如三岁兮！
<br>
<br>○大车
<br>
<br>大车槛槛，毳衣如菼。岂不尔思？畏子不敢。
<br>
<br>大车啍々，毳衣如璊，岂不尔思？畏子不奔。
<br>
<br>谷则异室，死则同穴。谓予不信，有如皎日。
<br>
<br>○丘中有麻
<br>
<br>丘中有麻，彼留子嗟。彼留子嗟，将其来施施。
<br>
<br>丘中有麦，彼留子国。彼留子国，将其来食。
<br>
<br>丘中有李，彼留之子。彼留之子，贻我佩玖。
<br>
<br>
<br>--------------------------------------------------------------------------------
<br>
<br>
<br>【诗经·国风·郑风】
<br>
<br>
<br>
<br>○缁衣
<br>
<br>缁衣之宜兮，敝予又改为兮。适子之馆兮。还予授子之粲兮。
<br>
<br>缁衣之好兮，敝予又改造兮。适子之馆兮，还予授子之粲兮。
<br>
<br>缁衣之席兮，敝予又改作兮。适子之馆兮，还予授子之粲兮。
<br>
<br>○将仲子
<br>
<br>将仲子兮，无逾我里，无折我树杞。岂敢爱之？畏我父母。仲可怀也，父母
<br>
<br>之言亦可畏也。
<br>
<br>将仲子兮，无逾我墙，无折我树桑。岂敢爱之？畏我诸兄。仲可怀也，诸兄
<br>
<br>之言亦可畏也。
<br>
<br>将仲子兮，无逾我园，无折我树檀。岂敢爱之？畏人之多言。仲可怀也，人
<br>
<br>之多言亦可畏也。
<br>
<br>○叔于田
<br>
<br>叔于田，巷无居人。岂无居人？不如叔也。洵美且仁。
<br>
<br>叔于狩，巷无饮酒。岂无饮酒？不如叔也。洵美且好。
<br>
<br>叔适野，巷无服马。岂无服马？不如叔也。洵美且武。
<br>
<br>○大叔于田
<br>
<br>大叔于田，乘乘马。执辔如组，两骖如舞。叔在薮，火烈具举。袒裼暴虎，
<br>
<br>献于公所。将叔勿狃，戒其伤女。
<br>
<br>叔于田，乘乘黄。两服上襄，两骖雁行。叔在薮，火烈具扬。叔善射忌，又
<br>
<br>良御忌。抑罄控忌，抑纵送忌。
<br>
<br>叔于田，乘乘鸨。两服齐首，两骖如手。叔在薮，火烈具阜。叔马慢忌，叔
<br>
<br>发罕忌，抑释掤忌，抑鬯弓忌。
<br>
<br>○清人
<br>
<br>清人在彭，驷介旁旁。二矛重英，河上乎翱翔。
<br>
<br>清人在消，驷介麃麃。二矛重乔，河上乎逍遥。
<br>
<br>清人在轴，驷介陶陶。左旋右抽，中军作好。
<br>
<br>○羔裘
<br>
<br>羔裘如濡，洵直且侯。彼其之子，舍命不渝。
<br>
<br>羔裘豹饰，孔武有力。彼其之子，邦之司直。
<br>
<br>羔裘晏兮，三英粲兮。彼其之子，邦之彦兮。
<br>
<br>○遵大路
<br>
<br>遵大路兮，掺执子之衤去。无我恶兮，不故也！
<br>
<br>遵大路兮，掺执子之手兮。无我艉靡玻?
<br>
<br>○女曰鸡鸣
<br>
<br>女曰鸡鸣，士曰昧旦。子兴视夜，明星有烂。将翱将翔，弋凫与雁。
<br>
<br>弋言加之，与子宜之。宜言饮酒，与子偕老。琴瑟在御，莫不静好。
<br>
<br>知子之来之，杂佩以赠之。知子之顺之，杂佩以问之。知子之好之，杂佩以
<br>
<br>报之。
<br>
<br>○有女同车
<br>
<br>有女同车，颜如舜华。将翱将翔，佩玉琼琚。彼美孟姜，洵美且都。
<br>
<br>有女同行，颜如舜英。将翱将翔，佩玉将将。彼美孟姜，德音不忘。
<br>
<br>○山有扶苏
<br>
<br>山有扶苏，隰有荷华。不见子都，乃见狂且。
<br>
<br>山有乔松，隰有游龙，不见子充，乃见狡童。
<br>
<br>○萚兮
<br>
<br>萚兮萚兮，风其吹女。叔兮伯兮，倡予和女。
<br>
<br>萚兮萚兮，风其漂女。叔兮伯兮，倡予要女。
<br>
<br>○狡童
<br>
<br>彼狡童兮，不与我言兮。维子之故，使我不能餐兮。
<br>
<br>彼狡童兮，不与我食兮。维子之故，使我不能息兮。
<br>
<br>○褰裳
<br>
<br>子惠思我，褰裳涉溱。子不我思，岂无他人？狂童之狂也且！
<br>
<br>子惠思我，褰裳涉洧。子不我思，岂无他士？狂童之狂也且！
<br>
<br>○丰
<br>
<br>子之丰兮，俟我乎巷兮，悔予不送兮。
<br>
<br>子之昌兮，俟我乎堂兮，悔予不将兮。
<br>
<br>衣锦褧衣，裳锦褧裳。叔兮伯兮，驾予与行。
<br>
<br>裳锦褧裳，衣锦褧衣。叔兮伯兮，驾予与归。
<br>
<br>○东门之墠
<br>
<br>东门之墠，茹藘在阪。其室则迩，其人甚远。
<br>
<br>东门之栗，有践家室。岂不尔思？子不我即！
<br>
<br>○风雨
<br>
<br>风雨凄凄，鸡鸣喈喈，既见君子。云胡不夷？
<br>
<br>风雨潇潇，鸡鸣胶胶。既见君子，云胡不瘳？
<br>
<br>风雨如晦，鸡鸣不已。既见君子，云胡不喜？
<br>
<br>○子衿
<br>
<br>青青子衿，悠悠我心。纵我不往，子宁不嗣音？
<br>
<br>青青子佩，悠悠我思。纵我不往，子宁不来？
<br>
<br>挑兮达兮，在城阙兮。一日不见，如三月兮。
<br>
<br>○扬之水
<br>
<br>扬之水，不流束楚。终鲜兄弟，维予与女。无信人之言，人实诳女。
<br>
<br>扬之水，不流束薪。终鲜兄弟，维予二人。无信人之言，人实不信。
<br>
<br>○出其东门
<br>
<br>出其东门，有女如云。虽则如云。匪我思存。缟衣綦巾，聊乐我员。
<br>
<br>出其闉阇，有女如荼。虽则如荼，匪我思且。缟衣茹藘，聊可与娱。
<br>
<br>○野有蔓草
<br>
<br>野有蔓草，零露漙兮。有美一人，清扬婉兮。邂逅相遇，适我愿兮。
<br>
<br>野有蔓草，零露瀼瀼。有美一人，婉如清扬。邂逅相遇，与子偕臧。
<br>
<br>○溱洧
<br>
<br>溱与洧，方涣涣兮。士与女，方秉蕳兮。女曰观乎？士曰既且。且往观
<br>
<br>乎？洧之外，洵讠于且乐。维士与女，伊其相谑，赠之以勺药。
<br>
<br>溱与洧，浏其清矣。士与女，殷其盈矣。女曰观乎？士曰既且。且往观乎？
<br>
<br>洧之外，洵讠于且乐。维士与女，伊其将谑，赠之以勺药。
<br>
<br>
<br>--------------------------------------------------------------------------------
<br>
<br>
<br>【诗经·国风·齐风】
<br>
<br>
<br>○鸡鸣
<br>
<br>鸡既鸣矣，朝既盈矣。匪鸡则鸣，苍蝇之声。
<br>
<br>东方明矣，朝既昌矣。匪东方则明，月出之光。
<br>
<br>虫飞薨薨，甘与子同梦。会且归矣，无庶予子憎。
<br>
<br>○还
<br>
<br>子之还兮，遭我乎狃之间兮。并驱从两肩兮，揖我谓我儇兮。
<br>
<br>子之茂兮，遭我乎狃之道兮。并驱从两牡兮，揖我谓我好兮。
<br>
<br>子之昌兮，遭我乎狃之阳兮。并驱从两狼兮，揖我谓我臧兮。
<br>
<br>○著
<br>
<br>俟我于著乎而，充耳以素乎而，尚之以琼华乎而。
<br>
<br>俟我于庭乎而，充耳以青乎而，尚之以琼莹乎而。
<br>
<br>俟我于堂乎而，充耳以黄乎而，尚之以琼英乎而。
<br>
<br>○东方之日
<br>
<br>东方之日兮，彼姝者子，在我室兮。在我室兮，履我即兮。
<br>
<br>东方之月兮，彼姝者子，在我闼兮。在我闼兮，履我发兮。
<br>
<br>○东方未明
<br>
<br>东方未明，颠倒衣裳。颠之倒之，自公召之。
<br>
<br>东方未晞，颠倒裳衣。倒之颠之，自公令之。
<br>
<br>折柳樊圃，狂夫瞿瞿。不能辰夜，不夙则莫。
<br>
<br>○南山
<br>
<br>南山崔崔，雄狐绥绥。鲁道有荡，齐子由归。既曰归止，曷又怀止？
<br>
<br>葛屦五两，冠緌双止。鲁道有荡，齐子庸止。既曰庸止，曷又从止？
<br>
<br>麻如之何？衡从其亩。取妻如之何？必告父母。既曰告止，曷又鞠止？
<br>
<br>析薪如之何？匪斧不克。取妻如之何？匪媒不得。既曰得止，曷又极止？
<br>
<br>○甫田
<br>
<br>无田甫田，维莠骄骄。无思远人，劳心忉忉。
<br>
<br>无田甫田，维莠桀桀。无思远人，劳心怛怛。
<br>
<br>婉兮娈兮。总角丱兮。未几见兮，突而弁兮！
<br>
<br>○卢令
<br>
<br>卢令令，其人美且仁。
<br>
<br>卢重环，其人美且鬈。
<br>
<br>卢重鋂，其人美且偲。
<br>
<br>○敝笱
<br>
<br>敝笱在梁，其鱼鲂鳏。齐子归止，其从如云。
<br>
<br>敝笱在梁，其鱼鲂鱮。齐子归止，其从如雨。
<br>
<br>敝笱在梁，其鱼唯唯。齐子归止，其从如水。
<br>
<br>○载驱
<br>
<br>载驱薄薄，蕈茀朱郭。鲁道有荡，齐子发夕。
<br>
<br>四骊济济，垂辔沵々。鲁道有荡，齐子岂弟。
<br>
<br>汶水汤汤，行人彭彭。鲁道有荡，齐子翱翔。
<br>
<br>汶水滔滔，行人儦々。鲁道有荡，齐了游敖。
<br>
<br>○猗嗟
<br>
<br>猗嗟昌兮，颀而长兮。抑若扬兮，美目扬兮。巧趋跄兮，射则臧兮。
<br>
<br>猗嗟名兮，美目清兮。仪既成兮，终日射侯，不出正兮，展我甥兮。
<br>
<br>猗嗟娈兮，清扬婉兮。舞则选兮，射则贯兮，四矢反兮，以御乱兮。
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·魏风】
<br>
<br>
<br>○葛屦
<br>
<br>纠纠葛屦，可以履霜？掺掺女手，可以缝裳？要之襋之，好人服之。
<br>
<br>好人提提，宛然左辟，佩其象揥。维是褊心，是以为刺。
<br>
<br>○汾沮洳
<br>
<br>彼汾沮洳，言采其莫。彼其之子，美无度。美无度，殊异乎公路。
<br>
<br>彼汾一方，言采其桑。彼其之子，美如英。美如英，殊异乎公行。
<br>
<br>彼汾一曲，言采其藚。彼其之子，美如玉。美如玉，殊异乎公族。
<br>
<br>○园有桃
<br>
<br>园有桃，其实之肴。心之忧矣，我歌且谣。不知我者，谓我士也骄。彼人是
<br>
<br>哉，子曰何其？心之忧矣，其谁知之？其谁知之，盖亦勿思！
<br>
<br>园有棘，其实之食。心之忧矣，聊以行国。不知我者，谓我士也罔极。彼人
<br>
<br>是哉，子曰何其？心之忧矣，其谁知之？其谁知之，盖亦勿思！
<br>
<br>○陟岵
<br>
<br>陟彼岵兮，瞻望父兮。父曰：嗟！予子行役，夙夜无已。上慎旃哉，犹来！无止！
<br>
<br>陟彼屺兮，瞻望母兮。母曰：嗟！予季行役，夙夜无寐。上慎旃哉，犹来！无弃！
<br>
<br>陟彼冈兮，瞻望兄兮。兄曰：嗟！予弟行役，夙夜必偕。上慎旃哉，犹来！无死！
<br>
<br>○十亩之间
<br>
<br>十亩之间兮，桑者闲闲兮，行与子还兮。
<br>
<br>十亩之外兮，桑者泄泄兮，行与子逝兮。
<br>
<br>○伐檀
<br>
<br>坎坎伐檀兮，置之河之干兮。河水清且涟猗。不稼不穑，胡取禾三百廛兮？
<br>
<br>不狩不猎，胡瞻尔庭有县貆兮？彼君子兮，不素餐兮！
<br>
<br>坎坎伐辐兮，置之河之侧兮。河水清且直猗。不稼不穑，胡取禾三百亿兮？
<br>
<br>不狩不猎，胡瞻尔庭有县特兮？彼君子兮，不素食兮！
<br>
<br>坎坎伐轮兮，置之河之漘兮。河水清且沦猗。不稼不穑，胡取禾三百囷兮？
<br>
<br>不狩不猎，胡瞻尔庭有县鹑兮？彼君子兮，不素飧兮！
<br>
<br>○硕鼠
<br>
<br>硕鼠硕鼠，无食我黍！三岁贯女，莫我肯顾。逝将去女，适彼乐土。乐土乐土，爰得我所。
<br>
<br>硕鼠硕鼠，无食我麦！三岁贯女，莫我肯德。逝将去女，适彼乐国。乐国乐国，爰得我直。
<br>
<br>硕鼠硕鼠，无食我苗！三岁贯女，莫我肯劳。逝将去女，适彼乐郊。乐郊乐郊，谁之永号？
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·唐风】
<br>
<br>
<br>○蟋蟀
<br>
<br>蟋蟀在堂，岁聿其莫。今我不乐，日月其除。无已大康，职思其居。好乐无荒，良士瞿瞿。
<br>
<br>蟋蟀在堂，岁聿其逝。今我不乐，日月其迈。无已大康，职思其外。好乐无荒，良士蹶蹶。
<br>
<br>蟋蟀在堂，役车其休。今我不乐，日月其慆。无以大康。职思其忧。好乐无荒，良士休休。
<br>
<br>○山有枢
<br>
<br>山有枢，隰有榆。子有衣裳，弗曳弗娄。子有车马，弗驰弗驱。宛其死矣，他人是愉。
<br>
<br>山有栲，隰有杻。子有廷内，弗洒弗扫。子有钟鼓，弗鼓弗考。宛其死矣，他人是保。
<br>
<br>山有漆，隰有栗。子有酒食，何不日鼓瑟？且以喜乐，且以永日。宛其死矣，他人入室。
<br>
<br>○扬之水
<br>
<br>扬之水，白石凿凿。素衣朱襮，从子于沃。既见君子，云何不乐？
<br>
<br>扬之水，白石皓皓。素衣朱绣，从子于鹄。既见君子，云何其忧？
<br>
<br>扬之水，白石粼粼。我闻有命，不敢以告人。
<br>
<br>○椒聊
<br>
<br>椒聊之实，蕃衍盈升。彼其之子，硕大无朋。椒聊且，远条且。
<br>
<br>椒聊之实，蕃衍盈匊。彼其之子，硕大且笃。椒聊且，远条且。
<br>
<br>○绸缪
<br>
<br>绸缪束薪，三星在天。今夕何夕，见此良人？子兮子兮，如此良人何？
<br>
<br>绸缪束刍，三星在隅。今夕何夕，见此邂逅？子兮子兮，如此邂逅何？
<br>
<br>绸缪束楚，三星在户。今夕何夕，见此粲者？子兮子兮，如此粲者何？
<br>
<br>○杕杜
<br>
<br>有杕之杜，其叶湑々。独行踽踽。岂无他人？不如我同父。嗟行之人，
<br>
<br>胡不比焉？人无兄弟，胡不佽焉？
<br>
<br>有杕之杜，其叶箐箐。独行。岂无他人？不如我同姓。嗟行之人，胡
<br>
<br>不比焉？人无兄弟，胡不佽焉？
<br>
<br>○羔裘
<br>
<br>羔裘豹祛，自我人居居。岂无他人？维子之故。
<br>
<br>羔裘豹褎，自我人究究。岂无他人？维子之好。
<br>
<br>○鸨羽
<br>
<br>肃肃鸨羽，集于苞栩。王事靡盬，不能稷黍。父母何怙？悠悠苍天，曷其有所？
<br>
<br>肃肃鸨翼，集于苞棘。王事靡盬，不能黍稷。父母何食？悠悠苍天，曷其有极？
<br>
<br>肃肃鸨行，集于苞桑，王事靡盬，不能稻梁。父母何尝？悠悠苍天，曷其有常？
<br>
<br>○无衣
<br>
<br>岂曰无衣七兮？不如子之衣，安且吉兮！
<br>
<br>岂曰无衣六兮？不如子之衣，安且燠兮！
<br>
<br>○有杕之杜
<br>
<br>有杕之杜，生于道左。彼君子兮，噬肯适我？中心好之，曷饮食之？
<br>
<br>有杕之杜，生于道周。彼君子兮，噬肯来游？中心好之，曷饮食之？
<br>
<br>○葛生
<br>
<br>葛生蒙楚，蔹蔓于野。予美亡此，谁与？独处？
<br>
<br>葛生蒙棘，蔹蔓于域。予美亡此，谁与？独息？
<br>
<br>角枕粲兮，锦衾烂兮。予美亡此，谁与？独旦？
<br>
<br>夏之日，冬之夜。百岁之后，归于其居。
<br>
<br>冬之夜，夏之日。百岁之后，归于其室。
<br>
<br>○采苓
<br>
<br>采苓采苓，首阳之巅。人之为言，苟亦无信。舍旃舍旃，苟亦无然。人之为言，胡得焉？
<br>
<br>采苦采苦，首阳之下。人之为言，苟亦无与。舍旃舍旃，苟亦无然。人之为言，胡得焉？
<br>
<br>采葑采葑，首阳之东。人之为言，苟亦无从。舍旃舍旃，苟亦无然。人之为言，胡得焉？
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·秦风】
<br>
<br>
<br>
<br>
<br>○车邻
<br>
<br>有车邻邻，有马白颠。未见君子，寺人之令。
<br>
<br>阪有漆，隰有栗。既见君子，并坐鼓瑟。今者不乐，逝者其耋。
<br>
<br>阪有桑，隰有杨。既见君子，并坐鼓簧。今者不乐，逝者其亡。
<br>
<br>○驷驖
<br>
<br>驷驖孔阜，六辔在手。公之媚子，从公于狩。
<br>
<br>奉时辰牡，辰牡孔硕。公曰左之，舍拔则获。
<br>
<br>游于北园，四马既闲。輶车鸾镳，载猃歇骄。
<br>
<br>○小戎
<br>
<br>小戎俴收，五楘梁辀。游环胁驱，阴靷鋈续。文茵畅毂，驾我骐。言
<br>
<br>念君子，温其如玉。在其板屋，乱我心曲。
<br>
<br>四牡孔阜，六辔在手。骐骝是中，騧骊是骖。龙盾之合，鋈以<角夐>軜。
<br>
<br>言念君子，温其在邑。方何为期？胡然我念之！
<br>
<br>俴驷孔群，厹矛鋈錞。蒙伐有苑，虎<韦长>镂膺。
<br>
<br>交<韦长>二弓，竹闭绲縢。言念君子，载寝载兴。厌厌良人，秩秩德音。
<br>
<br>○蒹葭
<br>
<br>蒹葭苍苍，白露为霜。所谓伊人，在水一方，溯洄从之，道阻且长。溯游从之，宛在水中央。
<br>
<br>蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。
<br>
<br>蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。
<br>
<br>○终南
<br>
<br>终南何有？有条有梅。君子至止，锦衣狐裘。颜如渥丹，其君也哉！
<br>
<br>终南何有？有纪有堂。君子至止，黻衣绣裳。佩玉将将，寿考不忘！
<br>
<br>○黄鸟
<br>
<br>交交黄鸟，止于棘。谁从穆公？子车奄息。维此奄息，百夫之特。临其穴，
<br>
<br>惴惴其栗。彼苍者天，歼我良人！如可赎兮，人百其身！
<br>
<br>交交黄鸟，止于桑。谁从穆公？子车仲行。维此仲行，百夫之防。临其穴，
<br>
<br>惴惴其栗。彼苍者天，歼我良人！如可赎兮，人百其身！
<br>
<br>交交黄鸟，止于楚。谁从穆公？子车针虎。维此针虎，百夫之御。临其穴，
<br>
<br>惴惴其栗。彼苍者天，歼我良人！如可赎兮，人百其身！
<br>
<br>○晨风
<br>
<br>鴥彼晨风，郁彼北林。未见君子，忧心钦钦。如何如何，忘我实多！
<br>
<br>山有苞栎，隰有六駮。未见君子，忧心靡乐。如何如何，忘我实多！
<br>
<br>山有苞棣，隰有树檖。未见君子，忧心如醉。如何如何，忘我实多！
<br>
<br>○无衣
<br>
<br>岂曰无衣？与子同袍。王于兴师，修我戈矛。与子同仇！
<br>
<br>岂曰无衣？与子同泽。王于兴师，修我矛戟。与子偕作！
<br>
<br>岂曰无衣？与子同裳。王于兴师，修我甲兵。与子偕行！
<br>
<br>○渭阳
<br>
<br>我送舅氏，曰至渭阳。何以赠之？路车乘黄。
<br>
<br>我送舅氏，悠悠我思。何以赠之？琼瑰玉佩。
<br>
<br>○权舆
<br>
<br>於我乎，夏屋渠渠，今也每食无余。于嗟乎，不承权舆！
<br>
<br>於我乎，每食四簋，今也每食不饱。于嗟乎，不承权舆！
<br>
<br>
<br>--------------------------------------------------------------------------------
<br>
<br>
<br>【诗经·国风·陈风】
<br>
<br>
<br>○宛丘
<br>
<br>子之汤兮，宛丘之上兮。洵有情兮，而无望兮。
<br>
<br>坎其击鼓，宛丘之下。无冬无夏，值其鹭羽。
<br>
<br>坎其击缶，宛丘之道。无冬无夏，值其鹭翿。
<br>
<br>○东门之枌
<br>
<br>东门之枌，宛丘之栩。子仲之子，婆娑其下。
<br>
<br>穀旦于差，南方之原。不绩其麻，市也婆娑。
<br>
<br>穀旦于逝，越以鬷迈。视尔如荍，贻我握椒。
<br>
<br>○衡门
<br>
<br>衡门之下，可以栖迟。泌之洋洋，可以乐饥。
<br>
<br>岂其食鱼，必河之鲂？岂其取妻，必齐之姜？
<br>
<br>岂其食鱼，必河之鲤？岂其取妻，必宋之子？
<br>
<br>○东门之池
<br>
<br>东门之池，可以沤麻。彼美淑姬，可与晤歌。
<br>
<br>东门之池，可以沤纻。彼美淑姬，可与晤语。
<br>
<br>东门之池，可以沤菅。彼美淑姬，可与晤言。
<br>
<br>○东门之杨
<br>
<br>东门之杨，其叶牂牂。昏以为期，明星煌煌。
<br>
<br>东门之杨，其叶肺肺。昏以为期，明星晢々。
<br>
<br>○墓门
<br>
<br>墓门有棘，斧以斯之。夫也不良，国人知之。知而不已，谁昔然矣。
<br>
<br>墓门有梅，有鸮萃止。夫也不良，歌以讯之。讯予不顾，颠倒思予。
<br>
<br>○防有鹊巢
<br>
<br>防有鹊巢，邛有旨苕。谁侜予美？心焉忉忉。
<br>
<br>中唐有甓，邛有旨鷊。谁侜予美？心焉惕惕。
<br>
<br>○月出
<br>
<br>月出皎兮。佼人僚兮。舒窈纠兮。劳心悄兮。
<br>
<br>月出皓兮。佼人懰兮。舒忧受兮。劳心慅兮。
<br>
<br>月出照兮。佼人燎兮。舒夭绍兮。劳心惨兮。
<br>
<br>○株林
<br>
<br>胡为乎株林？从夏南！匪适株林，从夏南！
<br>
<br>驾我乘马，说于株野。乘我乘驹，朝食于株！
<br>
<br>○泽陂
<br>
<br>彼泽之陂，有蒲与荷。有美一人，伤如之何？寤寐无为，涕泗滂沱。
<br>
<br>彼泽之陂，有蒲与蕳。有美一人，硕大且卷。寤寐无为，中心忄肙々。
<br>
<br>彼泽之陂，有蒲菡萏。有美一人，硕大且俨。寤寐无为，辗转伏枕。
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·桧风】
<br>
<br>
<br>○羔裘
<br>
<br>羔裘逍遥，狐裘以朝。岂不尔思？劳心忉忉。
<br>
<br>羔裘翱翔，狐裘在堂。岂不尔思？我心忧伤。
<br>
<br>羔裘如膏，日出有曜。岂不尔思？中心是悼。
<br>
<br>○素冠
<br>
<br>庶见素冠兮，棘人栾栾兮。劳心慱々兮。
<br>
<br>庶见素衣兮，我心伤悲兮。聊与子同归兮。
<br>
<br>庶见素韠兮，我心蕴结兮。聊与子如一兮。
<br>
<br>○隰有苌楚
<br>
<br>隰有苌楚，猗傩其枝，夭之沃沃，乐子之无知。
<br>
<br>隰有苌楚，猗傩其华，夭之沃沃。乐子之无家。
<br>
<br>隰有苌楚，猗傩其实，夭之沃沃。乐子之无室。
<br>
<br>○匪风
<br>
<br>匪风发兮，匪车偈兮。顾瞻周道，中心怛兮。
<br>
<br>匪风飘兮，匪车嘌兮。顾瞻周道，中心吊兮。
<br>
<br>谁能亨鱼？溉之釜鬵。谁将西归？怀之好音。
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·曹风】
<br>
<br>
<br>○蜉蝣
<br>
<br>蜉蝣之羽，衣裳楚楚。心之忧矣，于我归处。
<br>
<br>蜉蝣之翼，采采衣服。心之忧矣，于我归息。
<br>
<br>蜉蝣掘阅，麻衣如雪。心之忧矣，于我归说。
<br>
<br>○候人
<br>
<br>彼候人兮，何戈与礻殳。彼其之子，三百赤芾。
<br>
<br>维鹈在梁，不濡其翼。彼其之子，不称其服。
<br>
<br>维鹈在梁，不濡其咮。彼其之子，不遂其媾。
<br>
<br>荟兮蔚兮，南山朝隮。婉兮娈兮，季女斯饥。
<br>
<br>○鳲鸠
<br>
<br>鳲鸠在桑，其子七兮。淑人君子，其仪一兮。其仪一兮，心如结兮。
<br>
<br>鳲鸠在桑，其子在梅。淑人君子，其带伊丝。其带伊丝，其弁伊骐。
<br>
<br>鳲鸠在桑，其子在棘。淑人君子，其仪不忒。其仪不忒，正是四国。
<br>
<br>鳲鸠在桑，其子在榛。淑人君子，正是国人，正是国人。胡不万年？
<br>
<br>○下泉
<br>
<br>冽彼下泉，浸彼苞稂。忾我寤叹，念彼周京。
<br>
<br>冽彼下泉，浸彼苞萧。忾我寤叹，念彼京周。
<br>
<br>冽彼下泉，浸彼苞蓍。忾我寤叹，念彼京师。
<br>
<br>芃芃黍苗，阴雨膏之。四国有王，郇伯劳之。
<br>
<br>
<br>
<br>--------------------------------------------------------------------------------
<br>
<br>
<br>【诗经·国风·豳风】
<br>
<br>
<br>
<br>
<br>○七月
<br>
<br>七月流火，九月授衣。一之日觱发，二之日栗烈。无衣无褐，何以卒岁？
<br>
<br>三之日于耜，四之日举趾。同我妇子，馌彼南亩。田畯至喜。
<br>
<br>七月流火，九月授衣。春日载阳，有鸣仓庚。女执懿筐，遵彼微行，爰求柔
<br>
<br>桑。春日迟迟，采蘩祁祁。女心伤悲，殆及公子同归。
<br>
<br>七月流火，八月萑苇。蚕月条桑，取彼斧斨。以伐远扬，猗彼女桑。七
<br>
<br>月鸣鵙，八月载绩。载玄载黄，我朱孔阳，为公子裳。
<br>
<br>四月秀葽，五月鸣蜩。八月其获，十月陨萚。一之日于貉，取彼狐狸，
<br>
<br>为公子裘。二之日其同，载缵武功。言私其豵，献<豕幵>于公。
<br>
<br>五月斯螽动股，六月莎鸡振羽。七月在野，八月在宇，九月在户，十月蟋蟀，
<br>
<br>入我床下。穹窒熏鼠，塞向墐户。嗟我妇子，曰为改岁，入此室处。
<br>
<br>六月食郁及薁，七月亨葵及菽。八月剥枣，十月获稻。为此春酒，以介眉寿。
<br>
<br>七月食瓜，八月断壶，九月叔苴，采荼薪樗。食我农夫。
<br>
<br>九月筑场圃，十月纳禾稼。黍稷重穋，禾麻菽麦。嗟我农夫，我稼既同，
<br>
<br>上入执宫功。昼尔于茅，宵尔索綯，亟其乘屋，其始播百谷。
<br>
<br>二之日凿冰冲冲，三之日纳于凌阴。四之日其蚤，献羔祭韭。九月肃霜，十
<br>
<br>月涤场。朋酒斯飨，曰杀羔羊，跻彼公堂。称彼兕觥：万寿无疆！
<br>
<br>○鸱鸮
<br>
<br>鸱鸮鸱鸮，既取我子，无毁我室。恩斯勤斯，鬻子之闵斯。
<br>
<br>迨天之未阴雨，彻彼桑土，绸缪牖户。今女下民，或敢侮予？
<br>
<br>予手拮据，予所捋荼。予所蓄租，予口卒瘏，曰予未有室家。
<br>
<br>予羽谯谯，予尾翛翛，予室翘翘。风雨所漂摇，予维音哓哓！
<br>
<br>○东山
<br>
<br>我徂东山，慆々不归。我来自东，零雨其濛。我东曰归，我心西悲。制彼
<br>
<br>裳衣，勿士行枚。蜎々者蠋，烝在桑野。敦彼独宿，亦在车下。
<br>
<br>我徂东山，慆々不归。我来自东，零雨其濛。果臝之实，亦施于宇。伊威
<br>
<br>在室，蠨蛸在户。町畽鹿场，熠耀宵行。不可畏也，伊可怀也。
<br>
<br>我徂东山，慆々不归。我来自东，零雨其濛。鹳鸣于垤，妇叹于室。洒扫
<br>
<br>穹窒，我征聿至。有敦瓜苦，烝在栗薪。自我不见，于今三年。
<br>
<br>我徂东山，慆々不归。我来自东，零雨其濛。仓庚于飞，熠耀其羽。之子
<br>
<br>于归，皇驳其马。亲结其缡，九十其仪。其新孔嘉，其旧如之何？
<br>
<br>○破斧
<br>
<br>既破我斧，又缺我斨。周公东征，四国是皇。哀我人斯，亦孔之将。
<br>
<br>既破我斧，又缺我锜。周公东征，四国是遒。哀我人斯，亦孔之嘉。
<br>
<br>既破我斧，又缺我銶。周公东征，四国是遒。哀我人斯，亦孔之休。
<br>
<br>○伐柯
<br>
<br>伐柯如何？匪斧不克。取妻如何？匪媒不得。
<br>
<br>伐柯伐柯，其则不远。我觏之子，笾豆有践。
<br>
<br>○九罭
<br>
<br>九罭之鱼，鳟鲂。我觏之子，衮衣绣裳。
<br>
<br>鸿飞遵渚，公归无所，於女信处。鸿飞遵陆，公归不复，於女信宿。
<br>
<br>是以有衮衣兮，无以我公归兮，无使我心悲兮。
<br>
<br>○狼跋
<br>
<br>狼跋其胡，载疐其尾。公孙硕肤，赤舄几几。
<br>
<br>狼疐其尾，载跋其胡。公孙硕肤，德音不瑕？
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
