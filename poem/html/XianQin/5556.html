<HTML>
<HEAD>
<TITLE>屈原全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/XianQin/">先秦诗选</a> <FONT color=#BCB6A0>&gt;&gt;</font> 屈原全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>屈原全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:先秦诗选&nbsp;&nbsp;阅读次数:<script language=javascript src="../../hits.php?articleid=5556"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'屈原全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[屈原全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 屈原（约公元前339～约前278）。战国时期的楚国诗人、政治家，“楚辞”的创立者和代表作者。本世纪中，曾被推举为世界文化名人而受到广泛纪念。屈原的作品，根据刘向、刘歆父子的校定和王逸的注本,有25篇,即《离骚》1篇，《天问》1篇，《九歌》11篇，《九章》9篇,《远游》、《卜居》、《渔父》各1篇。据《史记·屈原列传》司马迁语,还有《招魂》 1篇。有些学者认为《大招》也是屈原作品；但也有人怀疑《远游》以下诸篇及《九章》中若干篇章非出自屈原手笔。在语言形式上，屈原作品突破了《诗经》以四字句为主的格局，每句五、六、七、八、九字不等，也有三字、十字句的，句法参差错落，灵活多变；句中句尾多用“兮”字，以及“之”“于”“乎”“夫”“而”等虚字，用来协调音节，造成起伏回宕、一唱三叹的韵致。总之，他的作品从内容到形式都有巨大的创造性。　　
<br>
<br>九歌：东皇太一 九歌：云中君 九歌：湘君 九歌：湘夫人 九歌：大司命 九歌：少司命 九歌：东君 九歌：河伯 九歌：山鬼 九歌：国殇 九歌：礼魂 离骚 天问 九章：怀沙 九章：惜诵 九章：涉江 九章：哀郢 九章：抽思 九章：思美人 九章：惜往日 九章：橘颂 九章：悲回风&nbsp;&nbsp;招魂 大招 远游 卜居 渔父 
<br>
<br>
<br>--------------------------------------------------------------------------------
<br>
<br>九歌（一）东皇太一
<br>
<br>
<br>吉日兮辰良，穆将愉兮上皇。 
<br>抚长剑兮玉珥，璆锵鸣兮琳琅。 
<br>瑶席兮玉瑱，盍将把兮琼芳。 
<br>蕙肴蒸兮兰藉，奠桂酒兮椒浆。 
<br>扬枹兮拊鼓，疏缓节兮安歌，陈竽瑟兮浩倡。 
<br>灵偃蹇兮姣服，芳菲菲兮满堂。 
<br>五音纷兮繁会，君欣欣兮乐康。
<br>
<br>
<br>--------------------------------------------------------------------------------
<br>
<br>九歌（二）云中君
<br>
<br>
<br>浴兰汤兮沐芳，华采衣兮若英。 
<br>灵连蜷兮既留，烂昭昭兮未央。 
<br>搴将憺兮寿宫，与日月兮齐光。 
<br>龙驾兮帝服，聊翱游兮周章。 
<br>灵皇皇兮既降，焱远举兮云中。 
<br>览冀州兮有馀，横四海兮焉穷。 
<br>思夫君兮太息，极劳心兮忡忡。 
<br>
<br>
<br>--------------------------------------------------------------------------------
<br>
<br>九歌（三）湘君
<br>
<br>
<br>君不行兮夷犹，蹇谁留兮中洲？ 
<br>美要眇兮宜修，沛吾乘兮桂舟。 
<br>令沅、湘兮无波，使江水兮安流。 
<br>望夫君兮未来，吹参差兮谁思？ 
<br>驾飞龙兮北征，邅吾道兮洞庭。 
<br>薜荔柏兮蕙绸，荪桡兮兰旌。 
<br>望涔阳兮极浦，横大江兮扬灵。 
<br>扬灵兮未极，女婵媛兮为余太息！ 
<br>横流涕兮潺湲，隐思君兮陫侧。 
<br>桂棹兮兰枻，斫冰兮积雪。 
<br>采薜荔兮水中，搴芙蓉兮木末。 
<br>心不同兮媒劳，恩不甚兮轻绝。 
<br>石濑兮浅浅，飞龙兮翩翩。 
<br>交不忠兮怨长，期不信兮告余以不间。 
<br>朝骋骛兮江皋，夕弭节兮北渚。 
<br>鸟次兮屋上，水周兮堂下。 
<br>捐余玦兮江中，遗余佩兮澧浦。 
<br>采芳洲兮杜若，将以遗兮下女。 
<br>时不可兮再得，聊逍遥兮容与。&nbsp;&nbsp;
<br>
<br>
<br>--------------------------------------------------------------------------------
<br>
<br>九歌（四）湘夫人
<br>
<br>
<br>帝子降兮北渚，目眇眇兮愁予。
<br>袅袅兮秋风，洞庭波兮木叶下。
<br>白薠兮骋望，与佳期兮夕张。
<br>鸟萃兮苹中？
<br>罾何为兮木上？
<br>沅有芷兮澧有兰，思公子兮未敢言。
<br>荒忽兮远望，观流水兮潺湲。
<br>麋何食兮庭中？
<br>蛟何为兮水裔？
<br>朝驰余马兮江皋，夕济兮西澨。
<br>闻佳人兮召予，将腾驾兮偕逝。
<br>筑室兮水中，葺之兮荷盖。
<br>荪壁兮紫坛，匊芳椒兮成堂。
<br>桂栋兮兰橑，辛夷楣兮药房。
<br>罔薜荔兮为帷，薜蕙櫋兮既张。
<br>白玉兮为镇，疏石兰兮为芳。
<br>芷葺兮荷屋，缭之兮杜衡。
<br>合百草兮实庭，建芳馨兮庑门。
<br>九嶷缤兮并迎，灵之来兮如云。
<br>捐余袂兮江中，遗余褋兮澧浦。
<br>搴汀洲兮杜若，将以遗兮远者。
<br>时不可兮骤得，聊逍遥兮容与。 
<br>
<br>
<br>--------------------------------------------------------------------------------
<br>
<br>九歌（五）大司命
<br>
<br>
<br>广开兮天门，纷吾乘兮玄云。
<br>令飘风兮先驱，使涷雨兮洒尘。
<br>君回翔兮以下，逾空桑兮从女。
<br>纷总总兮九州，何寿夭兮在予！
<br>高飞兮安翔，乘清气兮御阴阳。
<br>吾与君兮斋速，导帝之兮九坑。
<br>灵衣兮被被，玉佩兮陆离。
<br>壹阴兮壹阳，众莫知兮余所为。
<br>折疏麻兮瑶华，将以遗兮离居。
<br>老冉冉兮既极，不寖近兮愈疏。
<br>乘龙兮辚辚，高驰兮冲天。
<br>结桂枝兮延□，羌愈思兮愁人。
<br>愁人兮奈何！
<br>愿若今兮无亏。
<br>固人命兮有当，孰离合兮可为？ 
<br>
<br>
<br>--------------------------------------------------------------------------------
<br>
<br>九歌（六）少司命
<br>
<br>
<br>秋兰兮麋芜，罗生兮堂下。 
<br>绿叶兮素枝，芳菲菲兮袭予。 
<br>夫人自有兮美子，荪何以兮愁苦？ 
<br>秋兰兮青青，绿叶兮紫茎。 
<br>满堂兮美人，忽独与余兮目成。 
<br>入不言兮出不辞，乘回风兮载云旗。 
<br>悲莫悲兮生别离，乐莫乐兮新相知。 
<br>荷衣兮蕙带，儵而来兮忽而逝。 
<br>夕宿兮帝郊，君谁须兮云之际？ 
<br>与女游兮九河，冲风至兮水扬波。 
<br>与女沐兮咸池，晞女发兮阳之阿。 
<br>望泞美兮未来，临风怳兮浩歌。 
<br>孔盖兮翠旍，登九天兮抚彗星。 
<br>慫长剑兮拥幼艾，荪独宜兮为民正。 
<br>
<br>
<br>--------------------------------------------------------------------------------
<br>
<br>九歌（七）东君
<br>
<br>
<br>暾将出兮东方，照吾槛兮扶桑。
<br>抚余马兮安驱，夜皎皎兮既明。
<br>驾龙辀兮乘雷，载云旗兮委蛇。
<br>长太息兮将上，心低佪兮顾怀。
<br>羌声色兮娱人，观者憺兮忘归。
<br>絙瑟兮交鼓，箫锺兮瑶虡。
<br>鸣篪兮吹竽，思灵保兮贤姱。
<br>翾飞兮翠曾，展诗兮会舞。
<br>应律兮合节，灵之来兮蔽日。
<br>青云衣兮白霓裳，举长矢兮射天狼。
<br>操余弧兮反沦降，援北斗兮酌桂浆。
<br>撰余辔兮高驰翔，杳冥冥兮以东行。 
<br>
<br>
<br>--------------------------------------------------------------------------------
<br>
<br>九歌（八）河伯
<br>
<br>
<br>与女游兮九河，冲风起兮横波。 
<br>乘水车兮荷盖，驾两龙兮骖螭。 
<br>登昆仑兮四望，心飞扬兮浩荡。 
<br>日将暮兮怅忘归，惟极浦兮寤怀。 
<br>鱼鳞屋兮龙堂，紫贝阙兮硃宫。 
<br>灵何为兮水中？乘白鼋兮逐文鱼， 
<br>与女游兮河之渚，流澌纷兮将来下。 
<br>子交手兮东行，送美人兮南浦。 
<br>波滔滔兮来迎，鱼邻邻兮媵予。 
<br>
<br>
<br>--------------------------------------------------------------------------------
<br>
<br>九歌（九）山鬼
<br>
<br>
<br>若有人兮山之阿，被薜荔兮带女萝。
<br>既含睇兮又宜笑，子慕予兮善窈窕。
<br>乘赤豹兮从文狸，辛夷车兮结桂旗。
<br>被石兰兮带杜衡，折芳馨兮遗所思。
<br>余处幽篁兮终不见天，路险难兮独後来。
<br>表独立兮山之上，云容容兮而在下。
<br>杳冥冥兮羌昼晦，东风飘兮神灵雨。
<br>留灵修兮憺忘归，岁既晏兮孰华予？
<br>采三秀兮於山间，石磊磊兮葛曼曼。
<br>怨公子兮怅忘归，君思我兮不得閒。
<br>山中人兮芳杜若，饮石泉兮廕松柏。
<br>君思我兮然疑作。
<br>雷填填兮雨冥冥，猨啾啾兮又夜鸣。
<br>风飒飒兮木萧萧，思公子兮徒离忧。 
<br>
<br>
<br>--------------------------------------------------------------------------------
<br>
<br>九歌（十）国殇
<br>
<br>
<br>操吾戈兮披犀甲，车错毂兮短兵接。
<br>旌蔽日兮敌若云，矢交坠兮土争先。
<br>凌余阵兮躐余行，左骖殪兮右刃伤。
<br>霾两轮兮絷四马，援玉枹兮击鸣鼓。
<br>天时懟兮威灵怒，严杀尽兮弃原野。
<br>出不入兮往不反，平原忽兮路超远。
<br>带长剑兮挟秦弓，首身离兮心不惩。
<br>诚既勇兮又以武，终刚强兮不可凌。
<br>身既死兮神以灵，魂魄毅兮为鬼雄。
<br>
<br>
<br>--------------------------------------------------------------------------------
<br>
<br>九歌（十一）礼魂
<br>
<br>
<br>成礼兮会鼓，传芭兮代舞。
<br>姱女倡兮容与。
<br>春兰兮秋鞠，长无绝兮终古。 
<br>
<br>
<br>--------------------------------------------------------------------------------
<br>
<br>离骚
<br>
<br>
<br>帝高阳之苗裔兮，朕皇考曰伯庸。 
<br>摄提贞于孟陬兮，惟庚寅吾以降。 
<br>皇览揆余初度兮，肇锡余以嘉名： 
<br>名余曰正则兮，字余曰灵均。 
<br>纷吾既有此内美兮，又重之以修能。 
<br>扈江离与辟芷兮，纫秋兰以为佩。 
<br>汨余若将不及兮，恐年岁之不吾与。 
<br>朝搴阰之木兰兮，夕揽洲之宿莽。 
<br>日月忽其不淹兮，春与秋其代序。 
<br>惟草木之零落兮，恐美人之迟暮。 
<br>不抚壮而弃秽兮，何不改乎此度？ 
<br>乘骐骥以驰骋兮，来吾道夫先路！ 
<br>昔三后之纯粹兮，固众芳之所在。 
<br>杂申椒与菌桂兮，岂维纫夫蕙茝！ 
<br>彼尧、舜之耿介兮，既遵道而得路。 
<br>何桀纣之昌披兮，夫唯捷径以窘步。 
<br>惟党人之偷乐兮，路幽昧以险隘。 
<br>岂余身之僤殃兮，恐皇舆之败绩！ 
<br>忽奔走以先後兮，及前王之踵武。 
<br>荃不察余之中情兮，反信谗以[B183]怒。 
<br>余固知謇謇之为患兮，忍而不能舍也。 
<br>指九天以为正兮，夫唯灵修之故也。 
<br>曰黄昏以为期兮，羌中道而改路！ 
<br>初既与余成言兮，後悔遁而有他。 
<br>余既不难夫离别兮，伤灵修之数化。 
<br>余既滋兰之九畹兮，又树蕙之百亩。 
<br>畦留夷与揭车兮，杂杜衡与芳芷。 
<br>冀枝叶之峻茂兮，原俟时乎吾将刈。 
<br>虽萎绝其亦何伤兮，哀众芳之芜秽。 
<br>众皆竞进以贪婪兮，凭不厌乎求索。 
<br>羌内恕己以量人兮，各兴心而嫉妒。 
<br>忽驰骛以追逐兮，非余心之所急。 
<br>老冉冉其将至兮，恐修名之不立。 
<br>朝饮木兰之坠露兮，夕餐秋菊之落英。 
<br>苟余情其信姱以练要兮，长顑颔亦何伤。 
<br>掔木根以结茝兮，贯薜荔之落蕊。 
<br>矫菌桂以纫蕙兮，索胡绳之纚々。 
<br>謇吾法夫前修兮，非世俗之所服。 
<br>虽不周於今之人兮，原依彭咸之遗则。 
<br>长太息以掩涕兮，哀民生之多艰。 
<br>余虽好修姱以鞿羁兮，謇朝谇而夕替。 
<br>既替余以蕙纕兮，又申之以揽茝。 
<br>亦余心之所善兮，虽九死其犹未悔。 
<br>怨灵修之浩荡兮，终不察夫民心。 
<br>众女嫉余之蛾眉兮，谣诼谓余以善淫。 
<br>固时俗之工巧兮，偭规矩而改错。 
<br>背绳墨以追曲兮，竞周容以为度。 
<br>忳郁邑余佗傺兮，吾独穷困乎此时也。 
<br>宁溘死以流亡兮，余不忍为此态也。 
<br>鸷鸟之不群兮，自前世而固然。 
<br>何方圜之能周兮，夫孰异道而相安？ 
<br>屈心而抑志兮，忍尤而攘诟。 
<br>伏清白以死直兮，固前圣之所厚。 
<br>悔相道之不察兮，延伫乎吾将反。 
<br>回朕车以复路兮，及行迷之未远。 
<br>步余马於兰皋兮，驰椒丘且焉止息。 
<br>进不入以离尤兮，退将复修吾初服。 
<br>制芰荷以为衣兮，集芙蓉以为裳。 
<br>不吾知其亦已兮，苟余情其信芳。 
<br>高余冠之岌岌兮，长余佩之陆离。 
<br>芳与泽其杂糅兮，唯昭质其犹未亏。 
<br>忽反顾以游目兮，将往观乎四荒。 
<br>佩缤纷其繁饰兮，芳菲菲其弥章。 
<br>民生各有所乐兮，余独好修以为常。 
<br>虽体解吾犹未变兮，岂余心之可惩。 
<br>女嬃之婵媛兮，申申其詈予，曰： 
<br>“鲧婞直以亡身兮，终然殀乎羽之野。 
<br>汝何博謇而好修兮，纷独有此姱节？ 
<br>薋菉葹以盈室兮，判独离而不服。” 
<br>众不可户说兮，孰云察余之中情？ 
<br>世并举而好朋兮，夫何茕独而不予听？ 
<br>依前圣以节中兮，喟凭心而历兹。 
<br>济沅、湘以南征兮，就重华而陈词： 
<br>启《九辨》与《九歌》兮，夏康娱以自纵。 
<br>不顾难以图後兮，五子用失乎家巷。 
<br>羿淫游以佚畋兮，又好射夫封狐。 
<br>固乱流其鲜终兮，浞又贪夫厥家。 
<br>浇身被服强圉兮，纵欲而不忍。 
<br>日康娱而自忘兮，厥首用夫颠陨。 
<br>夏桀之常违兮，乃遂焉而逢殃。 
<br>后辛之菹醢兮，殷宗用而不长。 
<br>汤、禹俨而祗敬兮，周论道而莫差。 
<br>举贤才而授能兮，循绳墨而不颇。 
<br>皇天无私阿兮，览民德焉错辅。 
<br>夫维圣哲以茂行兮，苟得用此下土。 
<br>瞻前而顾後兮，相观民之计极。 
<br>夫孰非义而可用兮？孰非善而可服？ 
<br>阽余身而危死兮，览余初其犹未悔。 
<br>不量凿而正枘兮，固前修以菹醢。 
<br>曾歔欷余郁邑兮，哀朕时之不当。 
<br>揽茹蕙以掩涕兮，霑余襟之浪浪。 
<br>跪敷衽以陈辞兮，耿吾既得此中正。 
<br>驷玉虬以桀鹥兮，溘埃风余上征。 
<br>朝发軔於苍梧兮，夕余至乎县圃。 
<br>欲少留此灵琐兮，日忽忽其将暮。 
<br>吾令羲和弭节兮，望崦嵫而勿迫。 
<br>路曼曼其修远兮，吾将上下而求索。 
<br>饮余马於咸池兮，总余辔乎扶桑。 
<br>折若木以拂日兮，聊逍遥以相羊。 
<br>前望舒使先驱兮，後飞廉使奔属。 
<br>鸾皇为余先戒兮，雷师告余以未具。 
<br>吾令凤鸟飞腾兮，继之以日夜。 
<br>飘风屯其相离兮，帅云霓而来御。 
<br>纷总总其离合兮，斑陆离其上下。 
<br>吾令帝阍开关兮，倚阊阖而望予。 
<br>时暧暧其将罢兮，结幽兰而延儜。 
<br>世溷浊而不分兮，好蔽美而嫉妒。 
<br>朝吾将济於白水兮，登阆风而絏马。 
<br>忽反顾以流涕兮，哀高丘之无女。 
<br>溘吾游此春宫兮，折琼枝以继佩。 
<br>及荣华之未落兮，相下女之可诒。 
<br>吾令丰隆乘云兮，求宓妃之所在。 
<br>解佩纕以结言兮，吾令謇修以为理。 
<br>纷总总其离合兮，忽纬繣其难迁。 
<br>夕归次於穷石兮，朝濯发乎洧盘。 
<br>保厥美以骄傲兮，日康娱以淫游。 
<br>虽信美而无礼兮，来违弃而改求。 
<br>览相观於四极兮，周流乎天余乃下。 
<br>望瑶台之偃蹇兮，见有娀之佚女。 
<br>吾令雁为媒兮，雁告余以不好。 
<br>雄鸠之鸣逝兮，余犹恶其佻巧。 
<br>心犹豫而狐疑兮，欲自適而不可。 
<br>凤皇既受诒兮，恐高辛之先我。 
<br>欲远集而无所止兮，聊浮游以逍遥。 
<br>及少康之未家兮，留有虞之二姚。 
<br>理弱而媒拙兮，恐导言之不固。 
<br>世溷浊而嫉贤兮，好蔽美而称恶。 
<br>闺中既以邃远兮，哲王又不寤。 
<br>怀朕情而不发兮，余焉能忍而与此终古？ 
<br>索琼茅以筳篿兮，命灵氛为余占之。 
<br>曰：“两美其必合兮，孰信修而慕之？ 
<br>思九州之博大兮，岂惟是其有女？” 
<br>曰：“勉远逝而无狐疑兮，孰求美而释女？ 
<br>何所独无芳草兮，尔何怀乎故宇？” 
<br>世幽昧以昡曜兮，孰云察余之善恶？ 
<br>民好恶其不同兮，惟此党人其独异！ 
<br>户服艾以盈要兮，谓幽兰其不可佩。 
<br>览察草木其犹未得兮，岂珵美之能当？ 
<br>苏粪壤以充祎兮，谓申椒其不芳。 
<br>欲从灵氛之吉占兮，心犹豫而狐疑。 
<br>巫咸将夕降兮，怀椒糈而要之。 
<br>百神翳其备降兮，九疑缤其并迎。 
<br>皇剡剡其扬灵兮，告余以吉故。 
<br>曰：“勉升降以上下兮，求矩矱之所同。 
<br>汤、禹俨而求合兮，挚、咎繇而能调。 
<br>苟中情其好修兮，又何必用夫行媒？ 
<br>说操筑於傅岩兮，武丁用而不疑。 
<br>吕望之鼓刀兮，遭周文而得举。 
<br>甯戚之讴歌兮，齐桓闻以该辅。 
<br>及年岁之未晏兮，时亦犹其未央。 
<br>恐鹈鴂之先鸣兮，使夫百草为之不芳。” 
<br>何琼佩之偃蹇兮，众薆然而蔽之。 
<br>惟此党人之不谅兮，恐嫉妒而折之。 
<br>时缤纷其变易兮，又何可以淹留？ 
<br>兰芷变而不芳兮，荃蕙化而为茅。 
<br>何昔日之芳草兮，今直为此萧艾也？ 
<br>岂其有他故兮，莫好修之害也！ 
<br>余以兰为可恃兮，羌无实而容长。 
<br>委厥美以从俗兮，苟得列乎众芳。 
<br>椒专佞以慢慆兮，榝又欲充夫佩帏。 
<br>既干进而务入兮，又何芳之能祗？ 
<br>固时俗之流从兮，又孰能无变化？ 
<br>览椒兰其若兹兮，又况揭车与江离？ 
<br>惟兹佩之可贵兮，委厥美而历兹。 
<br>芳菲菲而难亏兮，芬至今犹未沬。 
<br>和调度以自娱兮，聊浮游而求女。 
<br>及余饰之方壮兮，周流观乎上下。 
<br>灵氛既告余以吉占兮，历吉日乎吾将行。 
<br>折琼枝以为羞兮，精琼爢以为粻。 
<br>为余驾飞龙兮，杂瑶象以为车。 
<br>何离心之可同兮？吾将远逝以自疏。 
<br>邅吾道夫昆仑兮，路修远以周流。 
<br>扬云霓之奄蔼兮，鸣玉鸾之啾啾。 
<br>朝发軔於天津兮，夕余至乎西极。 
<br>凤皇翼其承旂兮，高翱翔之翼翼。 
<br>忽吾行此流沙兮，遵赤水而容与。 
<br>麾蛟龙使梁津兮，诏西皇使涉予。 
<br>路修远以多艰兮，腾众车使径待。 
<br>路不周以左转兮，指西海以为期。 
<br>　屯余车其千乘兮，齐玉轪而并驰。 
<br>驾八龙之婉婉兮，载云旗之委蛇。 
<br>抑志而弭节兮，神高驰之邈邈。 
<br>奏《九歌》而舞《韶》兮，聊假日以媮乐。 
<br>陟升皇之赫戏兮，忽临睨夫旧乡。 
<br>仆夫悲余马怀兮，蜷局顾而不行。 
<br>乱曰：已矣哉！国无人莫我知兮，又何怀乎故都！ 
<br>既莫足与为美政兮，吾将从彭咸之所居！&nbsp;&nbsp;
<br>
<br>
<br>--------------------------------------------------------------------------------
<br>
<br>天&nbsp;&nbsp;问
<br>
<br>
<br>曰 遂古之初 谁传道之
<br>上下未形 何由考之
<br>冥昭瞢暗 谁能极之
<br>冯翼惟象 何以识之
<br>明明暗暗 惟时何为
<br>阴阳三合 何本何化
<br>
<br>圜则九重 孰营度之
<br>惟兹何功 孰初作之
<br>斡维焉系 天极焉加
<br>八柱何当 东南何亏
<br>九天之际 安放安属
<br>隅隈多有 谁知其数
<br>
<br>天何所沓 十二焉分
<br>日月安属 列星安陈
<br>出于汤谷 次于蒙汜
<br>自明及晦 所行几里
<br>夜光所德 死则又育
<br>厥利维何 而顾菟在腹
<br>女岐无合 夫焉取九子
<br>伯强何处 惠气安在
<br>何阖而晦 何开而明
<br>角宿未旦 曜灵安藏
<br>
<br>不任汩鸿 师何以尚之
<br>佥曰何忧 何不课而行之
<br>鸱龟曳衔 鲧何听焉
<br>顺欲成功 帝何刑焉
<br>永遏在羽山 夫何三年不施
<br>伯禹愎鲧 夫何以变化
<br>纂就前绪 遂成考功
<br>何续初继业 而厥谋不同
<br>洪泉极深 何以窴之
<br>地方九则 何以坟之
<br>河海应龙 何画何历
<br>鲧何所营 禹何所成
<br>康回冯怒 坠何故以东南倾
<br>
<br>九州安错 川谷何洿
<br>东流不溢 孰知其故
<br>东西南北 其修孰多
<br>南北顺椭 其衍几何
<br>昆仑县圃 其尻安在
<br>增城九重 其高几里
<br>四方之门 其谁从焉
<br>西北辟启 何气通焉
<br>日安不到 烛龙何照
<br>羲和之未扬 若华何光
<br>何所冬暖 何所夏寒
<br>
<br>焉有石林 何兽能言
<br>焉有虬龙 负熊以游
<br>雄虺九首 倏忽焉在
<br>何所不死 长人何守
<br>靡蓱九衢 枲华安居
<br>一蛇吞象 厥大何如
<br>黑水玄趾 三危安在
<br>延年不死 寿何所止
<br>鲮鱼何所 鬿堆焉处
<br>羿焉彃日 乌焉解羽
<br>
<br>禹之力献功 降省下土四方
<br>焉得彼涂山女 而通之于台桑
<br>闵妃匹合 厥身是继
<br>胡维嗜不同味 而快鼌饱
<br>
<br>启代益作后 卒然离蠥
<br>何启惟忧 而能拘是达
<br>皆归「身矢」鞠 而无害厥躬
<br>何后益作革 而禹播降
<br>启棘宾商 九辨九歌
<br>何勤子屠母 而死分竟地
<br>
<br>帝降夷羿 革孽夏民
<br>胡射夫河伯 而妻彼雒嫔
<br>冯珧利决 封豨是射
<br>何献蒸肉之膏 而后帝不若
<br>浞娶纯狐 眩妻爰谋
<br>何羿之射革 而交吞揆之
<br>阻穷西征 岩何越焉
<br>化为黄熊 巫何活焉
<br>
<br>咸播秬黍 莆雚是营
<br>何由并投 而鲧疾修盈
<br>
<br>白蜺婴茀 胡为此堂
<br>安得夫良药 不能固藏
<br>天式从横 阳离爰死
<br>大鸟何鸣 夫焉丧厥体
<br>蓱号起雨 何以兴之
<br>撰体协肋 鹿何膺之
<br>鳌戴山抃 何以安之
<br>释舟陵行 何以迁之
<br>
<br>惟浇在户 何求于嫂
<br>何少康逐犬 而颠陨厥首
<br>女歧缝裳 而馆同爰止
<br>何殿易厥首 而亲以逢殆
<br>汤谋易旋 何以厚之
<br>覆舟斟寻 何道取之
<br>
<br>桀伐蒙山 何所得焉
<br>妺嬉何肆 汤何殛焉
<br>舜闵在家 父何以鱞
<br>尧不姚告 二女何亲
<br>厥萌在初 何所忆焉
<br>璜台十成 谁所极焉
<br>登立为帝 孰道尚之
<br>女娲有体 孰制匠之
<br>舜服厥弟 终然为害
<br>何肆犬体 而厥身不危败
<br>吴获迄古 南岳是止
<br>孰期去斯 得两男子
<br>
<br>缘鹄饰玉 后帝是飨
<br>何乘谋夏桀 终以灭丧
<br>帝乃降观 下逢伊挚
<br>何条方致罚 而黎服大说
<br>
<br>简狄在台 喾何宜
<br>玄鸟致贻 女何喜
<br>
<br>该秉季德 厥父是臧
<br>胡终弊于有扈 牧夫牛羊
<br>干协时舞 何以怀之
<br>平肋曼肤 何以肥之
<br>有扈牧竖 云何而逢
<br>击床先出 其命何从
<br>
<br>恒秉季德 焉得夫朴牛
<br>何往营班禄 不但还来
<br>
<br>昏微遵迹 有狄不宁
<br>何繁鸟萃棘 负子肆情
<br>眩弟并淫 危害厥兄
<br>何变化以作诈 后嗣而逢长
<br>
<br>成汤东巡 有莘爰极
<br>何乞彼小臣 而吉妃是得
<br>水滨之木 得彼小子
<br>夫何恶之 媵有莘之妇
<br>汤出重泉 夫何辠尤
<br>不胜心伐帝 夫谁使挑之
<br>
<br>会朝争盟 何践吾期
<br>苍鸟群飞 孰使萃之
<br>列击纣躬 叔旦不嘉
<br>何亲揆发 定周之命以咨嗟
<br>授殷天下 其位安施
<br>反成乃亡 其罪伊何
<br>争遣伐器 何以行之
<br>并驱击翼 何以将之
<br>
<br>昭后成游 南土爰底
<br>厥利惟何 逢彼白雉
<br>
<br>慕王巧梅 夫何为周流
<br>环理天下 夫何索求
<br>
<br>妖夫曳衒 何号于市
<br>周幽谁诛 焉得夫褒姒
<br>
<br>天命反侧 何罚何佑
<br>齐桓九会 卒然身杀
<br>
<br>彼王纣之躬 孰使乱惑
<br>何恶辅弼 谗谄是服
<br>比干何逆 而抑沈之
<br>雷开何顺 而赐封之
<br>何圣人之一德 卒其异方
<br>梅伯受醢 箕子佯狂
<br>
<br>稷维元子 帝何竺之
<br>投之于冰上 鸟何燠之
<br>何冯弓挟矢 殊能将之
<br>既惊帝切激 何逢长之
<br>
<br>伯昌好衰 秉鞭作牧
<br>何令彻彼岐社 命有殷国
<br>迁藏就岐 何能依
<br>殷有惑妇 何所讥
<br>受赐兹醢 西伯上告
<br>何亲就上帝罚 殷之命以不救
<br>师望在肆 昌何识
<br>鼓刀扬声 后何喜
<br>武发杀殷 何所悒
<br>载尸集成 何所急
<br>伯林雉经 惟其何故
<br>何感天抑地 夫谁畏惧
<br>皇天集命 惟何戒之
<br>受礼天下 又使至代之
<br>
<br>初汤臣挚 后兹承辅
<br>何卒官汤 尊食宗绪
<br>
<br>勋阖梦生 少离散亡
<br>何壮武厉 能流厥严
<br>
<br>彭铿斟雉 帝何飨
<br>受寿永多 夫何长
<br>
<br>中央共牧 后何怒
<br>蜂蛾微命 力何固
<br>惊女采薇 鹿何祐
<br>北至四水 萃何喜
<br>兄有噬犬 弟何欲
<br>易之以百两 卒无禄
<br>
<br>薄暮雷电 归何忧
<br>厥严不奉 帝何求
<br>伏匿穴处 爰何云
<br>荆勋作师 夫何长
<br>悟过改更 我又何言
<br>吴光争国 久余是胜
<br>何环穿自闾社丘陵 爰出子文
<br>吾告堵敖以不长
<br>何试上自予 忠名弥彰
<br>
<br>
<br>
<br>--------------------------------------------------------------------------------
<br>
<br>怀沙
<br>
<br>　
<br>滔滔孟夏兮，草木莽莽。
<br>伤怀永哀兮，汩徂南土。
<br>眴兮杳杳，孔静幽默。
<br>郁结纡轸兮，离慜而长鞠。
<br>抚情效志兮，冤屈而自抑。
<br>刓方以为圜兮，常度未替。
<br>易初本迪兮，君子所鄙。
<br>章画志墨兮，前图未改。
<br>内厚质正兮，大人所盛。
<br>巧倕不斲兮，孰察其拨正。
<br>玄文处幽兮，矇瞍谓之不章；
<br>离娄微睇兮，瞽以为无明。
<br>变白以为黑兮，倒上以为下。
<br>凤皇在笯兮，鸡鹜翔舞。
<br>同糅玉石兮，一概而相量。
<br>夫惟党人之鄙固兮，羌不知余之所臧。
<br>任重载盛兮，陷滞而不济。
<br>怀瑾握瑜兮，穷不知所示。
<br>邑犬之群吠兮，吠所怪也。
<br>非俊疑杰兮，固庸态也。
<br>文质疏内兮，众不知余之异采。
<br>材朴委积兮，莫知余之所有。
<br>重仁袭义兮，谨厚以为丰。
<br>重华不可遌兮，孰知余之从容！
<br>古固有不并兮，岂知其何故也？
<br>汤禹久远兮，邈而不可慕也？
<br>惩违改忿兮，抑心而自强。
<br>离慜而不迁兮，愿志之有像。
<br>进路北次兮，日昧昧其将暮。
<br>舒忧娱哀兮，限之以大故。
<br>乱曰：
<br>浩浩沅湘，分流汩兮。
<br>修路幽蔽，道远忽兮。
<br>怀质抱情，独无匹兮。
<br>伯乐既没，骥焉程兮。
<br>民生禀命，各有所错兮。
<br>定心广志，余何所畏惧兮？
<br>曾伤爰哀，永叹喟兮。
<br>世浑浊莫吾知，人心不可谓兮。
<br>知死不可让，愿勿爱兮。
<br>明告君子，吾将以为类兮。
<br>
<br>
<br>--------------------------------------------------------------------------------
<br>
<br>惜诵
<br>
<br>　
<br>惜诵以致愍兮，发愤以抒情。
<br>所非忠而言之兮，指苍天以为正。
<br>令五帝使折中兮，戒六神与向服。
<br>俾山川以备御兮，命咎繇使听直。
<br>竭忠诚而事君兮，反离群而赘肬。
<br>忘儇媚以背众兮，待明君其知之。
<br>言与行其可迹兮，情与貌其不变。
<br>故相臣莫若君兮，所以证之不远。
<br>吾谊先君而后身兮，羌众人之所仇也。
<br>专惟君而无他兮，又众兆之所仇。
<br>壹心而不豫兮，羌无可保也。
<br>疾亲君而无他兮，有招祸之道也。
<br>思君其莫我忠兮，忽忘身之贱贫。
<br>事君而不贰兮，迷不知宠之门。
<br>患何罪以遇罚兮，亦非余之所志也。
<br>行不群以巅越兮，又众兆之所咍也。
<br>纷逢尤以离谤兮，謇不可释也。
<br>情沉抑而不达兮，又蔽而莫之白也。
<br>心郁邑余侘傺兮，又莫察余之中情。
<br>固烦言不可结而诒兮，愿陈志而无路。
<br>退静默而莫余知兮，进号呼又莫吾闻。
<br>申侘傺之烦惑兮，中闷瞀之忳忳。
<br>昔余梦登天兮，魂中道而无杭。
<br>吾使厉神占之兮，曰：“有志极而无旁。”
<br>“终危独以离异兮？曰：“君可思而不可恃。
<br>故众口其铄金兮，初若是而逢殆。
<br>惩于羹而吹[整/韭-正]兮，何不变此志也？
<br>犹有曩之态也。
<br>众骇遽以离心兮，又何以为此伴也？
<br>同极而异路兮，又何以为此援也？
<br>晋申生之孝子兮，父信谗而不好。
<br>行婞直而不豫兮，鲧功用而不就。”
<br>吾闻作忠以造怨兮，忽谓之过言。
<br>九折臂而成医兮，吾至今而知其信然。
<br>矰弋机而在上兮，罻罗张而在下。
<br>设张辟以娱君兮，愿侧身而无所。
<br>欲儃徊以干傺兮，恐重患而离尤。
<br>欲高飞而远集兮，君罔谓汝何之？
<br>欲横奔而失路兮，盖志坚而不忍。
<br>背膺牉以交痛兮，心郁结而纡轸。
<br>擣木兰以矫蕙兮，糳申椒以为粮。
<br>播江离与滋菊兮，愿春日以为糗芳。
<br>恐情质之不信兮，故重著以自明。
<br>矫兹媚以私处兮，愿曾思而远身。 
<br>
<br>
<br>--------------------------------------------------------------------------------
<br>
<br>涉江 
<br>
<br>　
<br>余幼好此奇服兮，年既老而不衰。
<br>带长铗之陆离兮，冠切云之崔嵬。
<br>被明月兮佩宝璐。
<br>世混浊而莫余知兮，吾方高驰而不顾。
<br>驾青虬兮骖白螭，吾与重华游兮瑶之圃。
<br>登昆仑兮食玉英，与天地兮同寿，与日月兮同光。
<br>哀南夷之莫吾知兮，旦余济乎江湘。
<br>乘鄂渚而反顾兮，欸秋冬之绪风
<br>步余马兮山皋，邸余车兮方林。
<br>乘舲船余上沅兮，齐吴榜以击汰。
<br>船容与而不进兮，淹回水而疑滞。
<br>朝发枉渚兮，夕宿辰阳。
<br>苟余心其端直兮，虽僻远之何伤。
<br>入溆浦余儃徊兮，迷不知吾所如。
<br>深林杳以冥冥兮，猿狖之所居。
<br>山峻高以蔽日兮，下幽晦以多雨。
<br>霰雪纷其无垠兮，云霏霏而承宇。
<br>哀吾生之无乐兮，幽独处乎山中。
<br>吾不能变心而从俗兮，固将愁苦而终穷。
<br>接舆髡首兮，桑扈臝行。
<br>忠不必用兮，贤不必以。
<br>伍子逢殃兮，比干菹醢。
<br>与前世而皆然兮，吾又何怨乎今之人！
<br>余将董道而不豫兮，固将重昏而终身！
<br>乱曰：鸾鸟凤皇，日以远兮。
<br>燕雀乌鹊，巢堂坛兮。
<br>露申辛夷，死林薄兮。
<br>腥臊并御，芳不得薄兮。
<br>阴阳易位，时不当兮。
<br>怀信佗傺，忽乎吾将行兮！ 
<br>
<br>
<br>--------------------------------------------------------------------------------
<br>
<br>哀郢 
<br>
<br>　
<br>皇天之不纯命兮，何百姓之震愆？
<br>民离散而相失兮，方仲春而东迁。
<br>去故乡而就远兮，遵江夏以流亡。
<br>出国门而轸怀兮，甲之朝吾以行。
<br>发郢都而去闾兮，怊荒忽其焉极？
<br>楫齐扬以容与兮，哀见君而不再得。
<br>望长楸而太息兮，涕淫淫其若霰。
<br>过夏首而西浮兮，顾龙门而不见。
<br>心婵媛而伤怀兮，眇不知其所蹠。
<br>顺风波以从流兮，焉洋洋而为客。
<br>凌阳侯之汜滥兮，忽翱翔之焉薄。
<br>心絓结而不解兮，思蹇产而不释。
<br>将运舟而下浮兮，上洞庭而下江。
<br>去终古之所居兮，今逍遥而来东。
<br>羌灵魂之欲归兮，何须臾而忘反。
<br>背夏浦而西思兮，哀故都之日远。
<br>登大坟以远望兮，聊以舒吾忧心。
<br>哀州土之平乐兮，悲江介之遗风。
<br>当陵阳之焉至兮，淼南渡之焉如？
<br>曾不知夏之为丘兮，孰两东门之可芜？
<br>心不怡之长久兮，忧与愁其相接。
<br>惟郢路之辽远兮，江与夏之不可涉。
<br>忽若不信兮，至今九年而不复。
<br>惨郁郁而不通兮，蹇侘傺而含慼。
<br>外承欢之[氵勺]约兮，谌荏弱而难持。
<br>忠湛湛而愿进兮，妒被离而鄣之。
<br>尧舜之抗行兮，瞭杳杳而薄天。
<br>众谗人之嫉妒兮，被以不慈之伪名。
<br>憎愠惀之修美兮，好夫人之慷慨。
<br>众踥蹀而日进兮，美超远而逾迈。
<br>乱曰：
<br>曼余目以流观兮，冀一反之何时？
<br>鸟飞反故乡兮，狐死必首丘。
<br>信非吾罪而弃逐兮，何日夜而忘之？ 
<br>
<br>
<br>--------------------------------------------------------------------------------
<br>
<br>抽思 
<br>
<br>
<br>心郁郁之忧思兮，独永叹乎增伤。
<br>思蹇产之不释兮，曼遭夜之方长。
<br>悲秋风之动容兮，何回极之浮浮。
<br>数惟荪之多怒兮，伤余心之忧忧。
<br>愿摇起而横奔兮，览民尤以自镇。
<br>结微情以陈词兮，矫以遗夫美人。
<br>昔君与我诚言兮，曰黄昏以为期。
<br>羌中道而回畔兮，反既有此他志。
<br>憍吾以其美好兮，览余以其修姱。
<br>与余言而不信兮，盖为余而造怒。
<br>愿承閒而自察兮，心震悼而不敢。
<br>悲夷犹而冀进兮，心怛伤之憺憺。
<br>兹历情以陈辞兮，荪详聋而不闻。
<br>固切人之不媚兮，众果以我为患。
<br>初吾所陈之耿著兮，岂至今其庸亡？
<br>何独乐斯之謇謇兮？愿荪美之可光。
<br>望三王以为像兮，指彭咸以为仪。
<br>夫何极而不至兮，故远闻而难亏。
<br>善不由外来兮，名不可以虚作。
<br>孰无施而有报兮，孰不实而有获？
<br>少歌曰：
<br>与美人抽思兮，并日夜而无正。
<br>憍吾以其美好兮，敖朕辞而不听。
<br>倡曰：有鸟自南兮，来集汉北。
<br>好姱佳丽兮，牉独处此异域。
<br>惸茕独而不群兮，又无良媒在其侧。
<br>道卓远而日忘兮，愿自申而不得。
<br>望北山而流涕兮，临流水而太息。
<br>望孟夏之短夜兮，何晦明之若岁？
<br>惟郢路之辽远兮，魂一夕而九逝。
<br>曾不知路之曲直兮，南指月与列星。
<br>愿径逝而未得兮，魂识路之营营。
<br>何灵魂之信直兮，人之心不与吾心同！
<br>理弱而媒不通兮，尚不知余之从容。
<br>乱曰：
<br>长濑湍流，溯江潭兮。
<br>狂顾南行，聊以娱心兮。
<br>轸石崴嵬，蹇吾愿兮。
<br>超回志度，行隐进兮。
<br>低徊夷犹，宿北姑兮。
<br>烦冤瞀容，实沛徂兮。
<br>愁叹苦神，灵遥思兮。
<br>路远处幽，又无行媒兮。
<br>道思作颂，聊以自救兮。
<br>忧心不遂，斯言谁告兮。 
<br>
<br>
<br>--------------------------------------------------------------------------------
<br>
<br>思美人 
<br>
<br>　
<br>思美人兮，揽涕而竚眙。
<br>媒绝路阻兮，言不可结而诒。
<br>蹇蹇之烦冤兮，陷滞而不发。
<br>申旦以舒中情兮，志沉菀而莫达。
<br>愿寄言于浮云兮，遇丰隆而不将。
<br>因归鸟而致辞兮，羌迅高而难当。
<br>高辛之灵盛兮，遭玄鸟而致诒。
<br>欲变节以从俗兮，媿易初而屈志。
<br>独历年而离愍兮，羌凭心犹未化。
<br>宁隐闵而寿考兮，何变易之可为！
<br>知前辙之不遂兮，未改此度。
<br>车既覆而马颠兮，蹇独怀此异路。
<br>勒骐骥而更驾兮，造父为我操之，
<br>迁逡次而勿驱兮，聊假日以须是时。
<br>指嶓冢之西隈兮，与纁黄以为期。
<br>开春发岁兮，白日出之悠悠。
<br>吾将荡志而愉乐兮，遵江夏以娱忧。
<br>揽大薄之芳[艹/颐-页]兮，搴长洲之宿莽。
<br>惜吾不及古人兮，吾谁与玩此芳草？
<br>解萹薄与杂菜兮，备以为交佩。
<br>佩缤纷以缭转兮，遂萎绝而离异。
<br>吾且儃徊以娱忧兮，观南人之变态。
<br>窃快在中心兮，扬厥凭而不竢。
<br>芳与泽其杂糅兮，羌芳华自中出。
<br>纷郁郁其远蒸兮，满内而外扬。
<br>情与质信可保兮，羌居蔽而闻章。
<br>令薜荔以为理兮，惮举趾而缘木。
<br>因芙蓉而为媒兮，惮褰裳而濡足。
<br>登高吾不说兮，入下吾不能。
<br>固朕形之不服兮，然容与而狐疑。
<br>广遂前画兮，未改此度也。
<br>命则处幽吾将罢兮，愿及白日之未暮也。
<br>独茕茕而南行兮，思彭咸之故也。 
<br>
<br>
<br>--------------------------------------------------------------------------------
<br>
<br>惜往日 
<br>
<br>　
<br>惜往日之曾信兮，受命诏以昭时。
<br>奉先功以照下兮，明法度之嫌疑。
<br>国富强而法立兮，属贞臣而日竢。
<br>秘密事之载心兮，虽过失犹弗治。
<br>心纯庞而不泄兮，遭谗人而嫉之。
<br>君含怒而待臣兮，不清澈其然否。
<br>蔽晦君之聪明兮，虚惑误又以欺。
<br>弗参验以考实兮，远迁臣而弗思。
<br>信谗谀之浑浊兮，盛气志而过之。
<br>何贞臣之无罪兮，被离谤而见尤。
<br>惭光景之诚信兮，身幽隐而备之。
<br>临沅湘之玄渊兮，遂自忍而沉流。
<br>卒没身而绝名兮，惜壅君之不昭。
<br>君无度而弗察兮，使芳草为薮幽。
<br>焉舒情而抽信兮，恬死亡而不聊。
<br>独障壅而弊隐兮，使贞臣为无由。
<br>闻百里之为虏兮，伊尹烹于庖厨。
<br>吕望屠于朝歌兮，宁戚歌而饭牛。
<br>不逢汤武与桓缪兮，世孰云而知之 。
<br>吴信谗而弗味兮，子胥死而后忧。
<br>介子忠而立枯兮，文君寤而追求。
<br>封介山而为之禁兮，报大德之优游。
<br>思久故之亲身兮，因缟素而哭之。
<br>或忠信而死节兮，或訑谩而不疑。
<br>弗省察而按实兮，听谗人之虚辞。
<br>芳与泽其杂糅兮，孰申旦而别之？
<br>何芳草之早殀兮，微霜降而下戒。
<br>谅聪不明而蔽壅兮，使谗谀而日得。
<br>自前世之嫉贤兮，谓蕙若其不可佩。
<br>妒佳冶之芬芳兮，嫫母姣而自好。
<br>虽有西施之美容兮，谗妒入以自代。
<br>愿陈情以白行兮，得罪过之不意。
<br>情冤见之日明兮，如列宿之错置。
<br>乘骐骥而驰骋兮，无辔衔而自载；
<br>乘泛泭以下流兮，无舟楫而自备。
<br>背法度而心治兮，辟与此其无异。
<br>宁溘死而流亡兮，恐祸殃之有再。
<br>不毕辞而赴渊兮，惜壅君之不识。 
<br>
<br>
<br>--------------------------------------------------------------------------------
<br>
<br>橘颂 
<br>
<br>　
<br>后皇嘉树，橘徕服兮。
<br>受命不迁，生南国兮。
<br>深固难徙，更壹志兮。
<br>绿叶素荣，纷其可喜兮。
<br>曾枝剡棘，圆果抟兮。
<br>青黄杂糅，文章烂兮。
<br>精色内白，类任道兮。
<br>纷緼宜修，姱而不丑兮。
<br>嗟尔幼志，有以异兮。
<br>独立不迁，岂不可喜兮？
<br>深固难徙，廓其无求兮。
<br>苏世独立，横而不流兮。
<br>闭心自慎，终不失过兮。
<br>秉德无私，参天地兮。
<br>愿岁并谢，与长友兮。
<br>淑离不淫，梗其有理兮。
<br>年岁虽少，可师长兮。
<br>行比伯夷，置以为像兮。 
<br>
<br>
<br>--------------------------------------------------------------------------------
<br>
<br>悲回风 
<br>
<br>
<br>悲回风之摇蕙兮，
<br>心冤结而内伤；
<br>物有微而陨性兮，
<br>声有隐而先倡。
<br>夫何彭咸之造思兮，
<br>暨志介而不忘；
<br>万变其情岂可盖兮，
<br>孰虚伪之可长？
<br>鸟兽鸣以号群兮，
<br>草苴比而不芳；
<br>鱼葺鳞以自别兮，
<br>蛟龙隐其文章。
<br>故荼荠不同亩兮，
<br>兰芷幽而独芳；
<br>惟佳人之永都兮，
<br>更统世以自贶。
<br>眇远志之所及兮，
<br>怜浮云之相羊；
<br>介眇志之所惑兮，
<br>窃赋诗之所明。
<br>惟佳人之独怀兮，
<br>折若椒以自处；
<br>曾[虚欠]欷之嗟嗟兮，
<br>独隐伏而思虑。
<br>涕泣交而凄凄兮，
<br>思不眠以至曙；
<br>终长夜之曼曼兮，
<br>掩此哀而不去。
<br>寤从容以周流兮，
<br>聊逍遥以自恃；
<br>伤太息之愍怜兮，
<br>气於邑而不可止。
<br>(纟旁虬)思心以为[纟襄]兮，
<br>编愁苦以为膺。
<br>折若木以弊光兮，
<br>随飘风之所仍。
<br>存彷佛而不见兮，
<br>心踊跃其若汤；
<br>抚佩[衤任]以案兮，
<br>超惘惘而遂行。
<br>岁忽忽其若颓兮，
<br>时亦冉冉而将至；
<br>(艹头烦)蘅槁而节离兮，
<br>芳以歇而不比。
<br>怜思心之不可惩兮，
<br>证此言之不可聊；
<br>宁溘死而流亡兮，
<br>不忍此心之常愁。
<br>孤子吟而(扌旁文)泪兮，
<br>放子出而不还；
<br>孰能思而不隐兮，
<br>照彭咸之所闲。
<br>登石峦以远望兮，
<br>眇眇之默默；
<br>入景响之无声兮，
<br>闻省想而不可得。
<br>愁郁郁之无快兮，
<br>居戚戚而不可解；
<br>心[革几]羁而不开兮，
<br>气缭转而自缔。
<br>马 眇之无垠兮，
<br>莽芒芒之无仪；
<br>声有隐而相感兮，
<br>物有纯而不可为。
<br>邈漫漫之不可量兮，
<br>缥绵绵之不可纡；
<br>悄悄之常悲兮，
<br>翩冥冥之不可娱；
<br>凌大波而流风兮，
<br>托彭咸之所居。
<br>上高岩之峭岸兮，
<br>处雌霓之标颠；
<br>据青冥而摅虹兮，
<br>遂修忽而扪天。
<br>吸湛露之浮源兮，
<br>漱凝霜之(雨头芬)；
<br>依风穴以自息兮，
<br>忽倾寤以婵媛。
<br>冯昆仑以(氵旁徵)雾兮，
<br>隐岷山以清江；
<br>惮涌湍之磕磕兮，
<br>听波声之汹汹。
<br>纷容容之无经兮，
<br>罔芒芒之无纪；
<br>轧洋洋之无从兮，
<br>驰委移之焉止？
<br>漂翻翻其上下兮，
<br>翼遥遥其左右。
<br>汜(氵旁橘)(氵旁橘)其前后兮，
<br>伴张驰之信期。
<br>观炎气之相仍兮，
<br>窥烟液之所积；
<br>悲霜雪之俱下席，
<br>听潮水之相击。
<br>借光景以往来兮，
<br>施黄棘之枉策；
<br>求介子之所存兮，
<br>见伯夷之放迹。
<br>心调度而弗去兮，
<br>刻著志之无适。
<br>曰：吾怨往昔之所冀兮，
<br>悼来者之惕惕；
<br>浮江淮而入海兮，
<br>从子胥而自适。
<br>望大河之洲渚兮，
<br>悲申徒之抗迹；
<br>骤谏君而不听兮，
<br>任重石之何益？
<br>心(纟旁洼)结而不解兮，
<br>思蹇产而不释。&nbsp;&nbsp;
<br>
<br>
<br>--------------------------------------------------------------------------------
<br>
<br>招魂 
<br>
<br>　
<br>朕幼清以廉洁兮，身服义而未沫。
<br>主此盛德兮，牵于俗而芜秽。
<br>上无所考此盛德兮，长离殃而愁苦。
<br>帝告巫阳曰：“有人在下，我欲辅之。
<br>魂魄离散，汝筮予之。”
<br>巫阳对曰：“掌梦！上帝：
<br>其难从；若必筮予之，
<br>恐后之谢，不能复用。”
<br>巫阳焉乃下招曰：
<br>“魂兮归来！去君之恒干，
<br>何为四方些？舍君之乐处，
<br>而离彼不祥些。魂兮归来！
<br>东方不可以托些。
<br>长人千仞，惟魂是索些。
<br>十日代出，流金铄石些。
<br>彼皆习之，魂往必释些。
<br>归来兮！不可以托些。
<br>魂兮归来！南方不可以止些。
<br>雕题黑齿，得人肉以祀，以其骨为醢些。
<br>蝮蛇蓁蓁，封狐千里些。
<br>雄虺九首，往来倏忽，吞人以益其心些。
<br>归来兮！不可久淫些。
<br>魂兮归来！西方之害，流沙千里些。
<br>旋入雷渊，[靡/灬]散而不可止些。
<br>幸而得脱，其外旷宇些。
<br>赤蚁若象，玄蜂若壶些。
<br>五谷不生，丛菅是食些。
<br>其土烂人，求水无所得些。
<br>彷徉无所倚，广大无所极些。
<br>归来兮！恐自遗贼些。
<br>魂兮归来！北方不可以止些。
<br>增冰峨峨，飞雪千里些。
<br>归来兮！不可以久些。
<br>魂兮归来！君无上天些。
<br>虎豹九关，啄害下人些。
<br>一夫九首，拔木九千些。
<br>豺狼从目，往来侁侁些。
<br>悬人以嬉，投之深渊些。
<br>致命于帝，然后得瞑些。
<br>归来！往恐危身些。
<br>魂兮归来！君无下此幽都些。
<br>土伯九约，其角觺觺些。
<br>敦脄血拇，逐人伂駓駓些。
<br>参目虎首，其身若牛些。
<br>此皆甘人。
<br>归来！恐自遗灾些。
<br>魂兮归来！入修门些。
<br>工祝招君，背行先些。
<br>秦篝齐缕，郑绵络些。
<br>招具该备，永啸呼些。
<br>魂兮归来！反故居些。
<br>天地四方，多贼奸些。
<br>像设君室，静闲安些。
<br>高堂邃宇，槛层轩些。
<br>层台累榭，临高山些。
<br>网户朱缀，刻方连些。
<br>冬有宎厦，夏室寒些。
<br>川谷径复，流潺湲些。
<br>光风转蕙，汜崇兰些。
<br>经堂入奥，朱尘筵些。
<br>砥室翠翘，挂曲琼些。
<br>翡翠珠被，烂齐光些。
<br>蒻阿拂壁，罗帱张些。
<br>纂组绮缟，结琦璜些。
<br>室中之观，多珍怪些。
<br>兰膏明烛，华容备些。
<br>二八侍宿，射递代些。
<br>九侯淑女，多迅众些。
<br>盛鬋不同制，实满宫些。
<br>容态好比，顺弥代些。
<br>弱颜固植，謇其有意些。
<br>姱容修态，絙洞房些。
<br>蛾眉曼睩，目腾光些。
<br>靡颜腻理，遗视矊些。
<br>离榭修幕，侍君之闲些。
<br>悲帷翠帐，饰高堂些。
<br>红壁沙版，玄玉梁些。
<br>仰观刻桷，画龙蛇些。
<br>坐堂伏槛，临曲池些。
<br>芙蓉始发，杂芰荷些。
<br>紫茎屏风，文缘波些。
<br>文异豹饰，侍陂陁些。
<br>轩辌既低，步骑罗些。
<br>兰薄户树，琼木篱些。
<br>魂兮归来！何远为些。
<br>室家遂宋，食多方些。
<br>稻粢穱麦，挐黄梁些。
<br>大苦咸酸，辛甘行些。
<br>肥牛之腱，臑若芳些。
<br>和酸若苦，陈吴羹些。
<br>腼鳖炮羔，有柘浆些。
<br>鹄酸臇凫，煎鸿鸧些。
<br>露鸡臛蠵，厉而不爽些。
<br>粔[米女]蜜饵，有餦餭些。
<br>瑶浆蜜勺，实羽觞些。
<br>挫糟冻饮，酎清凉些。
<br>华酌既陈，有琼浆些。
<br>归来反故室，敬而无防些。
<br>肴羞未通，女乐罗些。
<br>陈钟按鼓，造新歌些。
<br>涉江采菱，发扬荷些。
<br>美人既醉，朱颜酡些。
<br>嬉光眇视，目曾波些。
<br>被文服纤，丽而不奇些。
<br>长发曼鬋，艳陆离些。
<br>二八齐容，起郑舞些。
<br>衽若交竿，抚案下些。
<br>竽瑟狂会，搷鸣鼓些。
<br>宫庭震惊，发激楚些。
<br>吴歈蔡讴，奏大吕些。
<br>士女杂坐，乱而不分些。
<br>放陈组缨，班其相纷些。
<br>郑卫妖玩，来杂陈些。
<br>激楚之结，独秀先些。
<br>菎蔽象棋，有六簙些。
<br>分曹并进，遒相迫些。
<br>成枭而牟，呼五白些。
<br>晋制犀比，费白日些。
<br>铿钟摇簴，揳梓瑟些。
<br>娱酒不废，沈日夜些。
<br>兰膏明烛，华灯错些。
<br>结撰至思，兰芳假些。
<br>人有所极，同心赋些。
<br>酎饮尽欢，乐先故些。
<br>魂兮归来！反故居些。
<br>乱曰：献岁发春兮，汩吾南征。
<br>菉蘋齐叶兮，白芷生。
<br>路贯庐江兮，左长薄。
<br>倚沼畦瀛兮，遥望博。
<br>青骊结驷兮，齐千乘。
<br>悬火延起兮，玄颜烝。
<br>步及骤处兮，诱骋先。
<br>抑骛若通兮，引车右还。
<br>与王趋梦兮，课后先。
<br>君王亲发兮，惮青兕。
<br>朱明承夜兮，时不可以淹。
<br>皋兰被径兮，斯路渐。
<br>湛湛江水兮，上有枫。
<br>目极千里兮，伤春心。
<br>魂兮归来！哀江南！ 
<br>
<br>
<br>--------------------------------------------------------------------------------
<br>
<br>大招 
<br>
<br>　
<br>青春受谢，白日昭只。
<br>春气奋发，万物遽只。
<br>冥凌浃行，魂无逃只。
<br>魂魄归来！无远遥只。
<br>魂乎归来！无东无西，无南无北只。
<br>东有大海，溺水浟浟只。
<br>螭龙并流，上下悠悠只。
<br>雾雨淫淫，白皓胶只。
<br>魂乎无东！汤谷寂寥只。
<br>魂乎无南！南有炎火千里，蝮蛇蜒只。
<br>山林险隘，虎豹蜿只。
<br>鰅鳙短狐，王虺骞只。
<br>魂乎无南！蜮伤躬只。
<br>魂乎无西！西方流沙，漭洋洋只。
<br>豕首纵目，被发鬤只。
<br>长爪踞牙，诶笑狂只。
<br>魂乎无西！多害伤只。
<br>魂乎无北！北有寒山，趠龙赩只。
<br>代水不可涉，深不可测只。
<br>天白颢颢，寒凝凝只。
<br>魂乎无往！盈北极只。
<br>魂魄归来！闲以静只。
<br>自恣荆楚，安以定只。
<br>逞志究欲，心意安只。
<br>穷身永乐，年寿延只。
<br>魂乎归来！乐不可言只。
<br>五谷六仞，设菰梁只。
<br>鼎臑盈望，和致芳只。
<br>内鸧鸽鹄，味豺羹只。
<br>魂乎归来！恣所尝只。
<br>鲜蠵甘鸡，和楚酷只。
<br>醢豚苦狗，脍苴[艹/专]只。
<br>吴酸蒿蒌，不沾薄只。
<br>魂兮归来！恣所择只。
<br>炙鸹烝凫，煔鹑陈只。
<br>煎[鱼责]臛雀，遽爽存只。
<br>魂乎归来！丽以先只。
<br>四酎并孰，不涩嗌只。
<br>清馨冻饮，不歠役只。
<br>吴醴白蘖，和楚沥只。
<br>魂乎归来！不遽惕只。
<br>代秦郑卫，鸣竽张只。
<br>伏戏驾辩，楚劳商只。
<br>讴和扬阿，赵萧倡只。
<br>魂乎归来！定空桑只。
<br>二八接舞，投诗赋只。
<br>叩钟调磬，娱人乱只。
<br>四上竞气，极声变只。
<br>魂乎归来！听歌譔只。
<br>朱唇皓齿，嫭以姱只。
<br>比德好闲，习以都只。
<br>丰肉微骨，调以娱只。
<br>魂乎归来！安以舒只。
<br>嫮目宜笑，娥眉曼只。
<br>容则秀雅，稚朱颜只。
<br>魂乎归来！静以安只。
<br>姱修滂浩，丽以佳只。
<br>曾颊倚耳，曲眉规只。
<br>滂心绰态，姣丽施只。
<br>小腰秀颈，若鲜卑只。
<br>魂乎归来！思怨移只。
<br>易中利心，以动作只。
<br>粉白黛黑，施芳泽只。
<br>长袂拂面，善留客只。
<br>魂乎归来！以娱昔只。
<br>青色直眉，美目媔只。
<br>靥辅奇牙，宜笑嘕只。
<br>丰肉微骨，体便娟只。
<br>魂乎归来！恣所便只。
<br>夏屋广大，沙堂秀只。
<br>南房小坛，观绝霤只。
<br>曲屋步壛，宜扰畜只。
<br>腾驾步游，猎春囿只。
<br>琼毂错衡，英华假只。
<br>[艹/颐-页]兰桂树，郁弥路只。
<br>魂乎归来！恣志虑只。
<br>孔雀盈园，畜鸾皇只！
<br>鵾鸿群晨，杂鶖鸧只。
<br>鸿鹄代游，曼鷫鹴只。
<br>魂乎归来！凤凰翔只。
<br>曼泽怡面，血气盛只。
<br>永宜厥身，保寿命只。
<br>室家盈廷，爵禄盛只。
<br>魂乎归来！居室定只。
<br>接径千里，出若云只。
<br>三圭重侯，听类神只。
<br>察笃夭隐，孤寡存只。
<br>魂兮归来！正始昆只。
<br>田邑千畛，人阜昌只。
<br>美冒众流，德泽章只。
<br>先威后文，善美明只。
<br>魂乎归来！赏罚当只。
<br>名声若日，照四海只。
<br>德誉配天，万民理只。
<br>北至幽陵，南交阯只。
<br>西薄羊肠，东穷海只。
<br>魂乎归来！尚贤士只。
<br>发政献行，禁苛暴只。
<br>举杰压陛，诛讥罢只。
<br>直赢在位，近禹麾只。
<br>豪杰执政，流泽施只。
<br>魂乎归来！国家为只。
<br>雄雄赫赫，天德明只。
<br>三公穆穆，登降堂只。
<br>诸侯毕极，立九卿只。
<br>昭质既设，大侯张只。
<br>执弓挟矢，揖辞让只。
<br>魂乎来归！尚三王只。 
<br>
<br>
<br>--------------------------------------------------------------------------------
<br>
<br>远游 
<br>
<br>
<br>悲时俗之近[阝厄]兮，愿轻举而远游。
<br>质菲薄而无因兮，焉托乘而上浮？
<br>遭沈浊而污秽兮，独郁结其谁语！
<br>夜耿耿而不寐兮，魂营营而至曙。
<br>惟天地之无穷兮，哀人生之长勤，
<br>往者余弗及兮，来者吾不闻，
<br>步徙倚而遥思兮，怊惝[忄兄]而乖怀。
<br>意荒忽而流荡兮，心愁凄而增悲。
<br>神倏忽而不反兮，形枯槁而独留。
<br>内惟省以端操兮，还应正气之所由。
<br>漠虚静以恬愉兮，澹无为而自得。
<br>闻赤松之清尘兮，愿承风乎遗则。
<br>贵真人之休德兮，美往世之登仙，
<br>与化去而不风兮，名声著而日延。
<br>奇傅说之托辰星兮，羡韩众之得一。
<br>形 履乱越 远兮，离人群而遁逸。
<br>因气变而遂曾举兮，忽神奔而鬼怪。
<br>时仿佛以遥见兮，精[日交][日交]以往来。
<br>超氛埃而淑邮兮，终不反其故都。
<br>免众患而不惧兮，世莫知其所如。
<br>恐天时之代序兮，耀灵晔而西征。
<br>微霜降而下沦兮，悼芳草之先零。
<br>聊仿佯而逍遥兮，永历年而无成。
<br>谁可与玩斯遗芳兮？长向风而舒情。
<br>高阳邈以远兮，余将焉所程？
<br>重曰：
<br>春秋忽其不淹兮，奚久留此故居。
<br>轩辕不可攀援兮，吾将从王乔而娱戏。
<br>餐六气而饮沆瀣兮，漱正阳而含朝霞。
<br>保神明之清澄兮，精气入而粗秽除。
<br>顺凯风以从游兮，至南巢而一息。
<br>见王子而宿之兮，审一气之和德。
<br>曰：“道可受兮，不可传；
<br>其小无内兮，其大夫垠；
<br>毋滑而魂兮，彼将自然；
<br>一气孔神兮，于中夜存；
<br>虚以待之存，无以为先；
<br>庶类以成兮，此德之门。”
<br>闻至贵而遂徂兮，忽乎吾将行。
<br>仍羽人于丹丘，留不死之旧乡。
<br>朝濯发于汤谷兮，夕[日希]余身兮九阳。
<br>吸飞泉之微液兮，怀琬琰之华英。
<br>玉色[并页]以[月免]颜兮，精醇粹而始壮。
<br>质销铄以[氵勺]约兮，神要眇以淫放。
<br>嘉南州之炎德兮，丽桂树之冬荣；
<br>山萧条而无兽兮，野寂漠其无人。
<br>载营魄而登霞兮，掩浮云而上征。
<br>命天阍其开关兮，排阊阖而望予。
<br>如丰隆使先导兮，问太微之所居。
<br>集重阳入帝宫兮，造旬始而观清都。
<br>朝发轫于太仪兮，夕始临乎于微闾。
<br>屯余车之万乘兮，纷容与而并驰。
<br>驾八龙之婉婉兮，载云旗之逶蛇。
<br>建雄虹之采旄兮，五色杂而炫耀。
<br>服偃蹇以低昂兮，骖连蜷以骄骜。
<br>骑胶葛以杂乱兮，斑漫衍而方行。
<br>撰余辔而正策兮，吾将过乎句芒。
<br>历太皓以右转兮，前飞廉以启路。
<br>阳杲杲其未光兮，凌天地以径度。
<br>风伯为作先驱兮，氛埃辟而清凉。
<br>凤凰翼其承旗兮，遇蓐收乎西皇。
<br>揽慧星以为[方令]兮，举斗柄以为麾。
<br>叛陆离其上下兮，游惊雾之流波。
<br>时暖[日逮]其[日党]莽兮，召玄武而奔属。
<br>后文昌使掌行兮，选署众神以并毂。
<br>路漫漫其修远兮，徐弭节而高厉。
<br>左雨师使径侍兮，右雷公以为卫。
<br>欲度世以忘归兮，意姿睢以担挢。
<br>内欣欣而自美兮，聊愉娱以淫乐。
<br>涉青云以泛滥游兮，忽临睨夫旧乡。
<br>仆夫怀余心悲兮，边马顾而不行。
<br>思旧故以想象兮，长太息而掩涕。
<br>泛容与而遐举兮，聊抑志而自弭。
<br>指炎神而直驰兮，吾将往乎南疑。
<br>览方外之荒忽兮，沛[氵罔][氵养]而自浮。
<br>祝融戒而跸御兮，腾告鸾鸟迎宓妃。
<br>张《咸池》奏《承云》兮，二女御《九韶》歌。
<br>使湘灵鼓瑟兮，令海若舞冯夷。
<br>玄螭虫象并出进兮，形[虫戮不要戈]虬而逶蛇。
<br>雌[鲵为虫旁]便娟以增 兮，鸾鸟轩翥而翔飞。
<br>音乐博衍无终极兮，焉及逝以徘徊。
<br>舒并节以驰骛兮，[辶卓]绝垠乎寒门。
<br>轶迅风天清源兮，从颛琐乎增冰。
<br>历玄冥以邪径兮，乘间维以反顾。
<br>召黔赢而见之兮，为余先乎平路。
<br>经营四方兮，周流六漠。
<br>上至列缺兮，降望大壑。
<br>下峥嵘而无地兮，上寥廓而无天。
<br>视倏忽而无见兮，听惝恍而无闻。
<br>超无为以至清兮，与泰初而为邻。 
<br>
<br>
<br>--------------------------------------------------------------------------------
<br>
<br>卜居
<br>
<br>
<br>屈原既放，三年不得复见，竭知尽忠，而蔽鄣於谗，心烦虑乱，不知所从。
<br>乃往见太卜郑詹尹曰：“余有所疑，原因先生决之。”詹尹乃端策拂龟曰：“君
<br>将何以教之？”屈原曰：
<br>“吾宁悃悃款款，朴以忠乎？
<br>将送往劳来，斯无穷乎？
<br>宁诛锄草茅，以力耕乎？
<br>将游大人，以成名乎？
<br>宁正言不讳，以危身乎？
<br>将从俗富贵，以媮生乎？
<br>宁超然高举，以保真乎？
<br>将哫訾栗斯，喔咿嚅，以事妇人乎？
<br>宁廉洁正直，以自清乎？
<br>将突梯滑稽，如脂如韦，以洁楹乎？
<br>宁昂昂若千里之驹乎？
<br>将氾氾若水中之凫乎？
<br>与波上下，偷以全吾躯乎？
<br>宁与骐骥亢轭乎？将随驽马之迹乎？
<br>宁与黄鹄比翼乎？将兴鸡鹜争食乎？
<br>此孰吉孰凶？何去何从？
<br>世溷浊而不清：
<br>蝉翼为重，千钧为轻；黄钟毁弃，瓦釜雷鸣；
<br>谗人高张，贤士无名。
<br>吁嗟默默兮，谁知吾之廉贞？”
<br>詹尹乃释策而谢曰：“夫尺有所短，寸有所长，物有所不足，智有所不明，
<br>数有所不逮，神有所不通，用君之心，行君之意。龟策诚不能知事。”
<br>
<br>
<br>--------------------------------------------------------------------------------
<br>
<br>渔父
<br>
<br>
<br>屈原既放，游於江潭，行吟泽畔，颜色憔悴，形容枯槁。渔父见而问之曰：
<br>“子非三闾大夫与？何故至於斯！”
<br>屈原曰：“举世皆浊我独清，众人皆醉我独醒，是以见放！”
<br>渔父曰：“圣人不凝滞於物，而能与世推移。
<br>世人皆浊，何不淈其泥而扬其波？
<br>众人皆醉，何不餔其糟而歠其酾？
<br>何故深思高举，自令放为？”
<br>屈原曰：“吾闻之，新沐者必弹冠，新浴者必振衣；
<br>安能以身之察察，受物之汶汶者乎！
<br>宁赴湘流，葬於江鱼之腹中。
<br>安能以皓皓之白，而蒙世俗之尘埃乎！”
<br>渔父莞尔而笑，鼓枻而去，乃歌曰：
<br>“沧浪之水清兮，可以濯吾缨。
<br>沧浪之水浊兮，可以濯吾足。”
<br>遂去不复与言。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
