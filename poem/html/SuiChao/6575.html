<HTML>
<HEAD>
<TITLE>隋诗 卷04-06 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/SuiChao/">隋朝诗选</a> <FONT color=#BCB6A0>&gt;&gt;</font> 隋诗 卷04-06</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>隋诗 卷04-06</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:隋朝诗选&nbsp;&nbsp;阅读次数:<script language=javascript src="../../hits.php?articleid=6575"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'隋诗 卷04-06')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[隋诗 卷04-06]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷四】
<br>
<br>　　☆杨素
<br>
<br>　　〈素。字处道。弘农华阴人。仕周历中外记室、礼曹、大都督、车骑大将军仪同三司、汴州刺史、徐州总管。进位柱国。封清河郡公。隋受禅。加上柱国。拜信州总管。迁荆州总管。进封郧阳国公。改封越国公。寻拜纳言。转内史令。进尚书右仆射。炀帝即位。迁尚书令。拜太子太师。改封楚国公。大业二年卒。有集十卷。〉
<br>
<br>　　【出塞二首】〖薛道衡、虞世基和诗别见。〗
<br>
<br>　　漠南胡未空。汉将复临戎。飞狐出塞北。碣石指辽东。冠军临瀚海。长平翼大风。云横虎落阵。气抱龙城虹。横行万里外。胡运百年穷。兵寝星芒落。战解月轮空。严息夜斗。も角罢鸣弓。北风嘶朔马。胡霜切塞鸿。休明大道暨。幽荒日用同。方就长安邸。来谒建章宫。
<br>
<br>　　汉虏未和亲。忧国不忧身。握手河梁上。穷涯北海滨。据鞍独怀古。慷慨感良臣。历览多旧迹。风日惨愁人。荒塞空千里。孤城绝四邻。树寒偏易古。草衰恒不春。交河明月夜。阴山苦雾辰。雁飞南入汉。水流西咽秦。风霜久行役。河朔备艰辛。薄暮边声起。空飞胡骑尘。
<br>
<br>　　【山斋独坐赠薛内史诗二首】
<br>
<br>　　居山四望阻。风云竟朝夕。深溪横古树。空岩卧幽石。日出远岫明。鸟散空林寂。兰庭动幽气。竹室生虚白。落花入户飞。细草当阶积。桂酒徒盈樽。故人不在席。日暮山之幽。临风望羽客。
<br>
<br>　　岩壑澄清景。景清岩壑深。白云飞暮色。绿水激清音。涧户散馀彩。山窗凝宿阴。花草共荣映。树石相陵临。独坐对陈榻。无客有鸣琴。寂寂幽山里。谁知无闷心。
<br>
<br>　　【赠薛内史诗】
<br>
<br>　　耿耿不能寐。京洛久离群。横琴还独坐。停杯遂待君。待君春草歇。独坐秋风发。朝朝唯落花。夜夜空明月。明月徒流光。落花空自芳。别离望南浦。相思在汉阳。汉阳隔陇吟。南浦达桂林。山川虽未远。无由得寄音。
<br>
<br>　　【赠薛播州诗】
<br>
<br>　　〖北史曰：素尝以五言寺七百字赠播州刺史薛道衡。词气颖拔。风韵秀上。为一时盛作。未几而卒。道衡曰：人之将死。其言也善。若是乎。○逯按。《诗纪》作十四首。非是。〗
<br>
<br>　　在昔天地闭。品物属屯蒙。和平替王道。哀怨结人风。麟伤世已季。龙战道将穷。乱海飞群水。贯日引长。虹。干戈异革命。揖让非至公。
<br>
<br>　　两河定宝鼎。八水域神州。函关绝无路。京洛化为丘。漳滏尔连沼。泾渭余别流。生郊满戎马。涉路起风牛。班荆疑莫遇。赠缟竟无由。
<br>
<br>　　五纬连珠聚。千载浊河清。金亡潜虎质。闰尽自蛙声。圣期伊旦暮。天禄启炎精。雾生三日重。星飞五老轻。宗答上帝。改物创群生。
<br>
<br>　　道昏虽已朗。政故犹未新。刳舟洹水济。结网大川滨。出游迎钓叟。入梦访幽人。植林离各树。开荣岂异春。相逢一时泰。共幸百年身。
<br>
<br>　　有帛贲丘园。生刍自幽谷。尘芳金马路。澜清凤池澳。零露既垂光。清风复流穆。倾盖如旧知。弹冠岂新沭。利心金各断。芬言兰共馥。
<br>
<br>　　自余历端揆。缉熙恧时彦。及尔陪帷幄。出纳先天眷。高调发清音。缛藻流馀绚。或如彼金玉。岁暮无凋变。余松待尔心。尔筠留我箭。
<br>
<br>　　荏苒积岁时。契阔同游处。阊阖既趋朝。承明还宴语。上林陪羽猎。甘泉侍清曙。迎风含暑气。飞雨凄寒序。相顾惜光阴。留情共延伫。
<br>
<br>　　滔滔彼江汉。实为南国纪。作牧求明德。若人应斯美。高卧未褰帷。飞声已千里。还望白云天。日暮秋风起。岘山君傥游。泪落应无已。
<br>
<br>　　汉阴政已成。岭表人犹蠹。弹冠比方新。还珠总如故。楚人结去思。越俗歌来暮。阳乌尚归飞。别鹤还回顾。君见南枝巢。应思北风路。
<br>
<br>　　北风吹故林。秋声不可听。雁飞穷海寒。鹤唳霜皋净。含毫心未传。闻音路犹。唯有孤城月。徘徊独临映。吊影余自怜。安知我疲病。
<br>
<br>　　养病愿归闲。居荣在知足。栖迟茂陵下。优游沧海曲。古人情可见。今人遵路躅。荒居接野穷。心物俱非俗。桂树芳丛生。山幽竟何欲。
<br>
<br>　　所欲栖一枝。禀分丰诸已。园树避鸣蝉。山梁过雌雉。野阴冒丛灌。幽气含兰芷。悲哉暮秋别。春草复萋矣。鸣琴久不闻。属听空流水。
<br>
<br>　　秋水鱼游日。春树鸟鸣时。濠梁暮共往。幽谷有相思。千里悲无驾。一见杳难期。山河散琼蕊。庭树下丹滋。物华不相待。迟暮有馀悲。
<br>
<br>　　衔悲向南浦。寒色黯沈沈。风起洞庭险。烟生云梦深。独飞时慕侣。寡和乍孤音。木落悲时暮。时暮感离心。离心多苦调。讵假雍门琴。
<br>
<br>　　【行经汉高陵诗】
<br>
<br>　　芳春无献果。明月不游衣。
<br>
<br>　　☆贺若弼
<br>
<br>　　〈弼。字辅伯。河南雒阳人。仕齐、周历官寿州刺史。隋文帝受禅。阴有平江南之志。高荐弼有文武才干。拜吴州总管。平陈後。加上柱国。进爵宋国公。大业三年被诛。〉
<br>
<br>　　【遗源雄诗】
<br>
<br>　　〖隋《书》曰：隋文帝拜弼为吴州总管。委以平陈之事。弼欣然以为己任。与寿州总管源雄并为重镇。弼遗雄《诗》曰：〗
<br>
<br>　　交河骠骑幕。合浦伏波营。勿使麒麟上。无我二人名。
<br>
<br>　　☆薛道衡
<br>
<br>　　〈道衡。字玄卿。河东汾阴人。仕齐历司州兵曹从事、太尉主簿、中书侍郎。入周为御史二命士。历陵州、邛州刺史。隋初为内事舍人。迁吏部侍郎。出事配防岭外。徵授内史侍郎。加上仪同三司。进位上开府。炀帝即位。转播州刺史。入拜司隶大夫。大业三年被害。年七十。有集七十卷。〉
<br>
<br>　　【乐府】
<br>
<br>　　【出塞二首和杨素○以下五言。】
<br>
<br>　　高秋白露团。上将出长安。尘沙塞下暗。风月陇头寒。转蓬随马足。飞霜落剑端。凝云迷代郡。流水冻桑乾。烽微桔槔远。桥峻辘轳难。从军多恶少。召募尽材官。伏堤时卧鼓。疑兵乍解鞍。柳城擒冒顿。长坂纳呼韩。受降今更筑。燕然已重刊。还嗤傅介子。辛苦刺楼兰。
<br>
<br>　　边庭烽火惊。插羽夜徵兵。少昊腾金气。文昌动将星。长驱汗北。直指夫人城。绝漠三秋暮。穷阴万里生。寒夜哀笛曲。霜天断雁声。连旗下鹿塞。叠鼓向龙庭。妖云坠虏阵。晕月绕胡营。左贤皆顿颡。单于已系缨。绁马登玄阙。钩鲲临北溟。当知霍骠骑。高第起西京。
<br>
<br>　　【昭君辞】
<br>
<br>　　我本良家子。充选入椒庭。不蒙女史进。更失画师情。蛾眉非本质。蝉鬓改真形。专由妾命薄。误使君恩轻。啼沾渭桥路。叹别长安城。夜依寒草宿。朝逐转蓬征。却望关山迥。前瞻沙漠平。胡风带秋月。嘶马杂笳声。毛裘易罗绮。毡帐代金屏。自知莲脸歇。羞看菱镜明。钗落终应弃。髻解不须萦。何用单于重。讵假阏氏名。是聊强食。筒酒未能倾。心随故乡断。愁逐塞云生。汉宫如有忆。为视旄头星。
<br>
<br>　　【昔昔盐】
<br>
<br>　　垂柳覆金堤。蘼芜叶复齐。水溢芙蓉沼。花飞桃李蹊。采桑秦氏女。织锦窦家妻。关山别荡子。风月守空闺。恒敛千金笑。长垂双玉啼。盘龙随镜隐。彩凤逐帷低。飞魂同夜鹊倦寝忆晨鸡。暗牖悬蛛网。空梁落燕泥。前年过代北。今岁往辽西。一去无消息。那能惜马蹄。
<br>
<br>　　【豫章行】
<br>
<br>　　江南地远接闽瓯。山东英妙屡经游。前瞻叠障千重阻。却带惊湍万里流。枫叶朝飞向京洛。文鱼夜过历吴洲。君行远度茱萸岭。妾住长依明月楼。楼中愁思不开。始复临窗望早春。鸳鸯水上萍初合。鸣鹤园中花并新。空忆常时角枕处。无复前日画眉人。照骨金环谁用许。见胆明镜自生尘。
<br>
<br>　　荡子从来好留滞。况复关山远迢递。当学织女嫁牵牛。莫作娥叛夫婿。偏讶思君无限极。欲罢欲忘还复忆。愿作王母三青鸟。飞去飞来传消息。丰城双剑昔曾离。经年累月复相随。不畏将军成久别。只恐封侯心更移。
<br>
<br>　　【诗】
<br>
<br>　　【从驾幸晋阳诗】
<br>
<br>　　省方遵往册。游豫叶前经。金吾朝戒道。校尉晚巡营。重峦下飞骑。绝浦渡连旌。涧水寒逾咽。松风远更清。方观翠华反。簪笔上云亭。
<br>
<br>　　【奉和月夜听军乐应诏诗】
<br>
<br>　　旌门临古堞。徼道度深隍。月冷疑秋夜。山寒落夏霜。遥空澄暮色。清景散馀光。笳声喧陇水。鼓曲噪渔阳。沈郁兴神息。眺听发天章。嵩岱终难学。丘陵徒自强。
<br>
<br>　　【奉和临渭源应诏诗】
<br>
<br>　　玄功复禹迹。至德去汤罗。玉关亭障远。金方水石多。八川兹一态。万里导长波。惊流注陆海。激浪象天河。鸾旗历岩谷。龙穴暂经过。西老陪游宴。南风起咏歌。庶品蒙仁泽。生灵穆太和。微臣惜暮景。愿驻鲁阳戈。
<br>
<br>　　【秋日游昆明池诗】〖《诗纪》云。江总、元行功皆有此诗。〗
<br>
<br>　　灞陵因静退。灵沼暂徘徊。新船木兰楫。旧宇豫章材。荷心宜露泫。竹径重风来。鱼潜疑刻石。沙暗似沈灰。琴逢鹤欲舞。酒遇菊花开。Ａ２２心与秋兴。陶然寄一杯。
<br>
<br>　　【敬酬杨仆射山斋独坐诗】
<br>
<br>　　相望山河近。相思朝夕劳。龙门竹箭急。华岳莲花高。岳高嶂重叠。鸟道风烟接。遥原树若荠。远水舟如叶。叶舟旦旦浮。惊波夜夜流。露寒洲渚白。月冷函关秋。秋夜清风发。弹琴即鉴月。虽非庄舄歌。吟咏常思越。
<br>
<br>　　【重酬杨仆射山亭诗】
<br>
<br>　　寂寂无与晤。朝端去总戎。空庭聊步月。闲坐独临风。临风时太息。步月山泉侧。朝朝散霞彩。暮暮澄秋色。秋色遍皋兰。霞彩落云端。吹旌朔气冷。照剑日光寒。光寒塞草平。气冷咽笳声。将军献凯入。蔼蔼风云生。
<br>
<br>　　【入郴江诗】
<br>
<br>　　伏节遵严会。扬ぎ溯急流。征涂非白马。水势类黄牛。跳波鸣石碛。溅沫拥沙洲。岸回槎倒转。滩长船却浮。缘崖频断挽。挂壁屡移钩。还忆青丝骑。东方来上头。
<br>
<br>　　【渡北河诗】
<br>
<br>　　连旌映溆浦。叠鼓拂沙洲。桃花长新浪。竹箭下奔流。塞云临远舰。胡风入阵楼。剑拔蛟将出。骖惊鼋欲浮。雁书终立效。燕相果封侯。勿恨关河远。且宽边地愁。
<br>
<br>　　【和许给事善心戏场转韵诗】
<br>
<br>　　京洛重新年。复属月轮圆。云间璧独转。空里镜孤悬。万方皆集会。百戏尽来前。临衢车不绝。夹道阁相连。惊鸿出洛水。翔鹤下伊川。艳质回风雪。笙歌韵管弦。佳丽俨成行。相携入戏场。衣类何平叔。人同张子房。高高城里髻。峨峨楼上妆。罗裙飞孔雀。绮带垂鸳鸯。月映班姬扇。风飘韩寿香。竟夕鱼负文苑作父。）灯。彻夜龙衔烛。欢笑无穷已。歌咏还相续。羌笛陇头吟。胡舞龟兹曲。假面饰金银。盛服摇珠玉。宵深戏未阑。兢为人所难。卧驱飞玉勒。立骑转银鞍。纵横既跃剑。挥霍复跳丸。抑扬百兽舞。盘跚五禽戏。狻猊弄斑足。巨象垂长鼻。青羊跪复跳。白马回旋骑。忽睹罗浮起。俄看郁昌至。峰岭既崔嵬。林丛亦青翠。麋鹿下腾倚。猴猿或蹲。金徒列旧刻。玉律动新灰。甲荑垂陌柳。残花散苑梅。繁星渐寥落。斜月尚徘徊。王孙犹劳戏。公子未归来。共酌琼酥酒。同倾鹦鹉杯。普天逢圣日。兆庶喜康哉。
<br>
<br>　　【展敬上凤林寺诗】
<br>
<br>　　净土连幽谷。宝塔对危峰。林栖丹穴凤。地迩白沙龙。独岩楼迥出。复道阁相重。洞开朝雾敛。石湿晓云浓。高筱低云盖。风枝响和钟。檐阴翻细柳。涧影落长松。珠桂浮明月。莲座吐芙蓉。隐沦徒有意。心迹未相从。
<br>
<br>　　【从驾天池应诏诗】
<br>
<br>　　上圣家寰字。威略振边陲。八维穷眺览。千里曳旌旗。驾鼋临碧海。控骥践瑶池。曲浦腾烟雾。深浪骇鲸螭。
<br>
<br>　　【梅夏应教诗】
<br>
<br>　　长廊连紫殿。细雨应黄梅。浮云半空上。清吹隔池来。集凤桐花散。胜龟莲叶开。幸逢为善乐。频降济时才。
<br>
<br>　　【人日思归诗】
<br>
<br>　　入春才七日。离家已二年。人归落雁後。思发在花前。
<br>
<br>　　【夏晚诗】
<br>
<br>　　流火稍西倾。夕影遍曾城。高天澄远色。秋气入蝉声。
<br>
<br>　　【岁穷应教诗】
<br>
<br>　　故年随夜尽。初春逐晓生。方验从军乐。饮至入西京。
<br>
<br>　　【咏苔纸诗】
<br>
<br>　　昔时应春色。引渌泛清流。今来承玉管。布字改银钩。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷五】
<br>
<br>　　柳巧
<br>
<br>　　〈巧。字顾言。襄阳人。初仕梁。梁亡入隋。为晋王谘议参军。仁寿初。引为东宫学士。为太子所亲狎。炀帝即位。拜秘书监。大业六年从幸江都卒。年六十九。有集五卷。〉
<br>
<br>　　【奉和晚日杨子江应制诗】
<br>
<br>　　诘旦金铙（文苑误作今晓。）发。骖驾出城闉。鲜云临葆盖。细草藉班轮。千里烟霞色。四望江山春。梅风吹落蕊。酒雨减轻尘。（文苑作青城。）日斜欢未毕。（文苑作跸。）睿想良非一。风生叠浪起。雾卷孤帆出。掞藻丽繁星。高论光朝日。空美邹枚侣。（《诗纪》云。一作举。）终谢渊云笔。（○文苑英华百七十九作奉和晚日杨子江应教。《诗纪》百二十三。）
<br>
<br>　　【奉和晚日杨子江应教诗】
<br>
<br>　　大江都会所。长洲有旧名。西流控岷蜀。东泛（文苑作北。）迩蓬瀛。（文苑误作莱。）未睹纤罗动。（文苑误作动罗。）先听远涛声。空蒙云色晦。浃（文苑作淡。）垒浪华（文苑作花。）生。欲知暮雨歇。当观飞旆轻。（○《初学记》六。文苑英华百七十九。《诗纪》百二十三。）
<br>
<br>　　【奉和春日临渭水应令诗】
<br>
<br>　　饮马投钱岸。解钓剖璜津。风丝曳香饵。覆杯怀昔人。（○《初学记》六。《诗纪》百二十三。）
<br>
<br>　　【咏死牛诗】
<br>
<br>　　一朝辞绀幰。千里别黄河。对衣徒下泣。扣角讵闻歌。（○《初学记》二十九。《诗纪》百二十三。）
<br>
<br>　　【阳春歌】
<br>
<br>　　春鸟一啭有千声。春花一丛千种名。旅人无语坐（文苑作出。《诗纪》云。一作出。）檐楹。思乡怀土志难平。唯当文共酒。暂与兴相迎。（○文苑英华百九十三。《诗纪》百二十三。）
<br>
<br>　　牛弘
<br>
<br>　　〈弘。字里仁。安定鹑觚人。开皇初。授秘书监。封奇章公。後进位右光禄大夫。大业六年从幸。卒于江都。年六十六。有集十二卷。〉
<br>
<br>　　【奉和冬至乾阳殿受朝应诏诗】
<br>
<br>　　恭已临万寓。（岁时杂咏作寓。）宸居御八埏。作贡菁茅集。来朝圭黻（文苑作币。注云。《初学记》作敝。）连。司仪三揖（文苑作接。）盛。掌礼九宾虔。（文苑作庆。）重栏映如璧。（岁时杂咏作壁。）复殿绕非（文苑作飞。）烟。（○《初学记》十四。古今岁时杂咏三十九作奉和冬至日乾阳殿受朝应制。文苑英华百七十五作奉和冬至日乾元殿受朝。《诗纪》百二十。）
<br>
<br>　　萧琮
<br>
<br>　　〈琮。字温文。父岿。梁王之子。请魏师平江陵。遂称帝於江陵。传岿及琮。嗣位二载。入朝於隋。被留。赐爵莒国公。炀帝即位。改封梁公。後被废卒。〉
<br>
<br>　　【奉和御制夜观星示百僚诗】
<br>
<br>　　阳精去南陆。大曜始西流。夕风凄谢暑。夜气应新（《初学记》作亲。）秋。重门月已映。严城漏渐。临风出累榭。度月蔽层楼。灵河隔神女。仙辔动星牛。玉衡指栋落。瑶光对幌留。徒知仰阊阖。乘槎未有由。（○《初学记》一作奉和月夜观星诗。文苑英华百五十二。《诗纪》百二十。）
<br>
<br>　　袁庆〈《诗纪》云。按隋书乐志有袁庆隆者。大业时为秘书郎。炀帝命与柳顾言等典乐事。疑即此也。〉
<br>
<br>　　【奉和御制月夜观星示百僚诗】
<br>
<br>　　六龙初（《诗纪》误作出。）匿影。顾兔始驰光。戎（《初学记》作戍。文苑作戒。）井传宵漏。（《诗纪》云。《文选》刻漏铭。徼宫戎井。）山庭引（《初学记》作别。）夕凉。宸居多胜托。闲步出琳堂。烂烂星芒（《初学记》误作芝。）动。耿耿清河长。青道移天驷。北极转文昌。（文苑作清。注云。《初学记》作情。）乔枝犹隐毕。绝岭半侵张。仰观留玉裕。（文苑、《诗纪》并云。陆机宣猷堂诗。天姿玉裕。）睿作动金相。无庸徒抱（文苑作扣。）寂。何以继连章。（○《初学记》一作奉和月夜观星诗。文苑英华百五十二。《诗纪》百二十。）
<br>
<br>　　王
<br>
<br>　　〈。字元恭。琅邪临沂人。梁王筠之孙。仕陈历太子洗马、中舍人。陈亡。与弟胄俱为学士。炀帝即位。授秘书郎。卒官。〉
<br>
<br>　　【七夕诗二首】
<br>
<br>　　天河横（文苑作汉。）欲晓。凤驾俨应飞。落月移妆镜。浮云动别衣。欢逐今宵尽。愁随还路归。犹将宿昔泪。更上去年机。（○《类聚》四。《初学记》四。古今岁时杂咏二十五。文苑英华百五十八。《御览》三十一。《诗纪》百二十五。）
<br>
<br>　　终年恒弄杼。（岁时杂咏误作抒。）今夕始停梭。却镜看斜月。移车渡浅河。长裙动星佩。轻帐扌云罗。旧愁虽暂止。新愁还复多。（○古今岁时杂咏二十五。《诗纪》百二十五。）
<br>
<br>　　徐仪
<br>
<br>　　〈仪。东海郯人。陈徐陵第三子。仕陈位尚书殿中郎。入隋。炀帝召为博士。除著作佐郎。〉
<br>
<br>　　【暮秋望月示学士各释愁应教】
<br>
<br>　　碣石寒光远。□□秋色高。长沙正下叶。曲岸已飞涛。君王怅晚节。延伫竭神皋。复属西园夜。轻辇暂游遨。游遨未云赏。苍茫孤月上。枝间影合离。波上光来往。此夕未央宫。应照仙人掌。掌高明转净。夜深留睿想。处处敞高扃。流照满珠庭。重轮（文苑作经。）入雅曲。合璧应祥经。灿烂浮珠网。参差间玉星。山幽有芳桂。林静发新。开布帝城。分枝共月明。斜晖渐西落。弥□轸（文苑作轸□。）归情。骖驾且来游。圣藻命舒愁。询刍以蠲病。参妙本难酬。良史称天闳。因时命应刘。楚王追绿兕。齐後出青丘。驰原落云翼。截水曳吞舟。无劳子虚咤。即事可忘忧。（○文苑英华百七十九佚作者名。古诗类苑一。《诗纪》百二十六。）
<br>
<br>　　岑德润
<br>
<br>　　〈德润。南阳人。父之敬。博涉文史。雅有辞笔。德润有父风。位至中军吴兴王记室。〉
<br>
<br>　　【鸡鸣篇】
<br>
<br>　　钟响应繁霜。晨鸡锦臆张。帘迥（文苑作回。）犹侵露。枝高已映光。排空下朝揭。奋翼上花扬。雨晦思君子。关开脱孟尝。既得依云外。安用集陈仓。（○文苑英华二百六作赋鸡鸣篇。《诗纪》百二十六。）
<br>
<br>　　【赋得临阶危石诗】
<br>
<br>　　当阶耸危石。殊状实（《初学记》作宕。）难名。带山疑似兽。侵（文苑作浸。）波或类鲸。云峰临栋起。莲影入檐生。楚人终不识。徒自蕴连城。（○《初学记》五。文苑英华百六十一。《诗纪》百二十六。）
<br>
<br>　　【咏灰诗】
<br>
<br>　　图规晕不。气改律还虚。欲燃愁狱吏。弃道畏刑书。未得逢疆阵。轻举欲焉如。（○《类聚》八十。《诗纪》百二十六。）
<br>
<br>　　【咏鱼诗】
<br>
<br>　　剑影侵波合。珠光带水新。莲东自可戏。安用上龙津。（○《类聚》九十六作鱼诗。文苑英华三百三十。《诗纪》百二十六。）
<br>
<br>　　崔仲方
<br>
<br>　　〈仲方。字不齐。博陵安平人。仕周为司玉大夫、银青光禄大夫。授仪同。进爵范阳县侯。隋受禅。进位上开府。转司农少卿。封固安县公。拜虢州刺史。转会总管。仁寿初。迁代州总管。炀帝即位。进位大将军。拜民部尚书。出为上郡、信都太守。大业中致仕。卒。年七十六。〉
<br>
<br>　　【奉和周赵王咏石诗】
<br>
<br>　　玉绳随月落。金碑（文苑作牌。）映日鲜。入江疑濯锦。出峡似开莲。文马河西瑞。兵符济北篇。会逐灵槎上。还归天汉边。（○《初学记》五。文苑英华百六十一作奉和周赵玉咏石。《诗纪》百二十四。）
<br>
<br>　　【小山诗】
<br>
<br>　　昆丘本难陟。轩台不易朝。还往麟洲上。时听凤凰箫。霞观文犀簟。香林碧（文苑或作石。）玉条。且学烧丹甑。何假（文苑或云。一作暇。）摘灵桃。（○文苑英华百五十九。文苑英华二百二十五作神仙。《诗纪》百二十四。）
<br>
<br>　　【夜作巫山诗】
<br>
<br>　　荆门秋水急。巫峡断云轻。若为教月夜。长短听猿声。（○文苑英华百六十。《诗纪》百二十四。）
<br>
<br>　　于仲文
<br>
<br>　　〈仲文。字次武。起家为周赵王属、东郡太守。隋高祖受禅。教击胡有功。拜太子右卫率。炀帝时。迁大将军。大业八年辽东之败。诸将皆委罪仲文。帝怒。系之。因发病卒。年六十八。〉
<br>
<br>　　【侍宴东宫应令诗】
<br>
<br>　　铜楼充震位。银牖集嘉（文苑作佳。）宾。青宫列绀。紫陌结朱轮。弦调宝瑟曲。歌动画梁尘。金卮倾斗酒。琼筵列八珍。花惊度翠羽。萍散跃鳞。承恩叨并作。扣（《诗纪》云。一作和。）寂绕阳春。（○文苑英华百七十九。《诗纪》百二十四。）
<br>
<br>　　【答谯王诗】〖《诗纪》云。按北史。谯孝王俭。周文帝子也。〗
<br>
<br>　　梧台开广宴。竹苑列英贤。景差方入楚。乐毅始游燕。折角挥谈柄。重席吐言泉。武骑初禽翰。文学正题鞭。玉徽调绿绮。璧散沈青田。晚霞澹远岫。落景藻长川。未陪东阁赏。独咏西园篇。（○《初学记》十。《诗纪》百二十四。）
<br>
<br>　　王胄
<br>
<br>　　〈胄。字承基。弟。仕陈。起家鄱阳王法曹参军。历太子舍人、东阳王文学。陈灭。晋王引为学士。大业初。为著作佐郎。从征辽东。授朝散大夫。大业九年。杨玄感败。胄坐交游徙边。亡匿江左。被诛。年五十六。有集十卷。〉
<br>
<br>　　【白马篇】
<br>
<br>　　白马黄金鞍。（文苑作鞭。《诗纪》云。一作鞭。）蹀躞柳城前。问此何乡客。长安恶少年。结发从戎事。驰名振朔边。良弓控繁弱。利剑挥龙泉。（文苑作渊。注云。一作泉。《诗纪》云。一作渊。）披林扼凋虎。仰手接飞鸢。前年破（文苑云。一作绝。）沙漠。昔岁取祁连。折冲摧右校。搴旗殪左贤。昆弥还谢力。（文苑辨证、《诗纪》并注云。昆。乐府作。《左传》。狄弥。所谓有力如虎者也。）庆忌本推儇。海外平（文苑云。一作凭。）遐险。来庭识负褰。（文苑云。一作职贡愆。）三韩劳薄伐。六事指幽燕。良家选河右。猛将征（文苑作徵。）西山。浮云屯羽骑。蔽日引长旃。自矜有馀勇。应募忽争先。王师已得隽。（乐府作俊。）夷首失求（文苑作谅失。注云。一作失求全。《诗纪》云。一作谅失。）全。鼓行狥（乐府作徇。）玉检。（文苑云。一作王俭。）乘胜荡朝鲜。志勇期（文苑云。一作所期大。）功立。宁惮微躯捐。不羡山河赏。谁（乐府作唯。）希竹素传。（○文苑英华二百九。《乐府诗集》六十五。《诗纪》百二十五。）
<br>
<br>　　【枣下何纂纂二首】
<br>
<br>　　柳黄知节变。草绿识春归。复（乐府作复。）道含云影。重檐照日辉。（○《乐府诗集》七十四。《诗纪》百二十五。）
<br>
<br>　　御柳长条翠。宫槐细叶开。还得闻春曲。便逐鸟声来。（○同上）
<br>
<br>　　【敦煌乐二首】
<br>
<br>　　长途望无已。高山断还续。意欲此念时。气绝不成曲。（○《乐府诗集》七十八。《诗纪》百二十五。）
<br>
<br>　　极目眺修涂。平原忽超远。心期在何处。望望崦嵫晚。（○同上）
<br>
<br>　　【纪辽东二首】（乐府作一首。）
<br>
<br>　　辽东浿水事龚行。俯拾信神兵。欲知振旅旋归乐。为听凯歌声。十乘元戎才渡辽。扶已冰消。（文苑作销。）讵似百万临江水。按辔空回镳。（○文苑英华二百一。《乐府诗集》七十九。《诗纪》百二十五。）
<br>
<br>　　天威电迈举朝鲜。信次即信旋。还笑魏家司马懿。迢迢用一年。鸣銮诏跸发淆潼。合（文苑作舍。）爵有畴庸。何必丰沛多相识。比屋降尧封。（○同上）
<br>
<br>　　【在陈释奠金石会应令诗】
<br>
<br>　　元气氤氲。玄风缅邈。垂衣钻燧。修文反朴。异代殊时。袭礼沿乐。损益虽著。罔弗于学。体斯将圣。实表宗师。三千仰德。五百应期。除丘黜素。定礼删诗。作训垂范。斯文在兹。有梁不造。群胡蹈轶。圣教沦胥。微言殄瘁。大陈光启。搜扬遗逸。儒雅成林。诗书闲出。我星纂历。负握图。文同四表。教渐八区。韬戈偃革。抑末崇儒。矩步接武。缝掖相趋。元良继体。作睿惟则。明乃离照。泽符震德。审谕宁陈。璋靡忒。聿修三善。以贞万国。展兹鸾驾。敬业兽门。尚仁降礼。齿胄纡尊。式陈俎豆。夤荐苹蘩。 簨簴成列。丝竹相喧。奠飨斯洽。克谐嘉宴。酒溢金罍。肴分玉馔。肃肃冠冕。诜诜巾卷。咸资德。是称俊选。时惟岁聿。律变灰迁。鸿门寒重。璧水冰坚。风移瑞气。日藻非烟。空知庆跃。何答陶甄。（○文馆词林百六十。）
<br>
<br>　　【奉和赐诗】
<br>
<br>　　〖隋《书》曰：炀帝自东都还京师。赐天下大四日。为五言诗。诏群官诗成者奏之。帝览胄诗而善之。谓侍臣曰：气高致远。归之於胄。词清体润。其在世基。意密理新。惟庾自直。过此者未可以言诗也。帝所有篇什。多令继和。与虞绰齐名。同志友善。於时後进之士。咸以二人为准的。○《诗纪》云。诗汇作炀帝者非。〗
<br>
<br>　　河洛称朝市。崤函实奥区。周营曲阜作。汉建奉春谟。大君苞二代。皇居盛两都。招摇正东指。天驷乃西驱。展令齐玉犬。式道耀金吾。千门驻罕毕。（隋书作。）四达俨车徒。是节春之暮。神皋华实敷。皇情感时物。睿思属榆。诏问百年老。恩隆五日。小人荷熔铸。何由答大炉。（○隋书王胄传。《诗纪》百二十五。）
<br>
<br>　　【奉和悲秋应令诗】
<br>
<br>　　秋天拟文学。秋水擅庄蒙。草湿蒹葭露。波卷洞庭风。便坐翻桑叶。（文苑云。一作荚。）长坂歇兰。檐喧犹有燕。陂（文苑作波。注云。疑作陂。）静未来鸿。蝉噪（文苑云。一作唱。）闻疑断。池清映似空。刘安悲落木。曹植叹征蓬。
<br>
<br>　　重明岂凝滞。无累在渊冲。随时四序合。应物五情同。发言形恻隐。睿作挺神功。下材均朽木。何以慕凋虫。（文苑英华注曰：此篇前五韵见《初学记》。作萧悫秋日诗。文苑一百五十八卷复云庾信作。而一百七十九卷乃十韵。共题王胄作。观其辞意。只是一篇。当以十韵为正。○文苑百七十九作奉和愁秋应令。文苑英华辨证七。《诗纪》百二十五。）
<br>
<br>　　【言反江阳寓目灞赠易州陆司马诗】
<br>
<br>　　游人卖药罢。徐步反江干。行吟（文苑云。一作凝眸。）灞陵岸。回首望长安。晨华照城阙。参差复郁盘。千门含日丽。万雉映霞丹。云开承露掌。吹动相风竿。游童轻薄少。鲜服冠。花开傅粉晏。尘起副车韩。屡投双飞剑。曾操两色丸。挂（文苑作桂。）玉要游女。弹珠落矫翰。信美非吾乐。何事久盘桓。欲动（文苑作勒。注云。一作动。）南登（文苑作征。注云。一作登。）咏。还谣北上难。眷言思旧（文苑作故。）友。徂（文苑作德。注云。疑。）远路漫漫。燕陲望楚服。天际与云端。棹发吴涛上。荆歌易水寒。十年阻风月。万里别金兰。心期竟何许。怀抱日摧残。容华冉冉谢。衣带朝朝宽。盛宪宁延寿。刘琨自少欢。宿昔均取舍。同波岂异澜。赠言不尽意。掷笔起长叹。（○文苑英华二百四十八。《诗纪》百二十五。）
<br>
<br>　　【酬陆常侍诗】
<br>
<br>　　相知四十年。别离万馀里。君留五湖曲。余去三河。寒检君後凋。溺灰余仅死。何言西北云。复觌东南美。深交不忘故。飞觞敦宴喜。赠藻发中情。奇音迈流徵。追惟中岁日。於斯同憩止。思之宛如昨。倏焉逾二纪。畴昔多朋好。一旦埋蒿里。无人莫己知。有恸伤知己。把臂还相泣。岿然吾与子。沾襟行自念。哀哉亦已矣。吾归在漆园。著书试词（文苑及《诗纪》并云。一作经。）理。劳息乃殊致。存亡宁异轨。大路不能遵。咄哉情可（文苑作何。）鄙。（○文苑英华二百四十。《诗纪》百二十五。）
<br>
<br>　　【答贺属诗】
<br>
<br>　　外黄初邸客。蜀郡晚琴声。本欲从张耳。何曾说马卿。定知游道日。非是第（文苑作弟。）如行。高文拟杂佩。善谑间瑶琼。前书言家室。末叙挂簪缨。问仁宁伐国。扬波岂乱清。闻有阳台客。（文苑云。一作客曲。《诗纪》云。一作曲。）常留入梦（文苑作爱。注云。一作梦。）情。无为（《诗纪》云。一作由。）嗟独割。空引助庖名。（○文苑英华二百四十。《诗纪》百二十五。）
<br>
<br>　　【卧疾闽越述净名意诗】（并序）
<br>
<br>　　余卧疾闽海。弥留旬朔。善友法师。劝余以净名妙典调伏身心。力疾粗陈其意。敬简法师云尔。
<br>
<br>　　客行万馀里。眇（广弘明集作渺。注云。宋、元、宫本作＜耳少＞。）然沧海上。五岭常炎郁。百越多山瘴。兼以劳形神。遂此婴疲恙。桐雷邈已远。砭石良难访。抱影私自怜。沾襟独惆怅。毗城有长者。生平夙（广弘明集云。宋本作风。）所尚。复藉大因缘。勉以深回向。心路资调伏。於焉念实相。水沫（广弘明集云。明本作洙。）本难摩。乾城空有庆。是生非至理。是我皆虚妄。求之不可得。谁其受业障。信矣大医王。兹力诚难（广弘明集作无。注云。明本注。一作难。）量。（○广弘明集三十。《诗纪》百二十五。）
<br>
<br>　　【别周记室诗】
<br>
<br>　　五里徘徊鹤。三声断绝猿。何言俱失路。相对泣离樽。别意凄无已。当歌寂不喧。贫交欲有赠。掩涕竟无言。（○文苑英华二百六十六。《诗纪》百二十五。）
<br>
<br>　　【赋得雁送别周员外戍岭表诗】
<br>
<br>　　旅雁别衡阳。天寒关路长。行断由惊（《初学记》作经。万花谷同。）箭。声嘶为犯霜。罹（文苑云。一作罗。）缴无人悯。能鸣反自伤。何如侣泛泛。（文苑作似泊泊。）刷羽戏方塘。（○《初学记》三十作送周员外充戍岭表赋得雁诗。文苑英华二百八十五。万花谷後四十作王胄诗。《诗纪》百二十五。）
<br>
<br>　　【为寒床妇赠夫妇诗】
<br>
<br>　　月净闺偏冷。更深夜转长。霜纨犹掩扇。露未飘香。解带惭连理。引被愧鸳鸯。谁能未相识。还为守空床。（○文苑英华二百四十八。《诗纪》百二十五。）
<br>
<br>　　【雨晴诗】
<br>
<br>　　初晴物候凉。夕景照山庄。残虹低饮涧。新溜上侵塘。风度蝉声远。云开雁路长。（○《初学记》二。文苑英华百五十五。《诗纪》百二十五。）
<br>
<br>　　【西园游上才】
<br>
<br>　　西园游上才。清夜可徘徊。月桂临樽上。山云影盖来。飞花随烛度。疏叶向帷开。当轩顾应阮。还觉贱邹枚。（○《乐府诗集》七十四。《诗纪》百二十五。○逯按。此诗乐府次王胄枣下何纂纂後而佚作者名。《诗纪》即作胄诗。今附此俟考。）
<br>
<br>　　【燕歌行】
<br>
<br>　　庭草无人随意绿。（○《御览》五百九十一引国朝传记。）
<br>
<br>　　诸葛颖
<br>
<br>　　〈颖。字汉。丹阳建康人。起家梁邵陵王参军。侯景之乱。奔齐。待诏文林馆。迁太子舍人。入隋。晋王广引为参军。及王即帝位。迁著作郎。甚见亲幸。大业十一年。从驾北巡。卒於道。年七十七。有幸江都道里记一卷、洛阳古今记一卷、马名录一卷、銮驾北巡记一卷、集十四卷。〉
<br>
<br>　　【奉和御制月夜观星示百僚诗】
<br>
<br>　　｛穴叫｝｛穴条｝神居远。萧条更漏深。薄烟净遥色。高树肃（文苑作肃。）清阴。星月满兹（《初学记》误作并。）夜。灿烂还相临。连珠欲东上。团扇渐西沈。澄水含斜汉。树隐横参。时闻送筹柝。（文苑误作折。）屡见绕枝禽。圣情记馀事。振玉复鸣金。（○《初学记》一作奉和月夜观星诗。文苑英华百五十二。《诗纪》百二十五。）
<br>
<br>　　【奉和方山灵岩寺应教诗】
<br>
<br>　　名山镇江海。梵宇驾风烟。画栱临松盖。銮牖对峰莲。雷出阶基下。云归梁栋前。灵光辨昼夜。轻衣数劫年。一陪香作食。长用福为田。（○广弘明集三十。《诗纪》百二十五。）
<br>
<br>　　【奉和出颍至淮应令诗】〖《诗纪》云。一作应诏。〗
<br>
<br>　　涉颍倦纡回。浮淮欣迥直。遥村含水气。远浦澄天色。灵涛稍欲近。仙岩行可识。玄览属睿辞。风云有馀力。（○《初学记》六。文苑英华百七十作出颍至淮应制。《诗纪》百二十五。）
<br>
<br>　　【奉和通衢建灯应教诗】
<br>
<br>　　芳衢澄夜景。法炬烂参差。逐轮时徙焰。桃花生落枝。飞烟绕定（岁时杂咏作疑。）室。浮光映瑶池。重阁登临罢。歌管乘空移。（○广弘明集三十。古今岁时杂咏七。《诗纪》百二十五。）
<br>
<br>　　【赋得微雨东来应教诗】
<br>
<br>　　〖《诗纪》云。陶渊明读《山海经》诗。微雨从东来。好风与之俱。〗
<br>
<br>　　微雨暗（文苑作间。）东峰。散漫洒长松。涧（文苑误作间。）满新流浊。山沾积翠浓。风起还吹燕。云来本（文苑误作来。）送龙。登年随玉烛。名山定可封。（○《初学记》二。文苑英华百七十九作赋得微雨。《诗纪》百二十五。）
<br>
<br>　　【春江花月夜】（和炀帝。）
<br>
<br>　　张（乐府作花。）帆渡柳浦。结缆隐梅洲。月色含江树。花影覆船楼。（○《乐府诗集》四十七。《诗纪》百二十五。）
<br>
<br>　　虞绰
<br>
<br>　　〈绰。字士裕。会稽馀姚人。仕陈为太学博士。大业初。转秘书学士。迁著作郎。常居禁中。以文翰待诏。大业九年。坐与杨玄感交往。徙於边。亡匿岁馀。为吏所执。被刑。年五十四。〉
<br>
<br>　　【於婺州被囚诗】
<br>
<br>　　〖北史本传曰：绰被徙至长安而亡。潜度江。变姓名。游东阳。抵信安令辛大德。大德舍之岁馀。绰与人争田相讼。有识绰者而告。竟为吏所执。〗
<br>
<br>　　穷达虽有命。逋逃诚负累。背恩已偷生。临危未能死。得（《初学记》作待。）罪既不测。中心怅无已。（以上三字《初学记》缺。）厚颜羞朋友。囚心愧妻子。圣日始东扶。徂年迫西汜。方违盛明代。永向幽泉里。况当此春节。物候惊田里。桃蹊日影乱。柳迳秋（《诗纪》云。疑作和。）风起。动植皆顺性。嗟余独沦耻。投笔不重陈。此情寄知己。（○《初学记》二十。《诗纪》百二十四。）
<br>
<br>
<br>
<br>
<br>
<br>
<br>
<br>
<br>
<br>
<br>【卷六】
<br>
<br>　　许善心
<br>
<br>　　〈善心。字务本。高阳北新城人。仕陈历新安王法曹、度支郎中、侍郎、撰史学士。祯明中。奉使聘隋。拘留不遣。及陈亡。拜通直散骑常侍。授虞部侍郎。除秘书丞。仁寿初。摄黄门侍郎。左迁给事郎。从征辽东。授建节尉。寻加朝散大夫。授通议在夫。义宁二年为宇文化及所害。年六十一。有方物志二十卷、符瑞记十卷。〉
<br>
<br>　　【奉和赐诗】
<br>
<br>　　帝道属平。天文预观象。兹生荷化育。博施多含养。正始振皇风。端居留眷想。夕拜参近侍。朝思滥弘奖。温树贵不言。克艰庶无爽。（○《初学记》二十。《诗纪》百二十三。）
<br>
<br>　　【奉和还京师诗】
<br>
<br>　　重光阐帝图。肆觐荷来苏。卜洛连新邑。因秦还旧都。雷警三辰卫。星陈七萃驱。从风折凤羽。曜日拖鱼须。宪章殚礼乐。容服备车徒。回銮入丰镐。从跸度榆。冉冉年和变。迟迟节物徂。馀花照玉李。细叶翦圭梧。朝夕万国凑。海会百川输。微生逢大造。倏忽改荣枯。（○《初学记》二十四。《诗纪》百二十三。）
<br>
<br>　　【於太常寺听陈国蔡子元所校正声乐诗】
<br>
<br>　　维阳成（万花谷作盛。）礼乐。治定昔君临。充（《初学记》字缺。按宋本作虞。）庭观树羽。之（文苑作上。注云。一作上。《诗纪》云。一作上。）帝仰（万花谷作从。）金。既因钟石变。将随河海沈。湛露废还序。承（文苑云。一作乘。）风绝复寻。衮章无旧迹。韶夏有馀音。泽竭英茎散。人遗忧思深。悲来未减瑟。泪下正闻琴。讵似（《初学记》作以。万花谷同。）文侯睡。聊同微子吟。钟奏殊南北。商声异古今。独有延州（文苑作陵。）听。应知亡国音。（○《初学记》十五。文苑英华二百十二作於太常寺听陈国蔡子元所教正声乐。万花谷後三十二作诗善心诗。《诗纪》百二十三。）
<br>
<br>　　【奉和冬至乾阳殿受朝应诏诗】
<br>
<br>　　森森罗陛卫。哕哕锵璁珩。礼殚五瑞辑。乐阕九功成。（○《初学记》十四。《诗纪》百二十三。）
<br>
<br>　　庾自直
<br>
<br>　　〈自直。颍川人。仕陈历豫章王外兵参军记室。大业初。授著作佐郎。义宁二年。宇文化及作逆。与之北上。感激发病卒。〉
<br>
<br>　　【初发东都应诏诗】
<br>
<br>　　二龙承（文苑作乘。）玉轴。万骑（文苑误作绮。）翊林塘。纵观此何事。巡驾幸淮（文苑作维。）扬。伊雒山川转。江河道路长。照日秋原（文苑作源。）净。分花曲水香。稻粱叨岁月。羽翮仰恩光。後尘归旧里。还如仙鹤翔。（○文苑英华百七十。苑诗类选五作庾自道。《诗纪》百二十六。）
<br>
<br>　　李密
<br>
<br>　　〈密。字元邃。陇西成纪人。以荫为炀帝东宫千牛备身。杨玄感反。密为之筹策。为隋所获。亡去。变姓名为刘智远。後归东郡翟让。让推为主。建号魏公。僭位於巩南。与唐战。师溃归高祖。义宁二年。被诛。〉
<br>
<br>　　【五言诗】〖《诗纪》作淮阳感秋。〗
<br>
<br>　　〖刘仁轨河洛记曰：密来往诸贼帅之间说以举大计。莫肯从者。因作诗言志。〗
<br>
<br>　　金风荡（《太平广记》作。《诗纪》同。）初（《太平广记》作秋。）节。玉露凋晚林。此夕穷途士。郁陶伤寸（隋书作空轸郁陶。）心。野平葭苇合。村落藿藜深。眺听良多感。徙倚（隋书作慷慨。《太平广记》同。）独沾襟。沾襟何所为。怅然怀古意。秦俗犹未平。汉道将何冀。樊哙市井屠。萧何刀笔吏。一朝时运合。万古传名谥。（隋书作器。）寄言世上雄。（《御览》作英。）
<br>
<br>　　虚生真可愧。（○《御览》百七引《唐书》。《诗纪》百二十六。又隋书本传引林、心、襟、意、冀、吏、器、愧八韵。《太平广记》三百引河洛记。引林、心、襟、意、冀、吏、谥、愧八韵。）
<br>
<br>　　虞世基
<br>
<br>　　〈世基。字茂世。会稽馀姚人。仕陈历尚书左丞。入隋为通直郎。直内史省。炀帝即位。顾遇弥隆。帝游幸江都。世基虽居近侍。唯诺取容。义宁二年。宇文化及弑逆。世基亦遇害。有集五卷。〉
<br>
<br>　　【出塞二首】（和杨素。）
<br>
<br>　　穷秋塞草腓。塞外胡尘飞。徵兵广武至。候骑阴山归。庙堂千里策。将军百战威。辕门临玉帐。大旆指金微。摧朽无敌。应变有先机。衔枚压晓阵。卷甲解朝围。瀚海波澜静。王庭氛雾。鼓鼙严朔气。原野а寒晖。勋庸震边服。歌吹入京畿。待拜长平坂。鸣驺入礼闱。（○文苑英华百九十七。《乐府诗集》二十一。《诗纪》百二十四。）
<br>
<br>　　上将三略远。元戎九命尊。缅怀古人节。思酬明主恩。山西多勇气。塞北有游魂。扬桴度（《诗纪》云。一作上。）陇坂。勒骑（乐府云。一作马。）上（《诗纪》云。一作下。）平原。誓将绝沙漠。悠然去玉门。轻赍不遑舍。惊策骛戎轩。懔懔边风急。萧萧征马烦。雪暗天山道。冰塞交河源。雾烽黯无色。霜旗冻不翻。耿介倚长剑。日落风尘昏。（○同上）
<br>
<br>　　【四时白歌二首】（和炀帝。）
<br>
<br>　　【江都夏】
<br>
<br>　　长洲茂苑朝夕池。映日含风结细漪。坐当（文苑作堂。注云。一作当。）伏槛红莲披。（乐府作枝。文苑云。一作枝非。）雕轩洞户青吹。轻幌芳烟郁金馥。绮檐花簟桃李枝。兰苕翡翠但（乐府作恒。文苑云。一作恒。）相逐。桂树鸳鸯恒并宿。（○文苑英华百九十三、《乐府诗集》五十六并作虞茂。《诗纪》百二十四。）
<br>
<br>　　【长安秋】
<br>
<br>　　露寒台前晓露清。昆明池水秋色明。摇环动佩出层城。弦凤管奏新声。上林蒲桃合缥缈。甘泉奇树上（《诗纪》云。一作尚。）葱（文苑作苍。）青。玉人当歌理清曲。婕妤恩情断还（文苑作复。）续。（○同上）
<br>
<br>　　【奉和幸江都应诏诗】
<br>
<br>　　巡游（《初学记》作幸。文苑同。）光帝典。征吉乃先天。（《类聚》作文先。）泽国翔宸驾。水府泛楼船。七（《初学记》作上。）萃（《类聚》误作华。）萦长薄。三翼亘通川。夙兴大昕始。求衣昧旦（《初学记》作早。文苑同。）前。澄澜浮晓色。遥林卷宿烟。晨霞稍含景。落月渐亏弦。回塘响歌吹。极浦望旌旃。方陪觐（《初学记》作观。）东後。登封禅肃然。（○《类聚》三十九。《初学记》三十及文苑英华百七十作虞茂。《诗纪》百二十四。）
<br>
<br>　　【汴水早发应令诗】
<br>
<br>　　夏山朝万国。轩庭会百神。成功畴与让。盛德今为邻。区于属平一。庶类仰陶钧。銮跸临河济。裘冕肃柴。启行分七萃。备物象三辰。祈祈亘原隰。济济咸缙绅。阳（文苑作。）谷升朝景。青丘发早春。兖衣敷帝则。分器叙彝伦。临淄成诵美。河间（文苑误作涧。）雅乐陈。薰风穆已被。茂实久愈新。（○文苑英华百七十九。《诗纪》百二十四。）
<br>
<br>　　【秋日赠王中舍诗】
<br>
<br>　　秦关望吴苑。渭去江汶。天汉星躔绝。山川地角分。百年变朝市。千里异风云。双鸳难可赠。别鹤不相闻。忽值从游士。玳簪光素履。欢言悦郑郊。雪泣悲燕市。契阔论谈笑。殷勤访生死。思君在一方。无由同四美。尺素乃云披。投琼慰久离。云开缛锦散。霞照绿缇（文苑作杨。注云。一作缇。）披。相思叹河广。相望阻天垂。赠言方（文苑作芳。）杜若。握手（文苑云。一作以。）代萱枝。伊昔风期早。金兰信为宝。去来金马门。留连斗鸡道。鹫岭访三禅。商山追四皓。胜地俱游息。披文递论讨。虚薄忝官联。乔木遂同迁。濯缨升博望。阔（文苑、《诗纪》并云。一作飞。）步入祟贤。高轩照流水。长剑耸秋莲。南风忽不竞。东海遂成田。喧喧狭斜路。隐隐平陵树。凤阙暧（文苑作爱。注云。疑。）西临。星桥耿南注。五方多异俗。四海皆行路。士衡嗟苦辛。德琏伤流寓。巩洛重行行。寓目尽伤情。太行临北绛。函谷拒西京。雀书图久灭。龙文鼎遂轻。凌云馀构尽。汜曲池倾。
<br>
<br>　　（文苑、《诗纪》并云。一作平。）徘徊殊未极。惆怅空云缨。伊川忽会面。留连展言宴。东西一背飞。翻然成异县。哀哉人道促。痛矣嗟埋玉。嵇（文苑作徐。）生顾影琴。裴子飘风烛。摧（文苑作权。注云。疑作摧。）兹激水意。顿此浮云足。弃置勿（文苑作忽。注云。疑作勿。）重陈。难终唯此曲。汉阳赵元淑。薛县雍门周。清文宁解病。（文苑作鬓。）妙曲反增愁。翳翳神逾伏。懔懔岁方遒。双崤飞暗雨。八水冻寒流。兰枯芳草歇。槐古忆前秋。江干不可望。徒此叹离忧。（○文苑英华二百四十八。《诗纪》百二十四。）
<br>
<br>　　【在南接北使诗】
<br>
<br>　　会玉（《初学记》作王。）二崤至。瑞节三秦归。林蝉疏欲尽。江雁断还飞。墙垣崇客馆。旌盖入王畿。共此敦封植。方欣荐衣。（○《类聚》五十三作接北使诗。《初学记》二十作虞茂。文苑英华二百九十六作接北使。《诗纪》百二十四。）
<br>
<br>　　【奉和望海诗】
<br>
<br>　　清跸临溟涨。巨海望滔滔。十洲云雾远。三山波浪高。长澜疑浴日。连岛类奔涛。神游藐姑射。睿藻冠风骚。徒然虽观海。何以效涓毫。（○《初学记》六、文苑英华百六十二并作虞茂。《诗纪》百二十四。）
<br>
<br>　　【赋昆明池一物得织女石诗】
<br>
<br>　　隔《河图》列宿。清汉象昭回。支机就鲸石。拂镜取池灰。船疑海槎渡。珠似客星来。所恨双蛾敛。逢秋遂不开。（○《初学记》七。文苑英华百六十四并作虞茂。《诗纪》百二十四。）
<br>
<br>　　【赋得石诗】
<br>
<br>　　蜀门郁遐阻。燕碣远参差。独标千丈峻。共起百重危。镜峰（文苑作峰镜。）含月魄。盖岭（文苑作领。）逼云枝。徒然抱贞介。填海竟谁知。（○《初学记》五作虞茂。文苑英华百六十一作虞茂赋得石。《诗纪》百二十四。）
<br>
<br>　　【衡阳王斋阁奏妓诗】
<br>
<br>　　金沟低御道。玉管正吟（《诗纪》云。一作迎。）风。拾翠天津上。回鸾鸟路中。镜前看月近。歌处觉尘空。今宵织女见。言是望仙宫。（○《初学记》十五、文苑英华二百十三并作虞茂。《诗纪》百二十四。）
<br>
<br>　　【奉和幸太原辇上作应诏诗】
<br>
<br>　　唐巡光帝则。夏务（《初学记》作豫。是。）穆宸仪。珠旗扬翼凤。玉兽俨丹螭。流吹和春鸟。交弄拂花枝。（○《初学记》十五作虞茂。《诗纪》百二十四。）
<br>
<br>　　【初渡江诗】
<br>
<br>　　敛策暂回首。掩涕望江滨。无复东南气。空随西北云。（○文苑英华百六十二。《诗纪》百二十四。）
<br>
<br>　　【零落桐诗】
<br>
<br>　　零落三秋干。摧残百尺柯。空馀半心在。生意渐无多。（○文苑英华三百二十四。《诗纪》百二十四。）
<br>
<br>　　【晚飞乌诗】
<br>
<br>　　向日晚飞低。飞飞未得栖。当为归林远。恒长侵夜啼。（○《类聚》九十二。《初学记》三十。文苑英华三百二十八。《诗纪》百二十四。）
<br>
<br>　　【入关诗】〖《诗纪》云。诗汇作庾信者非。〗
<br>
<br>　　陇云低不散。黄河咽复流。关山多道里。相接几重愁。（○《初学记》七作虞茂入关绝句。《诗纪》百二十四。）
<br>
<br>　　【赋得戏燕俱宿诗】
<br>
<br>　　大厦初构与云齐。归燕双入正衡泥。欲绕歌梁向（《类聚》作自。）舞阁。偶为仙履往兰闺。千里争飞会难并。聊向吴宫比翼栖。（○《类聚》九十二。文苑英华三百二十九。《诗纪》百二十四。）
<br>
<br>　　杜公瞻
<br>
<br>　　〈公瞻。博陵曲阳人。少好学。有家风。卒於安阳令。〉
<br>
<br>　　【咏同心芙蓉诗】
<br>
<br>　　灼灼荷花瑞。亭亭出水中。一茎孤引绿。双影共分红。色夺歌人（《初学记》字缺。）脸。香乱舞衣风。名莲自可念。况复两心同。（○《初学记》二十七。文苑英华三百二十二作同心芙蓉。万花谷三十七作杜公瞻诗。《诗纪》百二十六。）
<br>
<br>　　王衡
<br>
<br>　　〈衡。太原晋阳人。父操。後梁时为尚书令。衡位至黄门侍郎。〉
<br>
<br>　　【玩雪诗】
<br>
<br>　　寒庭浮暮（文苑作春。）雪。疑从千里来。皎洁随处满。流乱逐风回。璧台如始构。琼树似新栽。不待阳春节。谁持（《诗纪》云。一作将。）竞（《初学记》作竟。）落梅。（○《初学记》二。文苑英华百五十五。《诗纪》百二十六。）
<br>
<br>　　【宿郊外晓作诗】〖《诗纪》云。梁词人丽句。〗
<br>
<br>　　残星落檐外。馀月罢窗东。水白先分色。霞暗未成红。（○古诗类苑五。《诗纪》百二十六。）
<br>
<br>　　薛德音
<br>
<br>　　〈德音。薛收弟。收与弟德音、元敬齐名。世号河东三凤。〉
<br>
<br>　　【悼亡诗】
<br>
<br>　　凤楼箫曲断。桂帐瑟弦空。画梁才照日。银烛已随风。苔生履迹处。花没镜尘中。唯馀长簟月。永夜向朦胧。（○文苑英华三百二。《诗纪》百二十六。）
<br>
<br>　　越王杨侗
<br>
<br>　　〈侗。字仁谨。炀帝孙。大业三年。立为越王。十三年。帝幸江都。侗留守东都。宇文化及弑帝。遂即位。改元皇泰。寻为王世充所夺。被死。〉
<br>
<br>　　【京洛行】〖《诗纪》云。乐府此诗乃陈後主杨叛儿曲也。选诗拾遗作隋越王。不知何据。〗
<br>
<br>　　青春上阳月。结伴戏京华。龙媒玉珂马。凤轸绣香车。水映临桥树。风吹夹路花。日暮欢宴罢。相将归狭斜。（○《乐府诗集》四十九作隋後主。《诗纪》百二十一。）
<br>
<br>　　虞世南
<br>
<br>　　〈世南。字伯施。世基弟。陈至德初。除西阳王友。陈灭。与兄世基同入隋。世基辞章清劲过世南。而赡博不及。时人以方二陆。大业中。累至秘书郎。炀帝雅爱其才。然疾其峭正。十年不徙。後入唐。累官秘书监。今编其隋时作。〉
<br>
<br>　　【奉和御制月夜观星示百僚诗】
<br>
<br>　　早（《初学记》作旦。文苑同。）秋炎景暮。初弦月彩新。清风涤暑气。文露净嚣尘。荡（文苑作蔼。）雾销轻。鲜云卷夕鳞。休光灼前耀。瑞彩接重轮。缘情摛圣藻。并作命徐陈。宿草诚渝滥。（文苑作溢。）吹嘘偶缙绅。天文岂易述。徒知仰北辰。（○《初学记》一作奉和月夜观星诗。文苑英华百五十二。《诗纪》百二十四。）
<br>
<br>　　【追从銮舆夕顿戏下应令诗】
<br>
<br>　　重轮依紫极。前耀奉（文苑作奏。）丹霄。天经恋宸。帝命扈仙镳。乘星开鹤禁。带月下虹桥。银书含晓色。金辂转（《初学记》作辅。）晨飚。雾彻轩营（文苑作云。）近。尘暗斗城遥。莲花分秀萼。竹箭（文苑作箭。）下惊潮。抚已惭龙干。承恩集凤（文苑作风。）条。瑶（《初学记》作摇。）山盛风乐。抽简荐徒（《初学记》作从。）谣。（○《初学记》十。文苑英华百七十九。《诗纪》百二十四。）
<br>
<br>　　【奉和幸江都应诏诗】〖《诗纪》云。英华作虞世南。艺文作世基。或误也。世基别有一首。〗
<br>
<br>　　南国行周北。稽山秘夏图。百王岂殊轨。千载协前谟。肆觐遵时豫。顺动悦来苏。安流进（文苑作溪。）玉舳。（《诗纪》云。一作画舸。）戒道翼金吾。龙旗焕辰象。凤吹溢川涂。封唐昔敷锡。分陕被荆吴。沐道咸（文苑误作成。）知让。慕义久成（文苑作遵仪允美。）都。冬律初飞管。阳鸟（文苑作雁。）正衔芦。严飚肃林薄。暧（文苑作爱。）影澹江湖。鸿私（文苑作秋。）浃幽远。厚泽润凋枯。虞琴起歌咏。汉筑动巴俞。多幸沾行苇。无庸类散樗。（○《类聚》三十九作虞世基和幸江都诗。文苑英华百七十。《诗纪》百二十四。）
<br>
<br>　　【奉和献岁燕宫臣诗】
<br>
<br>　　履端初起。（《初学记》作启。）节。长苑命高筵。肆夏喧金奏。重润响朱弦。春（《初学记》作丝。文苑同。）光催柳色。日彩泛槐烟。微臣同滥（《初学记》误作槛。）吹。（文苑误作叱。）谬得仰钧天。（○《初学记》四。文苑英华百七十二。《诗纪》百二十四。）
<br>
<br>　　【奉和出颍至淮应令诗】
<br>
<br>　　良晨喜利涉。解缆入淮浔。寒流泛首。霜吹响哀吟。潜鳞波里跃。水鸟浪前沈。邗沟非复远。怅望悦神襟。（○《初学记》六。文苑英华百七十作奉和出颍至淮应制。《诗纪》百二十四。）
<br>
<br>　　蔡允恭
<br>
<br>　　〈允恭。荆州江陵人。仕隋为起居舍人。隋亡入唐。官至太子洗马。〉
<br>
<br>　　【奉和出颍至淮应令诗】
<br>
<br>　　久倦川涂曲。忽此望淮圻。波长（《初学记》作浪。）泛淼淼。眺（《初学记》作晚。）迥（文苑作回。）情依依。稍觉金乌转。渐见锦帆稀。欲知仁化洽。讴歌满路归。（○《初学记》六。文苑英华百七十作奉和出颍至淮应制。《诗纪》百二十。）
<br>
<br>　　孔德绍
<br>
<br>　　〈德绍。会稽人。官至景城县丞。窦建德称王。署为中书令。专典书檄。唐武德四年。建德败。被杀。〉
<br>
<br>　　【南隐游泉山诗】
<br>
<br>　　名山狎招隐。俗外远相求。还如倒景望。忽似阆风游。临崖俯大壑。披雾仰飞流。岁积松方偃。年深椿欲秋。野花开石镜。云叶掩山楼。何须问方士。此处即瀛洲。（○文苑英华百六十。《诗纪》百二十六。）
<br>
<br>　　【行经太华诗】
<br>
<br>　　纷吾世网暇。灵岳展幽寻。寥廓风尘远。杳（《初学记》误作查。）冥川谷深。山昏五里雾。日落二华阴。疏峰起莲叶。危塞。（文苑作寒。注云。一作塞。）隐桃林。何必东都（《初学记》作郡。）外。此处可抽簪。（○《初学记》五。文苑英华百五十九。《诗纪》百二十六。）
<br>
<br>　　【夜宿荒村诗】
<br>
<br>　　绵绵夕漏深。客恨转伤心。抚（文苑误作无。）弦无人听。对酒时独斟。故乡万里绝。穷愁百虑侵。秋草思边马。绕枝惊夜禽。风度谷馀响。月斜山半阴。劳歌欲叙意。终是白头吟。（○文苑英华二百八十九作孔德昭。《诗纪》百二十六。）
<br>
<br>　　【王泽岭遭洪水诗】
<br>
<br>　　地籁风声急。天津云色愁。悠然万顷（《初学记》作百川。文苑同。）满。俄尔百川（《初学记》作万顷。文苑同。）浮。还似金堤溢。翻如碧海流。惊涛遥（文苑作摇。）起鹭。回岸不分牛。徒知怀赵景。终是倦阳侯。（《诗纪》从唐诗品汇。徒知二句在木梗二句之下。文苑误作候。）木（《初学记》作大。）梗成无托。芦灰岂暇求。思得乘槎便。萧然河汉游。（○《初学记》六。文苑英华百六十三。《诗纪》百二十六。）
<br>
<br>　　【登白马山护明寺诗】
<br>
<br>　　名岳标形胜。危峰远郁纡。成象建环极。大壮阐规模。层台耸灵鹫。高（文苑作南。注云。一作高。）殿迩阳乌。暂同游阆（《初学记》作浪。）苑。还类入仙都。三休开碧题。（文苑作岭。注云。一作题。《诗纪》云。一作岭。）万户洞（文苑作动。注云。一作洞。）金铺。摄心罄前礼。访道挹（《初学记》作挹。文苑同。）中虚。（文苑作衢。注云。一作虚。《诗纪》云。一作衢。）遥瞻尽地轴。长望极天隅。白云起梁栋。丹霞映ㄆ（文苑作松。）栌。露花疑濯锦。泉月似沈珠。今日桃源客。相顾失归涂。（○《初学记》二十三。文苑英华二百三十三。《诗纪》百二十六。）
<br>
<br>　　【送舍利宿定晋岩诗】
<br>
<br>　　仁祠表虚旷。祗园展肃恭。栖息翠微岭。登顿白云峰。映流看夜月。临风听晓钟。涧芳十步草。崖阴百丈松。萧然遥路绝。无复市朝踪。（○文苑英华二百十九。《诗纪》百二十六。）
<br>
<br>　　【观太常奏新乐诗】
<br>
<br>　　大君膺宝历。出豫表功成。钧天金石响。洞庭弦管清。八音动繁会。九变叶希声。和云留睿赏。薰风悦圣情。盛烈光韶。易俗迈咸英。窃（《初学记》作切。）吹良无取。率舞轻生。（○《初学记》十五作孔德昭。文苑英华二百十二。《诗纪》百二十六。）
<br>
<br>　　【赋得涉江采芙蓉诗】
<br>
<br>　　莲舟泛锦碛。极目眺江干。沿流渡楫易。逆浪取花难。有雾疑川广。无风见水宽。朝来采摘倦。讵昨久盘桓。（○文苑英华三百二十二。《诗纪》百二十二。）
<br>
<br>　　【赋得华亭鹤诗】〖《诗纪》云。诗汇作贺澈者非。〗
<br>
<br>　　华亭失侣鹤。乘轩宠遂终。三山凌苦（文苑作若。）雾。千里激悲风。心危白露下。声断彩弦中。何言斯物变。翻复似辽东。（○《初学记》三十。文苑英华三百二十八。《诗纪》百二十六。）
<br>
<br>　　【送蔡君知】（文苑作地。）入蜀诗二首
<br>
<br>　　金陵已去国。铜梁忽背飞。失路远相送。他乡何日归。（○文苑英华二百六十六。《诗纪》百二十六。）
<br>
<br>　　灵关九折险。蜀道二星遥。乘楂若有便。希泛广陵潮。（○同上）
<br>
<br>　　刘斌
<br>
<br>　　〈斌。南阳人。之遴之孙。官至信都司功书佐。窦建德署为中书舍人。建德败。复为刘黑闼中书侍郎。与黑闼亡归突厥。不知所终。〉
<br>
<br>　　【和谒孔子庙诗】〖《诗纪》云。一作李百药。〗
<br>
<br>　　性与虽天纵。主世乃无由。何言泰（文苑作大。）山毁。空惊逝水流。及门思往烈。入室想前。寂寞荒阶暮。摧残古木秋。遗风暧（文苑作爰。注云。疑。）如此。聊以慰蒸（文苑云。一作蒙。）求。（○文苑英华三百二十。《诗纪》百二十六。）
<br>
<br>　　【和许给事伤牛尚书】（弘）诗
<br>
<br>　　名臣不世出。百工之所求。况乃非常器。遭逢兴运秋。符彩照千里。铨衡综九流。经纶资博物。樽俎寄皇猷。韶护倾复理。典礼紊还。虽贞栋梁任。兼好艺文游。伫闻和鼎实。行当奉介丘。高衢翻税驾。阅水遽迁舟。传呼更何日。曳履闻无由。归魂藐路。征棹舣邗（《初学记》误作邪。文苑误作邦。）沟。林薄长风惨。江上寒云愁。夜台终不曙。遗芳徒自留。（○《初学记》十一。文苑英华三百二。《诗纪》百二十六。）
<br>
<br>　　【送刘员外同赋陈思王诗得好鸟鸣高枝诗】
<br>
<br>　　春林已自好。时鸟复和鸣。枝交难奋翼。谷静易流声。间关才得性。缯缴遽相惊。安知背飞远。拂雾独晨征。（○苑诗类选二十三。《诗纪》百二十六。）
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
