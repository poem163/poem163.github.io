<HTML>
<HEAD>
<TITLE>隋诗 卷07-10 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/SuiChao/">隋朝诗选</a> <FONT color=#BCB6A0>&gt;&gt;</font> 隋诗 卷07-10</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>隋诗 卷07-10</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:隋朝诗选&nbsp;&nbsp;阅读次数:<script language=javascript src="../../hits.php?articleid=6576"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'隋诗 卷07-10')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[隋诗 卷07-10]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷七】
<br>
<br>　　☆李巨仁
<br>
<br>　　【钓竿篇】
<br>
<br>　　潺面江海。氵养瞩波澜。不惜黄金饵。唯怜翡翠竿。斜纶控急水。定楫下飞湍。潭迥风来易。川长雾歇难。寄言朝市客。沧浪余自安。
<br>
<br>　　【京洛篇】
<br>
<br>　　京洛类神仙。蔼蔼却云烟。渐台临太液。玉树并甘泉。车喧平乐外。骑拥濯龙前。竞结萧朱绶。争攀李郭船。独悲韩长孺。死灰犹未燃。
<br>
<br>　　【登名山篇】〖《诗纪》云。乐府失载名氏。在梁武帝後。诗汇作武帝诗。误也。考文苑英华作李巨仁。〗
<br>
<br>　　名山称地镇。千仞上凌霄。云开金阙迥。雾起石梁遥。翠微横鸟路。珠涧入星桥。风急青溪晚。霞散赤城朝。寓目幽栖地。驾言追绮季。避世桃源士。忘情漆园吏。抽簪傲九辟。脱屣轻千驷。沈冥负俗心。萧洒凌云意。苍苍耸极天。伏眺尽山川。叠峰如积浪。分崖若断烟。浅深闻度雨。轻重听飞泉。采药逢三岛。寻真值九仙。藏书凡几代。看博已经年。逝将追羽客。千载一来旋。
<br>
<br>　　【赋得方塘含白水诗】
<br>
<br>　　〖《诗纪》云。刘公干杂诗。方塘含白水。中有凫与雁。〗
<br>
<br>　　白水溢方塘。淼淼素波扬。叠浪轻凫影。连漪写雁行。长堤柳色翠。夹岸荇花黄。观鱼自有乐。何必在濠梁。
<br>
<br>　　【赋得镜诗】
<br>
<br>　　魏公知本姓。秦楼识旧名。凤从台上出。龙就匣中生。无波菱自动。不夜月恒明。非唯照佳丽。复得厌山精。
<br>
<br>　　☆弘执恭
<br>
<br>　　【刘生】
<br>
<br>　　英名振关右。雄气逸江东。游侠五都内。去来三秦中。剑照七星影。马控千金骢。纵横方未息。因兹定武功。
<br>
<br>　　【奉和出颍至淮应令诗】
<br>
<br>　　睿情欣逸赏。临泛入淮淝。棹声喧岸度。风影出云飞。清流含日彩。奔浪荡霞晖。还如漳水曲。鸣笳启路归。
<br>
<br>　　【和平凉公观赵郡王妓诗】
<br>
<br>　　小堂罗荐陈。妙妓命燕秦。蛾眉疑假黛。红脸自含春。合舞俱回雪。分歌共落尘。齐竽不可厕。空愿上龙津。
<br>
<br>　　【秋池一株莲诗】
<br>
<br>　　秋至皆空落。凌波独吐红。托根方得所。未肯即从风。
<br>
<br>　　☆卞斌
<br>
<br>　　【和孔侍郎观太常新奏乐诗】
<br>
<br>　　昔人梦上帝。尚喜颂钧天。况兹开景业。作乐武功宣。大雅废还理。乘风毁更悬。中和诚易拟。韶夏讵相沿。犍为磬响彻。ㄍ谷管声传。小臣滥清耳。长奉南风弦。
<br>
<br>　　☆王由礼
<br>
<br>　　〈由礼。仕为三公郎。〉
<br>
<br>　　【骢马】
<br>
<br>　　善马金羁饰。蹑影复凌空。影入长城水。声随胡地风。敛青门外。珂喧紫陌中。行行苦不倦。唯当御史骢。
<br>
<br>　　【赋得马援诗】
<br>
<br>　　二帝已驰声。五溪还总兵。受诏金鞍动。论功铜马成。唯称聚米势。无惭意苡情。虽谢云台影。犹传千载名。
<br>
<br>　　【赋得岩穴无结构诗】
<br>
<br>　　〖《诗纪》云。左太冲招隐诗。岩穴无结构。丘中有鸣琴。〗
<br>
<br>　　岩间无结构。谷处极幽寻。叶落秋巢迥。云生石路深。早梅香野径。清涧响丘琴。独有栖迟客。留连芳杜心。
<br>
<br>　　【赋得高柳鸣蝉诗】
<br>
<br>　　园柳吟凉久。嘶蝉应序惊。露下恒湿。风高翅转轻。叶疏飞更迥。秋深响自清。何言枝里翳。遂入蔡琴声。
<br>
<br>　　☆鲁范
<br>
<br>　　【神仙篇】
<br>
<br>　　王远寻仙至。栾巴访术回。乘空向紫府。控鹤下蓬莱。霜分白鹿驾。日映流霞杯。煎金丹未熟。醒酒药初开。乍应观海变。谁肯畏年颓。
<br>
<br>　　【送别诗】
<br>
<br>　　去留虽有异。失路与君同。何如拔心草。还逐断根蓬。
<br>
<br>　　☆殷英童
<br>
<br>　　【采莲曲】
<br>
<br>　　荡舟无数伴。解缆自相催。汗粉无庸拭。风裙随意开。棹移浮荇乱。船进倚荷来。藕丝牵作缕。莲叶捧成杯。
<br>
<br>　　☆胡师耽
<br>
<br>　　【登终南山拟古诗】〖《诗纪》云。拾遗作李德林者非。〗
<br>
<br>　　结庐终南山。西北望帝京。烟霞乱鸟道。劣见长安城。宫雉互相映。双阙云间生。钟鼓沸阊阖。笳管咽承明。朱阁临槐路。紫盖飞纵横。望望未极已。瓮牖秋风惊。岫草木黄。飞雁遗寒声。坠叶积幽径。繁露垂荒庭。瓮中酒新熟。涧谷寒虫鸣。且对一壶酒。安知世间名。寄言朝市客。同君乐太平。
<br>
<br>　　☆陈政〈《诗纪》云。一作正。〉
<br>
<br>　　【赠窦蔡二记室入蜀诗】
<br>
<br>　　昆山积良宝。大厦构众材。马卿委官去。邹子背淮来。风流信多美。朝夕豫平台。逸翮独不群。清才复遒上。六辅昔推名。二江今振响。英华虽外发。磨琢终内朗。四海奋羽仪。清风久播驰。沈郁材难厕。青山翻易阻。回首望烟霞。谁知慕俦侣。飘然不系舟。为情自可求。若奉西园夜。浩想北园愁。无因逐萍藻。从尔泛清流。
<br>
<br>　　☆周若水
<br>
<br>　　【答江学士协诗】
<br>
<br>　　弱龄爱丘壑。与子亟忘归。开襟对泉石。携手玩芳菲。忽闻朝市变。斯乐眇难追。意气酒中改。容颜镜里衰。祁寒伤暮节。落景促馀晖。野旷蓬常转。林遥鸟倦飞。故友轻金玉。万里嗣音徽。乡关不可望。客泪徒沾衣。
<br>
<br>　　☆薛
<br>
<br>　　【巢王座韵得馀诗】
<br>
<br>　　平台爱宾客。缝掖齿簪裾。藉卉怀春暮。开襟近夏初。嫩枝犹露鸟。细藻欲藏鱼。舞袖临飞阁。歌声出绮疏。莫虑归衢晚。驰轮待兴馀。
<br>
<br>　　☆刘端
<br>
<br>　　【和初春宴东堂应令诗】
<br>
<br>　　睿赏叶春芳。开筵临画堂。庭梅飘早素。檐柳变初黄。八珍罗玉俎。九酝湛金觞。筝响流飞阁。歌尘落妓行。何必西园夜。空承明月光。
<br>
<br>　　☆段君彦
<br>
<br>　　【过故邺诗】
<br>
<br>　　玉马芝兰北。金凤鼓山东。旧国千门废。荒垒四郊通。深潭直有菊。涸井半生桐。粉落妆楼毁。尘飞歌殿空。虽临玄武观。不识紫微宫。年代俄成昔。唯馀风月同。
<br>
<br>　　☆张文恭
<br>
<br>　　【七夕诗】
<br>
<br>　　凤律惊秋气。龙梭静夜机。星桥百枝动。云路七香飞。映月回雕扇。凌云曳绮衣。含情问华幄。流态入重帷。欢馀夕漏尽。怨结晓骖归。谁念分河汉。还忆两心违。
<br>
<br>　　☆吕让
<br>
<br>　　【和入京诗】
<br>
<br>　　俘囚经万里。憔悴度三春。发改河阳鬓。衣馀京洛尘。钟仪悲去楚。随会泣留秦。既谢平吴利。终成失路人。
<br>
<br>　　☆沈君道
<br>
<br>　　【侍皇太子宴应令诗】
<br>
<br>　　副君监抚暇。禁苑暂停车。水落金沙浅。云高玉叶疏。随厨白羽驾。逐钓紫鳞鱼。饱德良无已。荣陪终宴馀。
<br>
<br>　　☆鲁本
<br>
<br>　　【与胡师耽同系胡州出被刑狱中诗】
<br>
<br>　　叔夜弦初绝。韩安灰未然。相悲不相见。幽絷与幽泉。
<br>
<br>　　☆刘梦予
<br>
<br>　　【送别秦王学士江益诗】
<br>
<br>　　〖《诗纪》云。南史。江总长子益。仕陈历中书黄门侍郎。入隋为秦王文学。〗
<br>
<br>　　百年风月意。一旦死生分。客心还送客。悲我复悲君。
<br>
<br>　　☆陆季览
<br>
<br>　　【咏桐诗】
<br>
<br>　　摇落依空井。生死尚馀心。不辞先入爨。惟恨少知音。
<br>
<br>　　☆马敞
<br>
<br>　　【嘲牛弘】
<br>
<br>　　〖朝野佥载曰：隋牛弘为吏部尚书。有选人马敞者。形貌最陋。弘轻之。侧卧食果子。嘲敞曰：尝闻扶风马。谓言天上下。今见扶风马。得驴亦不假。敞应声曰云云。弘惊起。遂与官。〗
<br>
<br>　　尝闻陇西牛。千石不用句。今见陇西牛。卧地打草头。
<br>
<br>　　☆王谟
<br>
<br>　　〈谟。京兆霸城人。〉
<br>
<br>　　【东海悬崖题诗】
<br>
<br>　　〖诗话总龟云。海州东海县临海悬崖上。有隋王谟磨崖题名并诗云云。〗
<br>
<br>　　因巡来到此。瞩海看波流。自兹一度往。何日更回眸。
<br>
<br>　　☆乙支文德
<br>
<br>　　〈高丽人。〉
<br>
<br>　　【遗于仲文诗】
<br>
<br>　　〖隋《书》曰：于仲文从炀帝征辽东。高丽出兵。掩袭辎重。仲文回击。大破之。至鸭绿水。高丽将乙支文德诈降。仲文舍之。既去。寻悔。选骑追之。每战破贼。文德贻《诗》曰：〗
<br>
<br>　　神策究天文。妙算穷地理。战胜功既高。知足愿云止。
<br>
<br>　　☆大义公主
<br>
<br>　　〈公主周赵王宇文招女。大象元年。嫁突厥他钵可汉。至隋赐姓杨氏。〉
<br>
<br>　　【书屏风诗】
<br>
<br>　　盛衰等朝露。世道若浮萍。荣华实难守。池台终自平。富贵今何在。空事写丹青。杯酒恒无乐。弦歌讵有声。余本皇家子。飘流入虏廷。一朝睹成败。怀抱忽纵横。古来共如此。非我独申名。惟有明君曲。偏伤远嫁情。
<br>
<br>　　☆丁六娘
<br>
<br>　　【十索四首】
<br>
<br>　　〖乐苑曰：十索。羽调曲也。〗
<br>
<br>　　裙裁孔雀罗。红绿相参对。映以蛟龙锦。分明奇可爱。粗细君自知。从郎索衣带。
<br>
<br>　　为性爱风光。偏憎良夜促。曼眼腕中娇。相看无厌足。欢情不耐眠。从郎索花烛。
<br>
<br>　　君言花胜人。人今去花近。寄语落花风。莫吹花落尽。欲作胜花妆。从郎索红粉。
<br>
<br>　　二八好容颜。非意得相关。逢桑欲采折。寻枝倒懒攀。欲呈纤纤手。从郎索指环。
<br>
<br>　　【十索二首】〖《诗纪》云。乐府作无名氏。选诗拾遗并作丁六娘。非是。〗
<br>
<br>　　含娇不自转。送眼劳相望。无那关情伴。共入同心帐。欲防人眼多。从郎索锦障。
<br>
<br>　　兰房下翠帷。莲帐舒鸳锦。欢情宜早畅。密意须同寝。欲共作缠绵。从郎索花枕。
<br>
<br>　　☆李月素
<br>
<br>　　【赠情人诗】
<br>
<br>　　感郎千金意。含娇抱郎宿。试作帷中音。羞开灯前目。
<br>
<br>　　☆罗爱爱
<br>
<br>　　【闺思诗】
<br>
<br>　　几当孤月夜。遥望七香车。罗带因腰缓。金钗逐鬓斜。
<br>
<br>　　☆秦玉鸾
<br>
<br>　　【忆情人诗】
<br>
<br>　　兰幕虫声切。椒庭月影斜。可怜秦馆女。不及洛阳花。
<br>
<br>　　☆苏蝉翼
<br>
<br>　　【因故人归作诗】
<br>
<br>　　郎去何太速。郎来何太迟。欲借一尊酒。共叙十年悲。
<br>
<br>　　☆张碧兰
<br>
<br>　　【寄阮郎诗】
<br>
<br>　　郎如洛阳花。妾似武昌柳。两地惜春风。何时一携手。
<br>
<br>　　☆侯夫人
<br>
<br>　　〈炀帝宫女。〉
<br>
<br>　　【自感诗三首】
<br>
<br>　　庭绝玉辇迹。芳草渐成窠。隐隐闻箫鼓。君恩何处多。
<br>
<br>　　欲泣不成泪。悲来翻强歌。庭花方烂熳。无计奈春何。
<br>
<br>　　春阴正无际。独步意如何。不及间花草。翻承雨露多。
<br>
<br>　　【妆成诗】
<br>
<br>　　妆成多自惜。梦好却成悲。不及杨花意。春来到处飞。
<br>
<br>　　【自遣诗】
<br>
<br>　　秘洞扃仙卉。雕房销玉人。毛君真可戮。不肯写昭君。
<br>
<br>　　【春日看梅诗二首】
<br>
<br>　　砌雪无消日。卷帘时自颦。庭梅对我有怜意。先露枝头一点春。
<br>
<br>　　香清寒艳好。谁惜是天真。玉梅谢後阳和至。散与群芳自在春。
<br>
<br>
<br>
<br>
<br>
<br>
<br>
<br>
<br>
<br>【卷八】
<br>
<br>　　【杂歌谣辞】
<br>
<br>　　【歌辞】
<br>
<br>　　【王劭引枯树歌】
<br>
<br>　　〖北史曰：王劭。隋文帝时为著作郎。上表言符命曰：陈留《老子》祠有枯柏。世传曰：《老子》将度世。云。待枯柏生东南枝。回指。当有圣人出。吾道复行。至齐。枯柏从下生枝。东南上指。夜有三童子相与歌云云。及至尊牧亳州。亲至祠树之下。自是柏枝回抱。其枯枝渐指西北。道教果行。考校众事。太平主出於亳州陈留之地。皆如所言。〗
<br>
<br>　　《老子》庙前古枯树。东南枝如纟散。圣主从此去。
<br>
<br>　　【长白山歌】
<br>
<br>　　〖北史曰：来整。荣国公护儿之子也。尤骁勇。善抚御。讨击群贼。所向皆捷。诸贼歌之。〗
<br>
<br>　　长白山头百战场。十十五五把长枪。不畏官军十万众。只怕荣公第六郎。
<br>
<br>　　【炀帝幸江南时闻民歌】
<br>
<br>　　〖海山记曰：隋炀帝大业十年东幸维扬。御龙舟。中道夜半闻歌者甚悲。其辞曰云云。帝闻其歌。遽遣人求其歌者。至晓不得人。帝颇徨。通夕不寐。〗
<br>
<br>　　我儿征辽东。饿死青山下。今我挽龙舟。又困随堤道。方今天下饥。路粮无些小。前去三十程。此身安可保。寒骨枕荒沙。幽魂泣烟草。悲损门内妻。望断吾家老。安得义男儿。烂此无主尸。引其孤魂回。负其曰舟归。
<br>
<br>　　【炀帝梦二竖子歌】
<br>
<br>　　〖隋《书》曰：大业十三年。盗贼蜂起。道路隔绝。帝惧。遂无还心。帝复梦二竖子歌曰云云。由是筑居丹阳。将居焉。未就而帝被弑。〗
<br>
<br>　　住亦死。去亦死。未若乘船渡江水。
<br>
<br>　　【汨罗土人为屈原歌】
<br>
<br>　　〖隋《书》曰：屈原以五月望日赴汨罗。土人追至洞庭不见。湖大船小。莫得济者。乃歌曰云云。因而鼓棹争归。竞会亭上。习以相传。为竞渡之戏。〗
<br>
<br>　　何由得渡湖。
<br>
<br>　　【文中子梦颜子援琴歌】
<br>
<br>　　〖文中子世家曰：大业元年。乃续诗书。正礼乐。修玄经。赞易道。盖有事於述者。九年而六经大就。大业十三年而文中子有疾。召薛收而谓之曰：吾梦颜子称孔子之命而登吾阶。坐於牖下。北面援琴而歌曰云云。此殆夫子使回召我也。吾必不起矣。盖寝疾七日而终。〗
<br>
<br>　　礼乐既正。诗书既成。赞明易道。聿修玄经。归休乎。何必永厥龄。
<br>
<br>　　【柳上表引歌谣】
<br>
<br>　　〖隋《书》曰：于时刺史多用武将。类不称职。上表曰：伏见诏书以上柱国和平子为杞州刺史。其人年垂八十。钟鸣漏尽。政由群小。贿赂公行。百姓吁嗟。歌谣满道。乃云。〗
<br>
<br>　　老禾不早杀。馀种秽良田。
<br>
<br>　　【选人为辛歌】
<br>
<br>　　〖朝野佥载曰：隋辛为吏部侍郎。选人为之榜。略曰：衔恨先生。曳杖而歌曰：〗
<br>
<br>　　辛去。吏部明。开贤路。遇太平。今年定知不可得。後岁仍期更入京。
<br>
<br>　　【谣辞】
<br>
<br>　　【炀帝时并州童谣】
<br>
<br>　　〖北史曰：汉王谅反。为杨素所败。幽死。先是童谣云云。时伪署官告身皆一纸。别授则二纸。谅闻谣喜曰：我幼字阿客。量与谅同音。吾於皇家最小。以为应之。〗
<br>
<br>　　一张纸。两张纸。客量小儿作天子。
<br>
<br>　　【大业中童谣】
<br>
<br>　　〖隋《书》曰：炀帝大业中童谣云云。其後李密坐杨玄感之逆。为吏所拘。在路逃叛。潜结群盗。自阳城山而来。袭破洛口仓。後复屯兵苑内。莫浪语。密也。宇文化及自号许国。寻亦破灭。谁道许者。盖惊疑之辞也。〗
<br>
<br>　　桃李子。鸿鹄绕阳山。宛转花林里。莫浪语。谁道许。
<br>
<br>　　【炀帝时童谣】
<br>
<br>　　〖隋《书》曰：炀帝嗣位。萧琮以皇後之故。甚见亲重。拜内史令。改封梁公。尝与贺若弼深相友善。弼既被诛。後有童谣曰云云。帝由是忌之。遂废於家。未几卒。〗
<br>
<br>　　萧萧亦复起。
<br>
<br>　　【隋末江东童谣】
<br>
<br>　　〖长短经曰：大唐武德二年。王充杀越王侗於洛阳。僭称尊号。隋氏灭矣。注云。今兹三月。江东童谣曰云云。江都西有鼓城村。村有彭城水。上引其水入西阁之下。果於此被执。〗
<br>
<br>　　江水保泠泠。杨柳何青青。人今正好乐。已复戍彭城。
<br>
<br>　　【大业长白山谣】
<br>
<br>　　长白山前知世郎。纯著红罗绵背裆。长槊侵天半。轮刀耀日光。上山吃獐鹿。下山吃牛羊。忽闻官军至。提刀向前荡。譬如辽东死。斩头何所伤。
<br>
<br>　　【谚语】
<br>
<br>　　【长安为崔弘度屈突盖语】
<br>
<br>　　〖隋《书》曰：弘度素贵。御下严急。动行抚罚。吏人气。闻其声莫不战栗。时有屈突盖。为武侯骠骑。亦严刻。长安为之语曰：〗
<br>
<br>　　宁饮三升醋。不见崔弘度。宁炙三斗艾。不逢屈突盖。
<br>
<br>　　【相州百姓为樊叔略语】
<br>
<br>　　〖隋《书》曰：叔略以功进封清乡县公。拜汴京刺史。高祖受禅。进爵安定郡公。邺都俗薄。号曰难化。朝廷以叔略所在著称。迁相州刺史。政为当时第一。上降玺书褒美之。赐物三百段。栗五百石。班示天下。百姓为之语曰：〗
<br>
<br>　　智无穷清乡公。上下正。樊安定。
<br>
<br>　　【时人为刘郑译语】
<br>
<br>　　〖隋《书》曰：高祖以有定策之功。拜上大将军。封黄国公。与沛国公郑译皆为心膂。前後赏赐钜万。出入以甲士自卫。朝野倾瞩。称为黄沛。时人为之语曰：〗
<br>
<br>　　刘牵前。郑译推後。
<br>
<br>　　【长孙平引鄙谚】
<br>
<br>　　〖隋《书》曰：时有人告大都督邴绍非毁朝廷为愦愦者。上怒。将斩之。平进谏曰：愿陛下宏山海之量。鄙谚曰云云。此言虽小。可以喻大。〗
<br>
<br>　　不痴不聋。未堪作大家翁。
<br>
<br>　　【幽州为卢昌衡卢思道语】
<br>
<br>　　〖隋《书》曰：昌衡小字龙子。博涉经史。工草行书。从弟思道。小字释奴。宗中俱称英妙。故幽州为之语曰：〗
<br>
<br>　　卢家千里。释奴龙子。
<br>
<br>　　【时人为保妥萧语】
<br>
<br>　　〖隋《书》曰：妥少机警。以技巧事湘东王。後知其聪明。召为诵书左右。时兰陵萧亦有隽才。住青杨巷。妥住白杨头。时人为之语曰：〗
<br>
<br>　　世有两隽。白杨何妥。青杨萧。
<br>
<br>　　【时人为崔亻キ李若语】
<br>
<br>　　〖隋《书》曰：武城崔亻キ与顿丘李若俱见称重。时人为之语曰：〗
<br>
<br>　　京师灼灼。崔亻キ李若。
<br>
<br>　　【南土人为牡蛎语】
<br>
<br>　　〖南越志曰：南土谓蛎为豪。甲为牡蛎。合涧中圆蛎。土人重之。语曰：〗
<br>
<br>　　得合涧一蛎。虽不足豪。亦足以高。
<br>
<br>　　【邺下为释灵裕语】
<br>
<br>　　〖续高僧传曰：释灵裕精爽宏赡。理相兼通。故邺下谚曰：〗
<br>
<br>　　衍法师伏道不伏俗。裕法师道俗俱伏。
<br>
<br>　　【谭公府中为裴镜民语】
<br>
<br>　　〖李百药隋故益州总管府司马裴君碑铭曰：君讳镜民。字君倩。河东闻喜人也。晋荡公为其诸子精选府寮。辟为谭公大将军记室。府中为其语曰：〗
<br>
<br>　　令德日新裴镜民。
<br>
<br>　　【刘炫引谚论政敝】
<br>
<br>　　〖隋《书》曰：古人委任责成。岁终考其殿最。案不重校。文不繁悉。府史之任。掌要目而已。今之文簿。恒虑覆治。锻炼若其不密。万里追证。百年旧案。故谚云云云。古今不同。若此之相悬也。事繁政敝。职此之由。〗
<br>
<br>　　老吏抱案死。
<br>
<br>　　【时人为库狄士文语】
<br>
<br>　　〖隋《书》曰：库狄士文。代人也。拜贝州刺史。至州。发レ奸隐。长吏尺布升粟之赃无所宽贷。得千馀人而表之。上悉配防岭南。亲戚相送。哭泣之声遍於州境。有京兆韦为贝州司马。河东赵达为清河令。二人并苛刻。唯长史有惠政。时人为之语曰：〗
<br>
<br>　　刺史罗刹政。司马蝮蛇。长史含笑判。清河生吃人。
<br>
<br>　　【隋图经引俗谚】
<br>
<br>　　〖太平寰宇记曰：七度水在昌平界。接虎眼泉。俗谚云云云。盖以高梁微流。凭藉泉所在。分流散漫。〗
<br>
<br>　　高梁无上源。清水泉无上尾。
<br>
<br>　　【杂曲歌辞】〖《诗纪》乐府歌诗。凡属先唐之作又无时代可考者。均附於此。〗
<br>
<br>　　【王子思归歌】
<br>
<br>　　〖怨录曰：楚公子为质于秦。作歌曰：〗
<br>
<br>　　洞庭兮木秋。涔阳兮草衰。去千乘之家国。作咸阳之布衣。
<br>
<br>　　【祠洛水歌】
<br>
<br>　　〖古今乐录曰：秦始皇祠洛水。有黑头公从河中出。呼始皇曰：来受天之宝。乃与群臣作歌曰：〗
<br>
<br>　　洛阳之水。其色苍苍。祠祭大泽。倏忽南临。洛滨祷。色连三光。
<br>
<br>　　【古歌】
<br>
<br>　　〖杨文公谈苑曰：徐锴仕江左至中书舍人。时徐淑为校理。古乐府中掺字者淑多改为操字。盖章草之变。谐曰：非可一例言。若渔阳掺者。三挝鼓也。弥衡作汉阳掺挝。古歌云云云。淑叹服。〗
<br>
<br>　　边城晏闻汉阳掺。黄尘萧萧白日暗。
<br>
<br>　　【挟瑟歌】
<br>
<br>　　春风宛转入曲房。兼送小苑百花香。白马金鞍去未返。红妆玉箸下成行。
<br>
<br>　　【陌上桑】
<br>
<br>　　日出秦楼明。条垂露尚盈。蚕饥心自急。开奁妆不成。
<br>
<br>　　【出塞】
<br>
<br>　　候骑出甘泉。奔命入居延。旗作浮云影。阵如明月弦。
<br>
<br>　　【王昭君】
<br>
<br>　　猗兰思宠歇。昭阳幸御稀。朝辞汉阙去。夕见胡尘飞。寄言秦楼下。因书秋雁归。
<br>
<br>　　【阳春曲】
<br>
<br>　　莒生前迳。含桃落小园。春心自摇荡。百舌更多言。
<br>
<br>　　【项王歌】
<br>
<br>　　无复拔山力。谁论盖世才。欲知汉骑满。但听楚歌哀。悲看骓马去。泣望舣舟来。
<br>
<br>　　【于阗采花】
<br>
<br>　　〖《诗纪》云。于阗。古于阗国。居葱岭北二百馀里。汉唐以来皆入贡。〗
<br>
<br>　　山川虽异所。草木尚同春。亦如溱洧地。自有采花人。
<br>
<br>　　【沐浴子】
<br>
<br>　　澡身经兰泛。濯发亻素芳洲。折荣聊踯躅。攀桂且淹留。
<br>
<br>　　【泽雉】
<br>
<br>　　〖古今乐录曰：凤将雏。以泽雉送曲。〗
<br>
<br>　　擅场延绣颈。朝飞弄绮翼。饮啄常自在。惊雄恒不息。
<br>
<br>　　【舍利佛】
<br>
<br>　　金绳界宝地。珍木荫瑶池。云间妙音奏。天际法蠡吹。
<br>
<br>　　【摩多楼子】
<br>
<br>　　从戎向边北。远行醉密亲。借问阴山候。还知塞上人。
<br>
<br>　　【黄门倡歌】
<br>
<br>　　〖《汉书》礼乐志曰：成帝时。郑声尤甚。黄门名倡丙强、景武之属。富显於世。隋书乐志曰：汉乐有黄门鼓吹。天子宴群臣之所用也。〗
<br>
<br>　　佳人俱绝世。握手上春楼。点黛方初月。缝裙学石榴。君王入朝罢。争竞理衣裘。
<br>
<br>　　【送别诗】
<br>
<br>　　〖崔琼东虚记云。此诗作於大业末年。实指炀帝巡游无度。缙绅瘁已甚。下逮闾阎。而佞人曲士。播弄威福。欺君上以取荣贵。上二句尽之。又谓民财穷窘。至是方有五子之歌之忧。而望其返国也。〗
<br>
<br>　　杨柳青青著地垂。杨花漫漫搅天飞。柳条折尽花飞尽。借问行人归不归。
<br>
<br>
<br>
<br>
<br>
<br>
<br>
<br>【卷九】
<br>
<br>　　【郊庙歌辞】
<br>
<br>　　牛弘等奉诏作
<br>
<br>　　【圜丘歌八首】
<br>
<br>　　〖隋书乐志曰：文帝开皇中。诏牛弘、姚察、许善心、虞世基、刘臻等详定雅乐。弘等奏曰：伏奉明诏。详定雅乐。博访知音。旁求儒彦。研校是非。定其去就。取为一代正乐。具在本司。於是并撰歌辞三十首。诏并令施行。牛弘传曰：开皇九年。奉诏改定雅乐。又作乐府歌辞。撰定圜丘、五帝、凯乐。按此。则诸歌辞当为牛弘所作也。〗
<br>
<br>　　【昭夏】
<br>
<br>　　肃祭典。协良辰。具嘉荐。俟皇臻。礼方成。乐已变。感灵心。回天眷。辟华阙。下乾宫。乘精气。御祥风。望火。通田烛。膺介圭。受玉。神之临。庆阴阴。烟衢洞。宸路深。善既福。德斯辅。流鸿祚。遍区寓。
<br>
<br>　　【皇夏】
<br>
<br>　　於穆我後。昭明有融。道济区域。功格玄穹。百神警卫。万国承风。仁深德厚。信洽义丰。
<br>
<br>　　明发思政。勤忧在躬。鸿基惟永。福祚长隆。
<br>
<br>　　【登歌】
<br>
<br>　　德深礼大。道高飨穆。就阳斯恭。陟配惟肃。血升气。冕裘标服。诚感清玄。信陈史祝。祗承灵贶。载膺多福。
<br>
<br>　　【П夏】
<br>
<br>　　肇崇祀。式奉尊灵。因高尽敬。扫地推诚。六宗随兆。五纬陪营。云和发韵。孤竹扬声。我粢既。我酌惟明。元神是鉴。百禄来成。
<br>
<br>　　【文舞】
<br>
<br>　　皇矣上帝。受命自天。睿图作极。文教遐宣。四方监观。万国陶甄。有苗斯格。无得称焉。天地之经。和乐具举。休徵咸萃。要荒式序。正位履端。秋霜春雨。
<br>
<br>　　【需夏】
<br>
<br>　　礼以恭事。荐以飨时。载清玄酒。备芗萁。回旒分爵。思媚轩墀。惠均撤俎。祥降受厘。十伦以具。百福斯滋。克昌厥德。永祚鸿基。
<br>
<br>　　【武舞】
<br>
<br>　　御历膺期。乘乾表则。成功戡乱。顺时经国。兵畅五材。武弘七德。憬彼遐裔。化行充塞。三道备举。二仪交泰。情发自中。义均莫大。祀敬恭肃。钟鼓繁会。万国斯欢。兆民斯赖。享兹介福。康哉元首。惠我无疆。天长地久。
<br>
<br>　　【昭夏】
<br>
<br>　　享序洽。祀礼施。神之驾。严将驰。奔精驱。长离耀。牲烟达。诚照。腾日驭。鼓电鞭。辞下土。升上玄。瞻寥廓。杳无际。澹群心。留馀惠。
<br>
<br>　　【五郊歌五首】
<br>
<br>　　〖隋书乐志曰：五郊歌辞。青镜奏角音。赤郊奏徵音。黄郊奏宫音。白郊奏商音。黑郊奏羽音。迎送神登歌与圜丘同。〗
<br>
<br>　　【青帝歌角音】
<br>
<br>　　震宫初动。木德惟仁。龙精戒旦。鸟历司春。阳光煦物。温风先导。岩处载惊。膏田已冒。牺牲丰。金石和声。怀柔备礼。明德惟馨。
<br>
<br>　　【赤帝歌徵音】
<br>
<br>　　长嬴开序。炎上为德。执礼司萌。持衡御国。重离得位。芒种在时。含樱荐实。木槿垂蕤。庆赏既行。高明可处。顺时立祭。事昭福举。
<br>
<br>　　【黄帝歌宫音】
<br>
<br>　　爰稼作土。顺位称坤。孕金成德。履艮为尊。黄本内色。宫实声始。万物资生。四时咸纪。灵坛泛扫。盛乐高张。威仪孔备。福履无疆。
<br>
<br>　　【白帝歌商音】
<br>
<br>　　西成肇节。盛德在秋。三农稍已。九谷行收。金气肃杀。商威＜风＞戾。严风鼓茎。繁霜陨蒂。厉兵诘暴。敕法慎刑。明神降嘏。国步惟宁。
<br>
<br>　　【黑帝歌羽音】
<br>
<br>　　玄英启候。冥陵初起。虹藏於天。雉化於水。严关重闭。星回日穷。黄钟动律。广莫生风。玄樽示本。天产惟质。恩覃外区。福流京室。
<br>
<br>　　【感帝歌】
<br>
<br>　　〖隋书乐志曰：祀感帝奏П夏。迎送神登歌与圜丘同。〗
<br>
<br>　　【П夏】
<br>
<br>　　祖垂典。郊天有章。以孟之春。於国之阳。茧栗惟诚。陶匏斯尚。人神接礼。明幽交畅。火灵降祚。火历载隆。哉帝道。赫矣皇风。
<br>
<br>　　【雩祭歌】
<br>
<br>　　〖隋书乐志曰：雩祭、蜡祭、朝日夕。并奏П夏。其迎送神登歌并与圜丘同。〗
<br>
<br>　　【П夏】
<br>
<br>　　朱明启候。时载阳。肃若旧典。延五方。嘉荐以陈。盛乐奏。气序和平。资灵。公田既雨。私亦濡。民殷俗富。政化敷。
<br>
<br>　　【蜡祭歌】
<br>
<br>　　【П夏】
<br>
<br>　　四方有祀。八蜡酬功。收藏既毕。榛葛送终。使之必报。祭之斯索。三时告劳。一日为泽。神必来。鳞羽咸致。惟义之尽。惟仁之至。年成物阜。罢役息民。皇恩已洽。灵庆无垠。
<br>
<br>　　【朝日夕月歌二首】
<br>
<br>　　【朝日П夏】
<br>
<br>　　扶木上朝暾。嵫山沈暮景。寒来游晷促。暑至驰辉永。时和合璧耀。俗泰重轮明。执圭尽昭事。服冕罄虔诚。
<br>
<br>　　【夕月П夏】
<br>
<br>　　澄辉烛地域。流耀镜天仪。历草随弦长。珠胎逐望亏。成形表蟾兔。窃药资王母。西郊礼既成。幽坛福惟厚。
<br>
<br>　　【方丘歌四首】
<br>
<br>　　〖隋书乐志曰：祭方丘唯此四首异。馀并同圜丘。〗
<br>
<br>　　【昭夏】
<br>
<br>　　柔功畅。阴德昭。陈瘗典。盛玄郊。篚幂清。鬯馥。皇情虔。具寮肃。笙颂合。鼓鼗会。出桂旌。屯孔盖。敬如在。肃有承。神胥乐。庆福膺。
<br>
<br>　　【登歌】
<br>
<br>　　道惟生育。器乃包藏。报功称范。殷荐有常。六瑚已馈。五齐流香。贵诚尚质。敬洽义章。神祚惟永。帝业增昌。
<br>
<br>　　【П夏】
<br>
<br>　　厚载垂德。昆丘主神。阴坛吉礼。北至良辰。鉴水呈。牲栗表纯。樽壶夕启。币玉朝陈。群望咸秩。精灵毕臻。祚流於国。祉被於人。
<br>
<br>　　【昭夏】
<br>
<br>　　奠既彻。献已周。竦灵驾。逝远游。洞四极。吊九县。庆方流。祉恒遍。埋玉气。掩牲芬。晰神理。显国文。
<br>
<br>　　【神州歌】
<br>
<br>　　〖隋书乐志曰：祭神州奏П夏。迎送神登歌与方丘同。〗
<br>
<br>　　【П夏】
<br>
<br>　　四海之内。一和之壤。地曰神州。物赖生长。咸池既降。泰折斯飨。牲尚黑。圭玉实两。九寓载宁。神功克广。
<br>
<br>　　【社稷歌四首】
<br>
<br>　　【春祈社П夏】
<br>
<br>　　厚地开灵。方坛崇祀。达以风露。树之松梓。勾萌既申。芟柞伊始。恭祈粢盛。载膺休祉。
<br>
<br>　　【春祈稷П夏】
<br>
<br>　　粒食兴教。播厥有先。尊神致。报本惟虔。瞻榆束耒。望杏开田。方凭戬福。伫咏丰年。
<br>
<br>　　【秋报社П夏】
<br>
<br>　　北墉申礼。单出表诚。丰牺入荐。华乐在庭。原隰既平。泉流又清。如云已望。高廪斯盈。
<br>
<br>　　【秋报稷П夏】
<br>
<br>　　民天务急。农亦勤止。或｛艹兖｝或。惟惟芑。凉风戒时。岁云秋矣。物成则报。功施必祀。
<br>
<br>　　【先农歌】
<br>
<br>　　【П夏】
<br>
<br>　　农祥晨晰。土膏初起。春原ㄈ载。青坛致祀。敛跸长阡。回旌外。房俎饰荐。山沈滓。亲事朱弦。躬持黛耜。恭神务穑。受禧隆祉。
<br>
<br>　　【先圣先师歌】
<br>
<br>　　【П夏】
<br>
<br>　　经国立训。学重教先。三坟肇册。五典留篇。开凿理著。陶铸功宣。东胶西序。春诵夏弦。芳尘载仰。祀典无骞。
<br>
<br>　　【太庙乐歌九首】
<br>
<br>　　【迎神歌】
<br>
<br>　　务本兴教。尊神体国。霜露感心。享祀陈则。官联式序。奔走在庭。几筵结慕。裸献惟诚。嘉乐载合。神其降止。永言保之。锡以繁祉。
<br>
<br>　　【登歌】
<br>
<br>　　孝熙严祖。师象敬宗。惟皇肃肃。有来雍雍。雕梁霞复。绣云重。观德自感。奉璋伊恭。彝尽饰。羽缀有容。升歌发藻。景福来从。
<br>
<br>　　【俎入歌】
<br>
<br>　　祭本用初。祀由功举。骏奔咸会。供神有序。明酌盈樽。丰牺实俎。幽金既荐。缋错维旅。享由明德。香非稷黍。载流嘉庆。克固鸿绪。
<br>
<br>　　【皇高祖太原府君神室歌】
<br>
<br>　　缔基发祥。肇源兴庆。乃仁乃哲。克明克令。庸宣国图。善流人咏。开我皇业。七百同盛。
<br>
<br>　　【皇曾祖康王神室歌】
<br>
<br>　　皇条俊茂。帝系灵长。丰功叠轨。厚利重光。福由善积。代以德彰。严恭尽礼。永锡无疆。
<br>
<br>　　【皇祖献王神室歌】
<br>
<br>　　盛才必达。丕基增旧。涉渭同符。迁等构。弘风迈德。义高道富。神鉴孔昭。王猷克懋。
<br>
<br>　　【皇考太祖武元皇帝神室歌】
<br>
<br>　　深仁冥著。至道潜敷。皇矣太祖。耀名天衢。翦商隆祚。奄宅隋区。有命既集。诞开灵符。
<br>
<br>　　【饮福酒歌】
<br>
<br>　　神道正直。祀事有融。肃雍备礼。庄敬在躬。羞燔已具。奠酹将终。降祥惟永。受福无穷。
<br>
<br>　　【送神歌】
<br>
<br>　　飨礼具。利事成。伫旒冕。肃簪缨。金奏终。玉俎撤。尽孝敬。穷严。人只分。哀乐半。降景福。凭幽赞。
<br>
<br>　　【燕射歌辞】
<br>
<br>　　【元会大飨歌四首】
<br>
<br>　　【皇夏】〖皇帝出入殿庭奏。郊丘庙社并同。〗
<br>
<br>　　深哉皇度。粹矣天仪。司陛整跸。式道先驰。八屯雾拥。七萃云披。退扬进揖。步矩行规。句陈乍转。华盖徐移。羽旗照耀。组陆离。居高念下。处安思危。照临有度。纪律无亏。
<br>
<br>　　【肆夏】
<br>
<br>　　惟熙帝载。式固王猷。体乾建本。是曰孟侯。驰道美汉。寝门称周。德心既广。道业惟优。傅保斯导。贤才与游。瑜玉发响。画轮停。皇基方峻。七畅恒休。
<br>
<br>　　【食举歌】
<br>
<br>　　燔黍设教。礼之始。五味相资。火为纪。平心和德。在甘旨。牢羞既陈。钟石俟。以斯而御。扬盛轨。
<br>
<br>　　养身心敬。礼食昭。时和岁阜。庶物饶。盐梅既济。鼎铉调。特以肤腊。加熏尧。威仪济济。懋皇朝。
<br>
<br>　　饔人进羞。乐侑作。川潜之脍。云飞霍。甘酸有宜。芬勺药。金敦玉豆。盛交错。御鼓既声。安以乐。
<br>
<br>　　玉食惟後。膳必珍。芳菰既。重新。是能安体。又调神。荆包必至。海贡陈。用之有节。德无垠。
<br>
<br>　　嘉羞入馈。犹化谧。沃土名滋。帝台实。阳华之菜。雕陵栗。鼎俎芬芳。豆笾溢。通幽致远。车书一。
<br>
<br>　　道高物备。食多方。山肤既善。水豢良。桓蒲在位。и业张。加笾折俎。烂成行。恩风下济。道化光。
<br>
<br>　　礼以安国。仁为政。具物必陈。饔牢盛。罘斤斧。顺时令。怀生熙熙。皆得性。於兹宴喜。流嘉庆。
<br>
<br>　　皇道四达。礼乐成。临朝日举。表时平。甘芳既饫。醑以清。扬休玉卮。正性情。隆我帝载。永明明。
<br>
<br>　　【上寿歌】
<br>
<br>　　俗已。时又良。朝玉帛。会衣裳。基同北辰久。寿共南山长。黎元鼓。腹乐未央。
<br>
<br>　　【宴群臣登歌】
<br>
<br>　　皇明驭历。仁深海县。载择良辰。式陈高宴。卿士。昂昂侯甸。车旗煜龠。衣缨葱茜。乐正展悬。司宫饰殿。三揖称礼。九宾为传。圆鼎临碑。方壶在面。鹿鸣成曲。嘉鱼入荐。筐篚相辉。献酬交遍。饮和饱德。恩风长扇。
<br>
<br>　　【皇後房内歌】
<br>
<br>　　〖隋书乐志曰：高祖龙潜时。颇好音乐。尝倚琵琶作歌二章。名曰地厚天高。托言夫妇之义。牛弘修皇後房内之乐。因取之为房内曲。命妇入并登歌上寿并用之。〗
<br>
<br>　　至顺垂典。正内弘风。母仪万国。训范六宫。求贤启化。进善宣功。家邦载序。道业斯融。
<br>
<br>　　【大射登歌】
<br>
<br>　　道谧金科照。时玉条明。优贤飨礼洽。选德射仪成。銮旗郁云动。宝犬俨天行。巾车整三乏。司裘饰五正。鸣球响高殿。华钟震广庭。乌号传昔美。淇卫著前名。揖让皆时杰。升降尽朝英。附枝观体定。杯水睹心平。丰觚既来去。燔炙复纵横。欣看礼乐盛。喜遇黄河清。
<br>
<br>　　【鼓吹曲辞】
<br>
<br>　　【凯乐歌辞三首】
<br>
<br>　　【述帝德】
<br>
<br>　　於穆我後。睿哲钦明。膺天之命。载育群生。开元创历。迈德垂声。朝宗万寓。祗事百灵。焕乎皇道。昭哉帝则。惠政滂流。仁风四塞。淮海未宾。江湖背德。运筹必胜。濯征斯克。八荒雾卷。四表云褰。雄图盛略。迈後光前。寰区已泰。福祚方延。长歌凯乐。天子万年。
<br>
<br>　　【述诸军用命】
<br>
<br>　　帝德远覃。天维宏布。功高云天。声隆韶。惟彼海隅。未从王度。皇赫斯怒。元戎启路。桓桓猛将。赳赳英谟。攻如燎发。战似摧枯。救兹涂炭。克彼妖逋。尘清两越。气静三吴。鲸鲵已夷。封疆载辟。班马萧萧。归旌奕奕。云台表效。司勋纪绩。业并山河。道固金石。
<br>
<br>　　【述天下太平】
<br>
<br>　　阪泉轩德。丹浦尧勋。始实以武。终乃以文。嘉乐圣主。大哉为君。出师命将。廓定重氛。书轨既并。干戈是戢。弘风设教。政成人立。礼乐聿兴。衣裳载缉。风云自美。嘉祥爰集。皇皇圣政。穆穆神猷。牢笼虞夏。度越姬刘。日月比耀。天地同休。永清四海。长帝九州。
<br>
<br>　　【舞曲歌辞】
<br>
<br>　　【文武舞歌二首】
<br>
<br>　　〖隋书乐志曰：隋有文舞、武舞。舞各六十四人。又依乐记。象德拟功。初来就位。总干而立。思君道之难也。发扬蹈厉。威而不残也。舞乱皆坐。四海咸安也。武始而受命。再成而定山东。三成而平蜀道。四成而北狄是通。五成而江南是拓。六成复缀以阐太平。〗
<br>
<br>　　【文舞歌】
<br>
<br>　　天眷有属。後德惟明。君临万。昭事百灵。濯以江汉。树之风声。罄地毕归。穷天皆至。六戎仰朔。八蛮请吏。烟云献彩。龟龙表异。缉和礼乐。燮理阴阳。功由舞见。德以歌彰。两仪同大。日月齐光。
<br>
<br>　　【武舞歌】
<br>
<br>　　惟皇御。惟帝乘乾。五材并用。七德兼宣。平暴夷险。拯溺救燔。九域载安。兆庶斯赖。续地之厚。补天之大。声隆有截。化覃无外。鼓钟既奋。干戚攸陈。功高德重。政谧化淳。鸿休永播。久而弥新。
<br>
<br>
<br>
<br>
<br>
<br>
<br>
<br>
<br>
<br>
<br>【卷十】
<br>
<br>　　◎释氏
<br>
<br>　　☆僧法宣
<br>
<br>　　〈法宣居常州弘业寺。後入唐。〉
<br>
<br>　　【爱妾换马】
<br>
<br>　　朱鬣饰金镳。红妆束素腰。似云来躞蹀。如雪去飘。桃花含浅汗。柳叶带馀娇。骋先将独立。双绝不俱В。
<br>
<br>　　【和赵郡王观妓应教诗】〖《诗纪》云。律祖作辛德源者非。〗
<br>
<br>　　桂山留上客。兰室命妖。城中画眉黛。宫内束纤腰。舞袖风前举。歌声扇後骄。周郎不相顾。今日管弦调。
<br>
<br>　　☆释慧净
<br>
<br>　　〈慧净。俗姓房氏。常山真定人。著名於开皇、大业之际。後入唐。〉
<br>
<br>　　【和琳法师初春法集之作诗】
<br>
<br>　　鹫岭光前选。只园表昔恭。哲人崇踵武。弘道会群龙。高座登莲叶。麈尾振霜松。尘飞扬雅梵。风度引疏钟。静言澄义海。丛论上词锋。心虚道易合。迹广席难重。和风动淑气。丽日启时雍。高才雅什。顾已滥朋从。因兹仰积善。灵华庶可逢。
<br>
<br>　　【和卢赞府游纪国道场诗】
<br>
<br>　　日光通汉室。星彩晦周朝。法域从此构。香阁本。珠盘仰承露。刹凤俯摩霄。落照侵虚牖。长虹拖跨桥。高才暂骋目。云藻遂飘。欲追千里骥。终是谢连镳
<br>
<br>　　【於冬日普光寺卧疾值雪简诸旧游诗】
<br>
<br>　　卧こ苦留滞。辟户望遥天。寒云舒复卷。落雪断还连。凝华照书阁。飞素婉琴弦。回飘洛神赋。皎映齐纨篇。萦阶如鹤舞。拂树似花鲜。徒赏丰年瑞。沈忧终自怜。
<br>
<br>　　【英才言聚赋得天行诗】
<br>
<br>　　驭风过阆苑。控鹤下瀛洲。欲采三芝秀。先从千仞游。驾凤吟虚管。乘槎泛浅流。颓龄一已驻。方验大椿秋。
<br>
<br>　　【杂言诗】
<br>
<br>　　观化祗山顶。流睇古王城。万载池犹洁。千年苑尚清。仿佛影坚路。擢残广胁楹。七宝仙台亡旧迹。四彩天花绝雨声。声华日以远。自恨生何晚。既伤火宅玄中门。还嗟宝渚迷长坂。步陟平郊望。心游七海上。扰扰三界溺邪津。浑浑万品忘真匠。唯有能仁独圆悟。廓尘静浪开玄路。创逢肌命弃身城。更为求人崩意树。持囊毕契戒珠净。被甲要心忍衣固。三祗不倦陵二车。一足忘劳超九数。定潋江清沐久结。智剑霜凝斩新雾。无边大去刂无不修。六时愍生遵六度。度有流光功德收。金河示灭归常住。鹤林权唱演功周。圣德佳音传馀响。龙宫秘典海中探。石室真言山处仰。流教在兹辰。传芳代有人。沙河雪岭迷朝径。巨海鸿崖乱夜津。入万死。求一生。投针偶穴非同喻。束马悬车岂等程。不犭旬今身乐。无祈後代荣。誓舍危躯追胜义。咸希毕契传灯情。劳歌勿复陈。延眺且周巡。东睇女峦留二迹。西驰鹿苑去三轮。北睨舍城池尚在。南希尊岭穴犹存。五峰秀。百池分。粲粲鲜花明四曜。辉辉道树镜三春。扬锡指山阿。携步上祗陀。既睹如来叠衣石。复观天授迸馀峨。伫灵镇梵岳。凝思遍生河。金花逸掌仪前奉。芳盖陵虚殿後过。旋绕经行砌。目想如神契。回斯少福涧生津。共会龙华舍尘翳。
<br>
<br>　　☆释智炫
<br>
<br>　　〈智炫。益州成都人。少出家。入京听学。游於周齐之间。周武帝接遇甚厚。及隋文帝作相。大弘佛法。两都归趋。一人而已。後还蜀。隐於三学山。年百馀岁终。〉
<br>
<br>　　【游三学山诗】
<br>
<br>　　秀岭接重烟。岑上半天。绝岩低更举。危峰断复连。侧石倾斜涧。回流泻曲泉。野红知草冻。春来鸟自传。树锦无机织。猿鸣讵假弦。叶密风难度。枝疏影易穿。抱依闲沼。策杖戏荒田。游心清汉表。置想白云边。荣名非我愿。息意且萧然。
<br>
<br>　　☆慧晓〈《诗纪》作释昙迁。注云。见禅藻集。〉
<br>
<br>　　【祖道赋诗】〖《诗纪》作缁素知友祖道新林去留哀感赋诗一首。〗
<br>
<br>　　〖续高僧传曰：周道失御。隋历告兴。遂与同侣俱辞建业。缁素知友。祖道新林。去留哀感。各题篇什。晓禅师命章赋《诗》曰：〗
<br>
<br>　　平生本胡越。闽吴各异津。联翩一倾盖。便作法城亲。清谈解烦累。愁眉始得伸。
<br>
<br>　　今朝忽分手。恨失眼中人。子向径何道。慧业日当新。我住邗江侧。终为松下尘。沈浮从此隔。无复更有因。此别终天别。迸泪忽沾巾。
<br>
<br>　　☆释玄逵〈《诗纪》云。见禅藻集。〉
<br>
<br>　　【言离广府还望桂林去留怆然自述赠怀诗】
<br>
<br>　　标心之梵宇。运想入仙洲。婴痼乖同好。沈情阻若抽。叶落乍难聚。情离不可收。何日乘杯至。详观演去流。
<br>
<br>　　【戏拟四愁聊题两绝诗】
<br>
<br>　　我行之数万。愁绪百重思。那教六尺影。独步五天陲。
<br>
<br>　　上将可陵师。匹士志难移。如论惜短命。何得满长祗。
<br>
<br>　　☆释灵裕
<br>
<br>　　〈灵裕。俗姓赵。定州曲阳人。甚为齐宣、隋文所尊礼。初居相州大慈寺。又住演空寺。大业元年终。〉
<br>
<br>　　【临终诗二首】
<br>
<br>　　〖续高僧传曰：於时邺下昌言裕师将过世矣。道俗云合。同禀归戒。访传音之无从。裕亦信福命之有尽。乃示诲善恶。励诸门人。从觉不。至第七日援笔制诗二首。〗
<br>
<br>　　【哀速终】
<br>
<br>　　今日坐高堂。明朝卧长棘。一生聊已竟。来报将何息。
<br>
<br>　　【悲永殡】
<br>
<br>　　命断辞人路。骸送鬼门前。从今一别後。更会几何年。
<br>
<br>　　☆释智命
<br>
<br>　　〈智命。俗名郑。荥阳人。初仕隋为羽骑尉。逃官流俗。备历讲会。及元德作贰。杨素荐之。迁为中舍人。越王即位。历官御史大夫。伪郑开明。连任不改。频请郑主为国修道。不遂。乃剃发。法服擎锡。迳至宫门。世充怒。敕下斩之。口咏般若。索笔题诗云云。〉
<br>
<br>　　【临终诗】
<br>
<br>　　幻生还幻灭。大幻莫过身。安心自有处。求人无有人。
<br>
<br>　　☆释智才
<br>
<br>　　【送别诗】
<br>
<br>　　镜中辞旧识。灞岸别新知。年来木应老。氐为数经离。
<br>
<br>　　☆昙延
<br>
<br>　　〈俗姓王氏。蒲州桑泉人。世家豪族。官历齐、周。年十六舍俗。〉
<br>
<br>　　【戏题方圆动静四字诗】〖薛居士访。戏题方圆动静四字。昙延应声曰：〗
<br>
<br>　　方如方等城。圆如智慧日。动则识波浪。静类涅室。
<br>
<br>　　☆沸大〈《诗纪》云。见禅藻集。〉
<br>
<br>　　【曲】〖沸大作此曲。弹琴以兆史见也。〗
<br>
<br>　　煌煌郁金。生于野田。过时不采。宛见弃捐。曼尔丰炽。华色惟新。与我同欢。
<br>
<br>　　【委靡辞】
<br>
<br>　　宿心嘉尔。故固良媒。问名谐帅。占相良时。惨惨惕惕。惧尔不来。既睹尔颜。我心怡怡。今不合欢。岂徒费哉。斯誓为定。淑女何疑。
<br>
<br>　　☆释慧轮
<br>
<br>　　〈慧轮。新罗人。〉
<br>
<br>　　【悼叹诗】
<br>
<br>　　众美乃罗列。群英已古今。也知生死分。那得不伤心。
<br>
<br>　　☆释慧英
<br>
<br>　　【一三五七九言诗】
<br>
<br>　　游。愁。赤县远。丹思抽。鹫岭寒风驶。龙河激水流。既喜朝闻日复日。不觉年颓秋更秋。已毕耆山本愿诚难住。终望持经振锡往神州。
<br>
<br>　　☆无名释〈《诗纪》云。禅藻集作无名释。〉
<br>
<br>　　【禅暇诗】
<br>
<br>　　峨峨王舍城。郁郁灵竹园。中有神化长。巧诱入幽玄。善人募授福。恶友乐仇怨。善恶升沈异。薰莸别露门。
<br>
<br>　　◎仙道〖《诗纪外集》歌诗。凡属先唐之作又无时代可考者。均附於此。〗
<br>
<br>　　【张丽英石鼓歌】
<br>
<br>　　〖金精山记云。汉时张芒女名丽英。面有奇光。不照镜。但对白纨扇如鉴焉。马沙王吴芮闻其异质。领兵来聘。女时年十五。闻芮来乃登此山。仰卧披发。覆于石鼓之下。人谓之死。芮使人往视之。忽见紫云郁起。遂失女所在。石上留歌一首。〗
<br>
<br>　　石鼓石鼓。悲哉下土。自我来观。民生实苦。哀哉世事。悠悠我意。我意不可辱兮王威不可夺余志。有鸾有凤。自歌自舞。凌云历汉。远绝尘罗。世人之子。其如我何。暂来期会。运往即乖。父兮母兮无伤我怀。
<br>
<br>　　【卫罗国王女配英灵凤歌】
<br>
<br>　　〖洞玄本行经云。西方卫罗国王有女字曰配瑛。与凤共处。於是灵凤常以羽翼扇女面。後十二年中。女忽有胎。王意怪之。因斩凤头。埋著长林丘中。女後生女。名曰皇妃。王女思灵凤之游好。驾而临之长丘林中。歌曰云云。是凤郁然而生。抱女俱飞。迳入云中。〗
<br>
<br>　　杳杳灵凤。绵绵长归。悠悠我思。永与愿违。万劫无期。何时来飞。
<br>
<br>　　【太真夫人赠马明生诗二首】
<br>
<br>　　〖马明生传曰：马明生。一作马鸣生。齐国临淄人。本姓和。字君宝。汉灵帝时。惟胡广知其有道。随夫人执役。安期生至。夫人语明生曰：吾不复得停。汝随此君去。忽忧念也。我亦时时当往视汝。因以五言诗二篇赠之。〗
<br>
<br>　　暂舍墉城内。命驾岱山阿。仰瞻太清阙。云楼郁嵯峨。虚中有真人。来往河纷葩。炼形保自然。俯仰食太和。朝朝九天王。夕馆还西华。流精可飞腾。吐纳养青芽。至药非金石。风生自然歌。上下凌景霄。羽衣何婆娑。五岳非妾室。玄都是我家。下看荣竞子。笃似蛙与蟆。顾盼尘浊中。忧患自相罗。苟未悟妙旨。安事於琢磨。祸凑由道泄。密慎福臻多。
<br>
<br>　　昔往昆陵宫。共讲天年延。金液虽可遐。示若太和仙。仰登冥灵台。虚仙咏灵人。忽遇桑王。九老仙都真。驾骖紫虬辇。灵颜一何鲜。启我寻长途。邀我自然津。告以鸿飞术。授以玉胎篇。琼膏凝玄气。素女为我陈。俯挹琳凤腴。仰止飘三天。云纲立尔步。五岳可暂还。玄都安足远。蓬莱山脚间。传受相亲爱。结友为天人。替即游形对。祸必无愚贤。秘则享无倾。泄则躯身颠。
<br>
<br>　　【马明生临去箸诗三首】
<br>
<br>　　太和何久长。人命将不永。吸如朝露。奄忽睡觉醒。生生世所悟。伤生由莫静。我将寻真人。澄神挹容景。盘桓昆陵宫。玄都可驰骋。涓子牵我游。太真来见省。朝朝王母前。夕归钟岳岭。仰采琼瑶葩。俯漱琳琅井。千龄犹一刻。万纪如电顷。
<br>
<br>　　天地自有常。人命最险毳。年若惊弦发。时犹轻矢逝。虽有灼灼姿。玉为尘生秽。秋草无秋耀。绿叶岂终岁。惜彼繁茂摧。哀彼寒霜厉。有存理必亡。有兴故有废。真官戏玄津。与物无凝滞。神冲紫霄内。形栖山水际。对虚忘有怀。游目托容裔。风尘将何来。真道故可大。
<br>
<br>　　浊尘谅为叹。世乐岂足预。振褐扫尘遐。飘飘独远举。寥寥严岳际。萧萧纵万虑。灵真与我游。落景乘鸿御。朝乘云轮来。夕驾扶摇去。嗷嘈天地中。嚣声安得附。
<br>
<br>　　【阴长生遗世四言诗】
<br>
<br>　　〖《神仙传》曰：阴长生。新野人。汉皇後之亲属。从马明生学度世之道。後於丰都山中。白日天。长生临仙去。著诗三篇以市将来。《诗纪》云。黄庭坚书後汉阴长生诗後曰：忠州丰都山仙都观朝金殿西壁有天成四年人书阴真君诗三章。逯按。各刻本《神仙传》均无诗。独《太平广记》引《神仙传》有之。不知所据为何本。检道藏本神仙体道通鉴阴长生传云。阴长生者。新野人。汉和帝永和八年三月己丑立皇後阴氏。即长生之曾孙也。少处富贵之门。而不好荣位。後委之入忠州平都山中。修炼服丹。白日升天。临去有四言诗三章遗世。诗云云。忠州之设。始於唐代。知神仙通鉴乃唐人书。而其书著录阴长生诗。与黄庭坚所见忠州天成年间人所书阴诗。时代相符。盖皆在唐时也。颇疑阴生此诗乃唐人伪托。始列此俟考。〗
<br>
<br>　　维予之先。佐命唐虞。爰逮汉世。紫艾重纾。予独好道。而为匹夫。高尚素志。不事王侯。贪生得生。亦又何求。超责苍霄。乘龙驾浮。青要承翼。与我为仇。入火不灼。蹈波不濡。逍遥太极。何虑何忧。游戏仙都。顾愍群愚。年命之逝。如川之流。奄忽未几。泥土为传。驰走索死。不肯暂休。
<br>
<br>　　予之圣师。体道之真。腾变化。松乔为邻。维予同学。一十二人。寒苦求道。历二十年。中多怠惰。志行不坚。痛乎诸子。命也自天。天不妄授。道必归贤。身投幽壤。何时可还。嗟尔将来。勤加精研。勿为流俗。富贵所牵。神丹一成。升彼九天。寿同三光。何但亿千。
<br>
<br>　　惟予垂发。少好道德。弃家随师。东西南北。委放五经。避世自匿。三十馀年。名山之侧。寒不遑衣。饥不暇食。思不敢归。劳不敢息。奉事圣师。承颜悦色。面垢足胝。乃见哀识。遂传要诀。恩深不测。妻子延年。咸享无极。黄白既成。货财千亿。役使鬼神。玉女侍侧。予得度世。神丹之力。
<br>
<br>　　【葛玄空中歌三首】
<br>
<br>　　〖真仙通鉴曰：仙公姓葛名玄字孝先。家本琅邪。以後汉桓帝延禧七年甲辰岁四月八日诞世。十三通古今。凡经传子集靡不该览。年十五六。名振江左。入天台赤城上虞山精思念道。遇真人左元放。授以九丹金液仙经。炼气保形之术。吴赤乌七年八月十五日天。仙公暂停仙驾。赋五言歌诗三篇。降付乡朋。令歌诵开悟方来。〗
<br>
<br>　　真人昔遗教。愍念孤痴子。嬖邪不信道。祸乱由斯起。身随朝露。悔恨何有己。罪大不可掩。流毒将谁理。冥冥未出期。劫尽方当止。转轮贫贱家。仍复为役使。四体或不完。蹩｛薛足｝行乞市。不知积
<br>
<br>　　罪报。怨天神不恃。大道常无为。弘之由善始。吾今获轻举。修行立功尔。三界尽稽首。从容紫宫里。停驾虚元中。人生若流水。临别属素翰。粗标灵妙纪。
<br>
<br>　　我今便天。愍念诸儒英。大道体虚无。寂寂中有精。视之若冥昧。窈窈中昭明。莫言道虚诞。所患不至诚。奚不登名山。诵是洞真经。一讽而一咏。玄音彻太清。太上辉金容。众仙齐应声。十方散香花。燔烟旃檀馨。皇娥奏九韶。鸾凤谐和鸣。龙驾翳空迎。华盖曜查冥。闲劫仞台。帝释降庭。八王奉丹液。挹漱身腾轻。逍遥有无间。流朗绝形名。神童夹侍侧。自然朝万灵。飘飘八景舆。游衍白玉京。七祖福堂。先亡悉超生。王侯能笃信。必为天下贞。大人体至德。一切蒙其成。
<br>
<br>　　散诞游山水。吐纳灵和津。炼气同希夷。静咏道德篇。至心宗玄一。冥感今乃宣。飞驾御九龙。飘飘乘紫烟。华景曜空衢。红云拥帝前。暂迂蓬莱宫。倏忽已宾天。伟伟众真会。渺渺凌重玄。体固无终劫。金颜随日鲜。欢乐太上境。悲念一切人。谁能离死坏。结是冥中缘。悠悠成至道。无有入无问。微妙良难测。智者谓我贤。若能弘众妙。轻举神仙。
<br>
<br>　　【扈谦诗二首】
<br>
<br>　　〖洞仙传曰：扈谦者。魏郡人也。性纵诞。不耻恶衣食。好饮酒。不择精粗。常吟曰：〗
<br>
<br>　　风从牖中入。酒在杯中摇。手握四十九。灵光在上照。巍峨蓍下。独向冥理笑。
<br>
<br>　　进不登龙门。退不求名位。无以消白日。常作巍峨醉。
<br>
<br>　　【李仙君歌】
<br>
<br>　　〖桓真人仙记曰：蜀华盖山李桓先君授道桓凯真人。仙君一日谓凯曰：金丹大药。子得之矣。飞步隐身诸诀。汝皆洞晓。但未闻大道耳。遂歌曰：〗
<br>
<br>　　金鼎天门开。反童复婴孩。日月照昆仑。真君自然来。三年结黄云。千日成圣胎。九年登金阙。一纪升三台。龙虎自然交。上帝安金台。众神仰天表。忻慕心徘徊。子今受灵文。专心如死灰。积功十二年。功毕登云梯。白光生圆象。紫气冲云霓。端虚念太乙。浩劫天地齐。
<br>
<br>　　【武夷君人间可哀之曲】
<br>
<br>　　〖陆鸿渐武夷山记云。武夷君。地官也。相传每於八月十五日。大会村人於武夷山上置幔亭。化虹桥。通山下。村人既往。是日太极太皇、太姥魏真人、武夷君三座空中。告呼村人为曾孙。汝等若男若女呼座。乃命鼓师张安陵等作乐行酒。令歌师彭令昭唱人间可哀之曲。其词曰：〗
<br>
<br>　　天上人间兮会合疏稀。日落西山兮夕鸟归飞。百年一饷兮志与愿违。天宫咫尺兮恨不相随。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
