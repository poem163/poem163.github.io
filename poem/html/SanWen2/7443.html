<HTML>
<HEAD>
<TITLE>宋·苏轼《潮州韩文公庙碑》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·苏轼《潮州韩文公庙碑》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·苏轼《潮州韩文公庙碑》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-25&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7443"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·苏轼《潮州韩文公庙碑》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·苏轼《潮州韩文公庙碑》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp; 匹夫而为百世师，一言而为天下法，是皆有以参天地之化，关盛衰之运。 
<br>其生也有自来，其逝也有所为。故申、吕自岳降，傅说为列星，古今所传， 
<br>不可诬也。孟子曰：“我善养吾浩然之气。”是气也，寓于寻常之中，而塞 
<br>乎天地之间。卒然遇之，则王公失其贵，晋、楚失其富，良、平失其智，贲、 
<br>育失其勇，仪、秦失其辩。是孰使之然哉？其必有不依形而立，不恃力而行， 
<br>不待生而存，不随死而亡者矣！故在天为星辰，在地为河岳，幽则为鬼神， 
<br>而明则复为人。此理之常，无足怪者。 
<br>&nbsp;&nbsp;&nbsp;&nbsp; 自东汉以来，道丧文弊，异端并起。历唐贞观、开元之盛，辅以房、杜、 
<br>姚、宋而不能救。独韩文公起布衣，谈笑而麾之，天下靡然从公，复归于正， 
<br>盖三百年于此矣。文起八代之衰，而道济天下之溺，忠犯人主之怒，而勇夺 
<br>三军之帅，此岂非参天地、关盛衰，浩然而独存者乎！ 
<br>&nbsp;&nbsp;&nbsp;&nbsp; 盖尝论天人之辨：以谓人无所不至，惟天不容伪；智可以欺王公，不可 
<br>以欺豚鱼；力可以得天下，不可以得匹夫匹妇之心。故公之精诚，能开衡山 
<br>之云，而不能回宪宗之惑；能驯鳄鱼之暴，而不能弭皇甫鎞、李逢吉之谤； 
<br>能信于南海之民，庙食百世，而不能使其身一日安于朝廷之上。盖公之所能 
<br>者，天也；其所不能者，人也。始潮人未知学，公命进士赵德为之师，自是 
<br>潮之士，皆笃于文行，延及齐民，至于今，号称易治。信乎孔子之言：“君 
<br>子学道则爱人，小人学道则易使也。”潮人之事公也，饮食必祭，水旱疾疫， 
<br>凡有求必祷焉。而庙在刺史公堂之后，民以出入为艰。前守欲请诸朝作新庙， 
<br>不果。元祐五年，朝散郎王君涤来守是邦，凡所以养士治民者，一以公为师， 
<br>民既悦服，则出令曰：“愿新公庙者，听。”民欢趋之，卜地于州城之南七 
<br>里，期年而庙成。 
<br>&nbsp;&nbsp;&nbsp;&nbsp; 或曰：“公去国万里而谪于潮，不能一岁而归，没而有知，其不眷恋于 
<br>潮也审矣！”轼曰：“不然。公之神在天下者，如水之在地中，无所往而不 
<br>在也。而潮人独信之深，思之至，熏蒿凄怆，若或见之。譬如凿井得泉，而 
<br>曰水专在是，岂理也哉！” 
<br>&nbsp;&nbsp;&nbsp;&nbsp; 元丰七年，诏封公昌黎伯，故榜曰：“昌黎伯韩文分之庙。”潮人请书 
<br>其事于石，因为作诗以遗之，使歌以祀公。其词曰： 
<br>
<br>公昔骑龙白云乡， 
<br>手抉云汉分天章， 
<br>天孙为织云锦裳。 
<br>飘然乘风来帝旁， 
<br>下与浊世扫秕糠，&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<br>西游咸池略扶桑， 
<br>草木衣被昭回光。 
<br>追逐李、杜参翱翔， 
<br>汗流籍、湜走且僵， 
<br>灭没倒景不可望。 
<br>作书诋佛讥君王， 
<br>要现南海窥衡湘， 
<br>历舜九疑吊英皇。 
<br>祝融先驱海若藏， 
<br>约束蛟鳄如驱羊。 
<br>钧天无人帝悲伤， 
<br>讴吟下诏遗巫阳。 
<br>犦牲鸡卜羞我觞， 
<br>于餐荔丹与蕉黄， 
<br>公不少留我涕滂， 
<br>翩然被发下大荒。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
