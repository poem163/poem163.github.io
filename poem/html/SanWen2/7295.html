<HTML>
<HEAD>
<TITLE>宋·苏洵《族谱后录》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·苏洵《族谱后录》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·苏洵《族谱后录》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-24&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7295"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·苏洵《族谱后录》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·苏洵《族谱后录》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 苏氏之先，出于高阳。高阳之子曰称，称之子曰老童，老童生重黎及吴 
<br>回。重黎为帝喾火正，曰祝融，以罪诛，其后为司马氏，而其弟吴回复为火 
<br>正。吴回生陆终。陆终生六人，长曰樊，为昆吾；次曰惠远，为参胡；次曰 
<br>籛，为彭祖；次曰来言，为会人；次曰安，为曹姓；季曰季连，为芋姓。六 
<br>人者，皆有后。其后各分为数姓。昆吾始姓巳氏，其后为苏、顾、温、董。 
<br>当夏之时，昆吾为诸侯伯，历商而昆吾之后无闻。至周有忿生，为司寇，能 
<br>平刑，以教百姓，周公称之。盖 《书》所谓司寇苏公者也。司寇苏公与檀、 
<br>伯达皆封于河，世世仕周，家于其封，故河南河内皆有苏氏。六国之际、秦 
<br>及代厉其苗裔也。至汉兴而苏氏始徙入秦，或曰高祖徙天下豪杰以实关中， 
<br>而苏氏迁焉。其后曰建，家于长安杜陵。武帝时为将，以击匈奴有功，封平 
<br>陵侯，其后世遂家于其封。建生三子，长曰嘉，次曰武，次曰贤。嘉为奉车 
<br>都尉，其六世孙纯为南阳太守，生子曰章，当顺帝时为冀州刺史，又迁为并 
<br>州，有功于其人，其子孙遂家于赵郡。其后至唐武后之世有味道者。味道圣 
<br>历初为凤阁侍郎，以贬为眉州刺史，迁为益州长史，未行而卒。有子一人， 
<br>不能归，遂家焉，自是眉始有苏氏。故眉之苏皆宗益州长史味道；赵郡之苏， 
<br>皆宗并州刺史章；扶风之苏，皆宗平陵侯建；河南河内之苏，皆宗司寇忿生。 
<br>而凡苏氏皆宗昆吾樊，昆吾樊宗祝融吴回。盖自昆吾樊至司寇忿生，自司寇 
<br>忿生至平陵侯建，自平陵侯建至并州刺史章，自并州刺史章至益州长史味道， 
<br>自益州长史味道至吾之高祖，其间世次皆不可纪。而洵始为族谱，以纪其族 
<br>属。谱之所记，上至于吾之高祖，下至于吾之昆弟，昆弟死而及昆弟之子。 
<br>曰：呜呼！高祖之上不可详矣。自吾之前而吾莫之知焉已矣，自吾之后而莫 
<br>之知焉，则从吾谱而益广之，可以至干无穷。盖高祖之子孙，家授一谱而藏 
<br>之，其法曰，凡嫡子而后得为谱，为谱者，皆存其高祖而迁其高祖之父，世 
<br>世存其先人之谱，无废也。而其不及高祖者，自其得为谱者之父始，而存其 
<br>所宗之谱，皆以吾谱冠焉。其说曰，此古之小宗也。 
<br>&nbsp;&nbsp;&nbsp;&nbsp; 古者有大宗，有小宗。《传》曰：“别子为祖，继别为宗，继祢者为小 
<br>宗。”有百世不迁之宗，有五世则迁之宗。百世不迁之宗，别子之后也，宗 
<br>其继别子之所自出者，百世不迁者也。宗其继高祖者，五世则迁者也。别子 
<br>者，公子及士之始为大夫者也。别子不得祢其父而自使其嫡子后之则为大宗。 
<br>故曰：继别为宗，族人宗之，虽百世而大宗死，则为之齐衰三月，其母妻亡 
<br>亦然。死而无子，则支子以其昭穆后之，此所谓百世不迁之宗也。别子之庶 
<br>子，又不得祢别子，而自使其嫡子为后，则为小宗。故曰：继祢者为小宗， 
<br>小宗五世之外则易宗其继祢者，亲兄弟宗之。其继祖者，从兄弟宗之。其继 
<br>曾祖者，再从兄弟宗之。其继高祖者，三从兄弟宗之。死而无子，则支子亦 
<br>以其昭穆后之。此所谓五世则迁之宗也。 
<br>&nbsp;&nbsp;&nbsp;&nbsp; 凡今天下之人，惟天子之子与始为大夫者而后可以为大宗，其余则否。 
<br>独小宗之法犹可施于天下，故为族谱，其法皆从小宗。凡吾之宗，其继高祖 
<br>者，高祖之嫡子祈，祈死无子，天下之宗法不立族人，莫克以其子为之后， 
<br>是以继。高祖之宗亡而虚存焉。其继曾祖者，曾祖之嫡子宗善，宗善之嫡子 
<br>昭图，昭图之嫡子惟益，惟益之嫡子允元。其继祖者，祖之嫡子讳序，序之 
<br>嫡子澹，澹之嫡子位。其继祢者祢之，嫡之澹，澹之嫡子位。曰，呜呼，始 
<br>可以详之矣。百世之后，凡吾高祖之子孙，得其家之谱而观之，则为小宗。 
<br>得吾高祖之子孙之谱而合之，而以吾谱考焉，则至于无穷而不乱也，是为谱 
<br>之志云尔。 
<br>
<br>
<br>
<br>&nbsp;&nbsp; 苏氏之先自昆吾以来，其最显者司寇忿生。三代之事，其闻于今不详。 
<br>周公作，立政而特称之，以教太史。其后周室衰，司寇之子孙亦曰苏公，遭 
<br>谗，作诗以刺暴，公名曰彼何人斯。惟此二人见于诗书，是以其传至今。自 
<br>苏氏入秦而平陵侯建，典属国武，始显。迁于赵。而并州刺史章、益州长史 
<br>味道，始有闻于世，迁于眉而至于今无闻。夫是惟谱不立也！ 
<br>&nbsp;&nbsp;&nbsp;&nbsp; 自昆吾至《书》之苏公，五百有余年；自《书》之苏公至《诗》之苏公， 
<br>二百有余年；自《诗》之苏公至平陵侯建典属国武，七百有余年；自平陵侯 
<br>建典属国武至并州刺史章，二百有余年；自并州刺史章至益州长史味道，五 
<br>百有余年；自益州长史味道至吾之高祖，二百有余年。以三十年而一易世， 
<br>则七十有余世也。七十有余世亦容有贤、不贤焉。不贤者，随世磨灭，不可 
<br>得而闻，而贤者独有七人。七十有余世，其贤者亦容不止于七人矣，而其余 
<br>不传，则谱不立之过也。故洵既为族谱，又从而记其所闻先人之行。 
<br>&nbsp;&nbsp;&nbsp;&nbsp; 昔吾先子尝有言曰：“吾年少而亡吾先人，先世之行，吾不及有闻焉。 
<br>盖尝闻其略曰，苏氏自迁于眉而家于眉山，自高祖泾则已不详，自曾祖釿而 
<br>后稍可记。曾祖娶黄氏，以侠气闻于乡闾。生子五人，百吾祖祜最少、最贤， 
<br>以才干精敏见称。生于唐哀帝之天祐二年，而殁于周世宗之显德五年，盖与 
<br>五代相终始。殁之一年而吾太祖始受命。是时王氏、孟氏相继据蜀，蜀之高 
<br>才六人，皆不肯出仕。曰 ‘不足辅’。仕于蜀者，皆其年少轻锐之士，故蜀 
<br>以再亡。至太祖受命而我祖不及见也。吾祖娶李氏。李氏，唐之苗裔太宗之 
<br>子曹明王之后世，曰瑜，为遂州长江尉，失官家于眉之丹棱。祖母严毅，居 
<br>家肃然，多才略，犹有窦太后、柴氏主之遗烈。生子五人，其才皆不同。宗 
<br>善、宗晏、宗升，循循无所毁誉。少子宗晁，轻侠难制。而吾父杲最好善， 
<br>事父母极于孝，与兄弟笃于爱，与朋友笃于信。乡闾之人无亲疏，皆敬爱之。 
<br>娶宋氏。夫人事上甚孝谨，而御下甚严，生子九人，而吾独存。善治生，有 
<br>余财。时蜀新破，其达官争弃其田宅以入觐，吾父独不肯取。曰 ‘吾恐累吾 
<br>子。’终其身，田不满二顷，屋弊陋不葺也。好施与，曰 ‘多财而不施，吾 
<br>恐他人谋我。然施而使人知之，人将以我为好名，是以施而尤恶使人知之。’ 
<br>族叔父玩，尝有重狱，将就逮，曰 ‘入狱而死，妻子以累兄。请为我詷狱之 
<br>轻重。轻也，以肉馈我；重也，以菜馈我。馈我以菜，吾将不食而死。’既 
<br>而得释。玩曰 ‘吾非无他，兄弟可以寄死生者惟子。’及将殁，太夫人犹执 
<br>吾手曰 ‘盍以是属子之兄弟。’笑曰‘而子贤虽非吾兄弟亦将与之，不贤， 
<br>虽吾兄弟亦将弃之，属之何益，善教之而已。’遂卒。卒之岁淳化五年。推 
<br>其生之年则晋少帝之开运元年也。”此洵尝得之先子云尔。 
<br>&nbsp;&nbsp;&nbsp;&nbsp; 先子讳序，字仲先，生于开宝六年而殁于庆历七年。娶史氏。夫人生子 
<br>三人，长曰澹，次曰涣，季则洵也。先子少孤，喜为善而不好读书。晚乃为 
<br>诗，能白道，敏捷立成，凡数十年，得数千篇。上自朝廷郡邑之事，下至乡 
<br>闾子孙畋渔治生之意，皆见于诗。观其诗，虽不工，然有以知其表里，洞达 
<br>豁然，伟人也。惟简易，无威仪，薄于为己而厚于为人。与人交，无贵贱， 
<br>皆得其欢心。见士大夫，曲躬尽敬，人以为谄。及其见田父野老亦然，然后 
<br>人不以为怪。外貌虽无所不与，然其中心所以轻重人者甚严。居乡闾，出入 
<br>不乘马。曰 ‘有甚老于我而行者，吾乘马，无以见之。’敝衣恶食，处之不 
<br>耻。务欲以身处众之所恶，盖不学《老子》而与之合。居家不治家事，以家 
<br>事属诸子。至族人有事就之谋者，常为尽其心，反覆而不厌。凶年尝鬻其田， 
<br>以济饥者。既丰，人将偿之。曰 ‘吾自有以鬻之，非尔故也。’卒不肯受， 
<br>力为藏退之行，以求不闻于世。然行之既入，则乡人亦多知之，以为古之隐 
<br>君子莫及也。以涣登朝，授大理评事。史氏夫人，眉之大家。慈仁宽厚，宋 
<br>氏姑甚严，夫人常能得其欢，以和族人。先公十五年而卒，追封蓬莱县太君。 
<br>&nbsp;&nbsp;&nbsp;&nbsp; 洵闻之，自唐之衰，其贤人皆隐于山泽之间，以避五代之乱。及其后僭 
<br>伪之国，相继亡灭，圣人出而四海平一。然其子孙犹不忍去其父祖之故，以 
<br>出仕于天下。是以，虽有美才而莫显于世，及其教化洋溢，风俗变改，然后 
<br>深山穷谷之中，向日之子孙乃始振，迅相与从官于朝。然其才气则既已不若 
<br>其先人，质直敦厚可以重任而无疑也。而其先人之行乃独隐晦而不闻，洵窃 
<br>深惧焉。于是记其万一而藏之家，以示子孙。至和二年九月日。 
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
