<HTML>
<HEAD>
<TITLE>宋·欧阳修《准诏言事上书》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·欧阳修《准诏言事上书》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·欧阳修《准诏言事上书》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-24&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7241"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·欧阳修《准诏言事上书》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·欧阳修《准诏言事上书》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 月日，臣修谨昧死再拜上书于皇帝陛下。臣近准诏书，许臣上书言事。 
<br>臣学识愚浅，不能广引深远，以明治乱之原，谨采当今急务，条为三弊五事， 
<br>以应诏书所求。伏惟陛下裁择。 
<br>&nbsp;&nbsp;&nbsp;&nbsp; 臣闻自古王者之治天下，虽有忧勤之心而不知致治之要，则心愈劳而事 
<br>愈乖；虽有纳谏之明而无力行之果断，则言愈多而听愈惑。故为人君者，以 
<br>细务而责人，专大事而独断，此致治之要术也；纳一言而可用，虽众说不得 
<br>以沮之，此力行之果断也。知此二者，天下无难治矣。 
<br>&nbsp;&nbsp;&nbsp;&nbsp; 伏见国家自大兵一动，中外骚然。陛下思社稷之安危，念兵民之疲弊， 
<br>四五年来，圣心忧劳，可谓至矣。然而兵日益老，贼日益强，并九州之力讨 
<br>一西戎小者，尚无一人敢前。今又北戎大者违盟而动，其将何以御之！从来 
<br>所患者夷狄，今夷狄叛矣；所恶者盗贼，今盗贼起矣；所忧者水旱，今水旱 
<br>作矣；所赖者民力，今民力困矣；所须者财用，今财用乏矣。陛下之心，日 
<br>忧于一日；天下之势，岁危于一岁。此臣所谓用心虽劳，不知求致治之要者 
<br>也。近年朝廷开发言路，献计之士不下数千，然而事绪转多，枝梧不暇。从 
<br>前所采，众议纷纭；至于临事，谁策可用？此臣所谓听言虽多，不如力行之 
<br>果断者也。 
<br>&nbsp;&nbsp;&nbsp;&nbsp; 伏思圣心所甚忧而当今所尚阙者，不过曰无兵也，无将也，无财用也， 
<br>无御戎之策也，无可任之臣也。此五者，陛下忧其未有，而臣谓今皆有之， 
<br>然陛下未得而用者，未思其术也。国家创业之初，四方割据，中国地狭，兵 
<br>民不多，然尚能南取荆楚，收伪唐，定闽岭，西平两蜀，东下并、潞，北窥 
<br>幽、燕。当时所用兵财将吏，其数几何，惟善用之，故不觉其少。何况今日 
<br>承百年祖宗之业，尽有天下之富强，人众物盛，十倍国初。故臣敢言有兵、 
<br>有将、有财用、有御戎之策、有可任之臣。然陛下皆不得而用者，其故何哉？ 
<br>由朝廷有三大弊故也。 
<br>&nbsp;&nbsp;&nbsp;&nbsp; 何谓三大弊？一曰不慎号令，二曰不明赏罚，三曰不责功实。此三弊因 
<br>循于上，则万事弛慢废坏于下。臣闻号令者，天子之威也；赏罚者，天子之 
<br>权也。若号令不信，赏罚不当，则天下不服，故又须责臣下以功实，然后号 
<br>令不虚出而赏罚不滥行。是以慎号令、明赏罚、责功实，此三者，帝王之奇 
<br>术也。自古人君，英雄如汉武帝，聪明如唐太宗，皆知用此三术而自执威权 
<br>之柄，故所求无不得，所欲皆如意。汉武好用兵，则诛灭四夷，立功万里， 
<br>以快其心；欲求将，则有卫、霍之材以供其指使；欲得贤士，则有公孙、董、 
<br>汲之徒以称其意。唐太宗好用兵，则诛突厥、服辽东，威振夷狄以逞其志； 
<br>欲求将，则有李靖、李勣之徒入其驾驭；欲得贤士，则有房、杜之徒在其左 
<br>右。此二帝者，可谓所求无不得，所欲皆如意，无他术也，惟能自执威权之 
<br>柄耳。 
<br>&nbsp;&nbsp;&nbsp;&nbsp; 伏惟陛下以圣明之姿，超出二帝，又尽有汉、唐之天下。然而欲御边则 
<br>常患无兵，欲破贼则常患无将，欲赡军则常患无财用，欲威服四夷则常患无 
<br>策，欲任使贤材则常患无人；是所求皆不得，所欲皆不如意，其故无他，由 
<br>不用威权之术也。自古帝王，或为强臣所制，或为小人所惑，则威权不得出 
<br>于己。今朝无强臣之患，旁无小人偏任之溺，内外臣庶，尊陛下如天，爱陛 
<br>下如父，倾耳延首，愿听陛下之所为，然何所惮而不为乎！若一日赫然执威 
<br>权以临之，则万事皆办，何患五者之无。奈何为三弊之因循，一事之不集。 
<br>&nbsp;&nbsp; 臣请言三弊。夫言多变则不信，令频改则难从。今出令之初，不加详审， 
<br>行之未久，寻又更张。以不信之言，行难从之令，故每有处置之事，州县知 
<br>朝廷未是一定之命。则官吏或相谓曰：且未要行，不久必须更改。或曰：备 
<br>礼行下，略与应破指挥。旦夕之间，果然又变。至于将吏更易，道路疲于送 
<br>迎；符牒纵横，上下莫能遵守。中外臣庶或闻而叹息，或闻而窃笑。叹息者 
<br>有忧天下之心，窃笑者有轻朝廷之意。号令如此，欲威天下，其可得乎？此 
<br>不慎号令之弊也。 
<br>&nbsp;&nbsp;&nbsp;&nbsp; 用人之术，不过赏罚。然赏及无功则恩不足劝，罚失有罪则威无所惧， 
<br>虽有人，不可用矣。太祖时，王全斌破蜀而归，功不细矣，犯法一贬十年不 
<br>问。是时方讨江南，故黜全斌与诸将立法，及江南已下，乃复其官。太祖神 
<br>武英断，所以能平定天下者，其赏罚之法皆如此也。昨关西用兵四五年矣， 
<br>大将以无功罢者依旧居官，军中见无功者不妨得好官，则诸将谁肯立功矣。 
<br>裨将畏懦逗留者，皆当斩罪，或暂贬而寻迁，或不贬而依旧，军中见有罪者 
<br>不诛，则诸将谁肯用命矣。所谓赏不足功，威无所惧，赏罚如此，而欲用人， 
<br>其可得乎？此不明赏罚之弊也。 
<br>&nbsp;&nbsp;&nbsp;&nbsp; 自兵动以来，处置之事不少，然多有名而无实。臣请略言其一二，则其 
<br>他可知。数年以来，点兵不绝，诸路之民半为兵矣，其间老弱病患、短小怯 
<br>懦者不可胜数。是有点兵之虚名而无得兵之实数也。新集之兵，所在教习， 
<br>追呼上下，民不安居。主教者非将领之材，所教者无旗鼓之节。往来州县， 
<br>愁叹嗷嗷。既多是老病小怯之人，又无训齐精炼之法：此有教兵之虚名而无 
<br>训兵之实艺也。诸路州军分造器械：工作之际已劳民力，辇运搬送又苦道途。 
<br>然而铁刃不刚，筋胶不固，长短大小多不中度，造作之所但务充数而速了， 
<br>不计所用之不堪，经历官司又无检责。此有器械之虚名而无器械之实用也。 
<br>以草草之法，教老怯之兵，执钝折不堪之器械，百战百败，理在不疑，临事 
<br>而悟，何可及乎！故事无大小，悉皆卤莽，则不责功实之弊也。臣故曰三弊 
<br>因循于上，则万事弛慢废坏于下。万事不可尽言，臣请言大者五事。 
<br>&nbsp;&nbsp;&nbsp;&nbsp; 其一曰兵。臣闻攻人以谋不以力，用兵斗智不斗多。前代用兵之人，多 
<br>者常败，少者常胜。汉王寻等以百万之兵遇光武九千人而败，是多者败而少 
<br>者胜也；苻坚以百万之兵遇东晋二三万人而败，是多者败而少者胜也；曹操 
<br>以三十万青州兵大败于吕布，退而归许，复以二万人破袁绍十四五万，是用 
<br>兵多则败少则胜之明验也。况于夷狄，尤难以力争，只可以计取。李靖破突 
<br>厥于定襄，只用三千人；其后破颉利于阴山，亦不过一万。盖兵不在多，能 
<br>以计取尔。故善用兵者，以少为多；不善用者，虽多而愈少也。为今计者， 
<br>添兵则耗国，减兵则破贼。今沿边之兵不下七八十万，可谓多矣。然训练不 
<br>精，又有老弱虚数，则十人不当一人，是七八十万之兵不当七八万人之用。 
<br>加又军无统制，分散支离，分多为寡，兵法所忌。此所谓不善用兵者虽多而 
<br>愈少，故常战而常败也。臣愿陛下赫然奋威，敕励诸将精加训练，去其老弱， 
<br>七八十万中可得五十万数。古人用兵，以一当百；今既未能，但得以一当十， 
<br>则五十万精兵可当五百万兵之用。此所谓善用兵者以少而为多，古人所以少 
<br>而常胜者以此也。今不思实效，但务添多，耗国耗民，积以年岁，贼虽不至， 
<br>天下已困矣。此一事也。 
<br>&nbsp;&nbsp;&nbsp;&nbsp; 其二曰将。臣又闻古语曰，将相无种。故或出于奴仆，或出于军卒，或 
<br>出于盗贼，惟能不次而用之，乃为名将耳。国家求将之意虽劳，选将之路太 
<br>狭。今诏近臣举将而限以资品，则英豪之士在下位者不可得矣；试将材者限 
<br>以弓马，一夫之勇，则智略万人之敌皆遗之矣；山林奇杰之士召而至者，以 
<br>其贫贱而薄之，不过与一主簿借职，使其快快而去，则古之屠钓饭牛之杰皆 
<br>激怒而失之矣。至于无人可用，则宁用龙钟跛躄、庸懦暗劣之徒，皆授之兵 
<br>柄。天下三尺童子皆为朝廷危之。前日澶渊之卒几为国家生事，此可见也。 
<br>议者不知取将之无术，但云当今之无将。臣愿陛下革去旧弊，奋然精求。有 
<br>贤豪之士，不须限于下位；有智略之人，不必试以弓马；有山林之杰，不可 
<br>薄其贫贱。惟陛下能以非常之礼待人，人臣亦将以非常之效报国。此二事也。 
<br>&nbsp;&nbsp;&nbsp;&nbsp; 其三日财用。臣又闻善治病者，必医其受病之处；善救弊者，必寻其起 
<br>弊之源。今天下财用困乏，其弊安在？起于用兵而费大故也。汉武好穷兵， 
<br>用尽累世之财，当时勒兵单于台不过十八万，尚能困其国力，况未若今日七 
<br>八十万连四五年而不罢。所以罄天地之所生，竭万民之膏血，而用不足也。 
<br>今虽有智者，物不能增而计无所出矣。惟有减冗卒之虚费，练精兵而速战， 
<br>功成兵罢，自然足矣。今兵有可减之理，无人敢当其事；贼有速击之便，无 
<br>将敢奋其勇。后时败事，徒耗国而耗民。此三事也。 
<br>&nbsp;&nbsp;&nbsp;&nbsp; 其四曰御戎之策。臣又闻兵法曰：“上兵伐谋，其次伐交。”北虏与朝 
<br>廷通好仅四十年，不敢妄动，今一旦发其狂谋者，其意何在？盖见中国频为 
<br>元昊所败，故敢启其贪心，伺隙而动尔。今若敕励诸将，选兵秣马，疾入西 
<br>界，但能痛败昊贼一阵，则吾军威大振，而虏计沮矣。此所谓上兵伐谋者也。 
<br>今詗事者皆知北虏与西贼通谋，欲并二国之力窥我河北、陕西。今若我能向 
<br>击败其一国，则虏势减半，不能独举。此兵法所谓伐交者也。元吴地狭，贼 
<br>兵不多，向来攻我，传闻北虏常有助兵。今若虏中自有点集之谋，而元昊骤 
<br>然被击，必求助于北虏。北虏分兵助昊，则可牵其南寇之力；若不助昊，则 
<br>二国有隙，自相疑贰。此亦伐交之策也。假令二国克期分路来寇，我能先期 
<br>大举，则元昊苍皇自救不暇，岂能与北虏相为表里？是破其素定之约，乖其 
<br>克日之期。此兵法所谓“亲而离之”者，亦伐交之策也。元昊叛逆以来，幸 
<br>而屡胜，常有轻视诸将之心。今又见朝廷北忧戎虏，方经营于河朔，必谓我 
<br>师不能西出。今乘其骄怠，正是疾驱急击之时。此兵法所谓“出其不意”者， 
<br>取胜之上策也。前年西将有请出攻者，当时贼气力方盛，我兵未练，朝廷尚 
<br>许其出师。况今元昊有可攻之势，此不可失之时。彼方幸吾忧河北，而不虞 
<br>我能西征，出其不意，此可攻之势也。自四路分帅，今已半年，训练恩信， 
<br>兵已可用，故近日屡奏小捷。是我师渐振，贼气渐衄，此可攻之势也。苟失 
<br>此时，而使二虏先来，则吾无策矣。臣愿陛下诏执事之臣，熟议而行之。此 
<br>四事也。 
<br>&nbsp;&nbsp;&nbsp;&nbsp; 其五曰可任之臣。臣又闻仲尼曰：“十室之邑，必有忠信。”况今文武 
<br>列职遍于天下，其间岂无材智之臣？而陛下总治万机之大，既不暇尽职其人， 
<br>故不能躬自进贤而退不肖；执政大臣动拘旧例，又不敢进贤而退不肖；审官、 
<br>吏部、三班之职，但掌文簿差除而已，又不敢越次进贤而退不肖。是上自天 
<br>子，下至有司，无一人得进贤而退不肖者，所以贤愚混杂，侥幸相容，三载 
<br>一迁，更无旌别。平居无事，惟患太多，而差遗不行；一旦临事要人，常患 
<br>乏人使用。自古任官之法，无如今日之缪也。今议者或谓举主转官为进贤， 
<br>犯罪黜责为退不肖，此不知其弊之深也。大凡善恶之人，各以类聚。故守廉 
<br>慎者各举请于之人，有赃污者各举贪污之人，好循私者各举请求之人，性庸 
<br>暗者各举不材之人。朝廷不问是非，但见举主数足，便与改官，则清干者进 
<br>矣，贪浊者亦进矣，请求者亦进矣，不材者亦进矣。混淆如此，便可为进贤 
<br>之法乎！方今黜责官吏，岂有澄清纠举之术哉，惟犯赃之人因民论诉者，乃 
<br>能黜之耳。夫能舞弄文法而求财赂者，亦强黠之吏，政事必由己出，故虽诛 
<br>剥豪民，尚或不及贫弱；至于不材之人，不能主事，众胥群吏，共为奸欺， 
<br>则民无贫富，一时受弊。以此而言，则赃吏与不材之人为害等耳。今赃吏因 
<br>自败者，乃加黜责，十不去其一二。至于不材之人，上下共知而不问，宽缓 
<br>客奸，其弊如此，便可谓退不肖之法乎！贤不肖既无别，则宜乎设官虽多， 
<br>而无人可用也。 
<br>&nbsp;&nbsp;&nbsp;&nbsp; 臣愿陛下明赏罚、责功实，则材皆列于陛下之前矣。臣故曰五者皆有， 
<br>然陛下不得而用者，为有弊也。三弊五事，臣既已详言之矣，惟陛下择之， 
<br>天下之务不过此也。 
<br>&nbsp;&nbsp;&nbsp;&nbsp; 方今天文变于上，地理逆于下，人心怨于内，四夷攻于外，事势如此矣， 
<br>非是陛下迟疑宽缓之时，惟愿为社稷生民留意。臣修昧死再拜。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
