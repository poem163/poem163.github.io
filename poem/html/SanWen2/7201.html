<HTML>
<HEAD>
<TITLE>宋·欧阳修《本论》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·欧阳修《本论》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·欧阳修《本论》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-24&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7201"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·欧阳修《本论》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·欧阳修《本论》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp;天下之事有本末，其为治者有先后。尧、舜之书略矣，后世之治天下， 
<br>未尝不取法于三代者，以其推本末而知所先后也。三王之为治也，以理数均 
<br>天下，以爵地等邦国，以井田域民，以职事任官。天下有定数，邦国有定制， 
<br>民有定业，官有定职。使下之共上勤而不困，上之治下简而不劳。财足于用 
<br>而可以备天灾也，兵足以御患而不至于为患也。凡此具矣，然后饰礼乐，兴 
<br>仁义以教道之。是以其政易行，其民易使，风俗淳厚，而王道成矣。虽有荒 
<br>子孱孙继之，犹七八百岁而后已。 
<br>&nbsp;&nbsp;&nbsp;&nbsp; 夫三王之为治，岂有异于人哉。财必取于民，官必养于禄，禁暴必以兵， 
<br>防民必以刑，与后世之治者大抵同也。然后世常多乱败，而三王独能安全者， 
<br>何也？三王善推本末，知所先后，而为之有条理。后之有天下者，孰不欲安 
<br>且治乎，用心益劳而政益不就，諰諰然常恐乱败及之，而辄以至焉者，何也？ 
<br>以其不推本末，不知先后而已。 
<br>&nbsp;&nbsp;&nbsp;&nbsp; 今之务众矣，所当先者五也。其二者有司之所知，其三者则未之思也。 
<br>足天下之用，莫先乎财；系天下之安危，莫先乎兵。此有司之所知也。然财 
<br>丰矣，取之无限而用之无度，则下益屈而上益劳。兵强矣，而不知所以用之， 
<br>则兵骄而生祸。所以节财、用兵者，莫先乎立制，制已具备，兵已可使，财 
<br>已足用，所以共守之者，莫先乎任人。是故均财而节兵，立法以制之，任贤 
<br>以守法，尊名以厉贤，此五者相为用，有天下者之常务，当今之世所先，而 
<br>执事者之所忽也。 
<br>&nbsp;&nbsp;&nbsp;&nbsp; 今四海之内非有乱也，上之政令非有暴也，天时水旱非有大故也，君臣 
<br>上下非不和也。以晏然至广之天下，无一间隙之端，而南夷敢杀天子之命吏， 
<br>西夷敢有崛强之王，北夷敢有抗礼之帝者，何也？生齿之数日益众，土地之 
<br>产日益广，公家之用日益急，四夷不服，中国不尊，天下不实者，何也？以 
<br>五者之不备故也。 
<br>&nbsp;&nbsp;&nbsp;&nbsp; 请试言其一二。方今农之趣耕，可谓劳矣；工商取利乎山泽，可谓勤矣； 
<br>上之征赋榷易商利之臣，可谓纤悉而无遗矣。然一遇水旱如明道、景祐之间， 
<br>则天下公私乏绝。是无事之世，民无一岁之备，而国无数年之储也。以此知 
<br>财之不足也。古之善用兵者，可使之赴水火；今厢禁之军，有司不敢役，必 
<br>不得已而暂用之，则谓之借倩。彼兵相谓曰：官倩我。而官之文符亦曰倩。 
<br>夫赏者所以酬劳也，令以大礼之故，不劳之赏三年而一遍，所费八九百万， 
<br>有司不敢缓月日之期；兵之得赏，不以无功知愧，乃称多量少、比好嫌恶， 
<br>小不如意，则群聚而呼，持梃欲击天子之大吏。无事之时其犹若此，以此知 
<br>兵骄也。 
<br>&nbsp;&nbsp;&nbsp;&nbsp; 夫财用悉出而犹不足者，以无定数也。兵之敢骄者，以用之未得其术。 
<br>以此知制之不立也。夫财匮兵骄，法制未一，而莫有奋然忘身许国者，以此 
<br>知不任人也。不任人者，非无人也。彼或挟材蕴知，特以时方恶人之好名， 
<br>各藏畜收敛，不敢奋露，惟恐近于名以犯时人所恶。是以人人变贤为愚，愚 
<br>者无所责，贤者被讥疾，遂使天下之事将弛废，而莫敢出力以为之。此不尚 
<br>名之弊者，天下之最大患也。故曰五者之皆废也。 
<br>&nbsp;&nbsp;&nbsp;&nbsp; 前日五代之乱可谓极矣，五十三年之间易五姓十三君，而亡国被弑者 
<br>八，长者不过十余岁，甚者三四岁而亡。夫五代之主岂皆愚者邪，其心岂乐 
<br>祸乱而不欲为久安之计乎？顾其力有不能为者，时也。当是时也，东有汾晋， 
<br>西有岐蜀，北有强胡，南有江淮、闽广、吴越、荆潭，天下分为十三四，四 
<br>面环之。以至狭之中国，又有叛将强臣割而据之，其君天下者，类皆为国日 
<br>浅，威德未洽，强君武主力而为之，仅以自守，不幸孱子懦孙，不过一再传 
<br>而复乱败。是以养兵如儿子之啖虎狼，犹恐不为用，尚何敢制！以残弊之民 
<br>人，赡无赀之征赋，头会箕敛，犹恐不足，尚何曰节财以富民！天下之势方 
<br>若弊庐，补其奥则隅环，整其桷则栋倾，枝撑扶持，苟存而已，尚何暇法象， 
<br>规圆矩方，而为制度乎？是以兵无制，用无节，国家无法度，一切苟且而已。 
<br>&nbsp;&nbsp;&nbsp;&nbsp; 今宋之为宋，八十年矣。外平僭乱，无抗敌之国；内削方镇，无强叛之 
<br>臣。天下为一，海内晏然。为国不为不久，天下不为不广也。语曰：长袖善 
<br>舞，多钱善贾，言有资者其为易也。方今承三圣之基业，据万乘之尊名，以 
<br>有四海一家之天下，尽大禹贡赋之地莫不内输，惟上之所取，不可谓乏财。 
<br>六尺之卒，荷戈胜甲，力彀五石之弩、弯二石之弓者数百万，惟上制而令之， 
<br>不可谓乏兵。中外之官居职者数千员，官三班吏部常积者又数百，三岁一诏 
<br>布衣，而应诏者万余人，试礼部者七八千，惟上之择，不可谓乏贤。民不见 
<br>兵革者几四十年矣，外振兵武，攘夷狄，内修法度，兴德化，惟上之所为， 
<br>不可谓无暇。以天子之慈圣仁俭，得一二明智乏臣相与而谋之，天下积聚， 
<br>可如文、景之富；制礼作乐，可如成周之盛；奋发威烈，以耀名誉，可如汉 
<br>武帝、唐太宗之显赫；论道德，可兴尧、舜之治。然而财不足用于上而下已 
<br>弊，兵不足威于外而敢骄于内，制度不可为万世法而日益丛杂，一切苟且， 
<br>不异五代之时，此甚可叹也。是所谓居得致之位，当可致之时，又有能致之 
<br>资，然谁惮而久不为乎！ 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
