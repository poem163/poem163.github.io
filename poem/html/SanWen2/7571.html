<HTML>
<HEAD>
<TITLE>明·方苞《狱中杂记》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 明·方苞《狱中杂记》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>明·方苞《狱中杂记》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-25&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7571"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'明·方苞《狱中杂记》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[明·方苞《狱中杂记》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp; 康熙五十一年三月，余在刑部狱，见死而由窦出者，日三四人。有洪洞 
<br>令杜君者，作而言曰：“此疫作也。今天时顺正，死者尚稀，往岁多至日十 
<br>数人。”余叩所以，杜君曰：“是疾易传染，遘者虽戚属，不敢同卧起。而 
<br>狱中为老监者四，监五室。禁卒居中央，牖其前以通明，屋极有窗以达气。 
<br>旁四室则无之，而系囚常二百余。每薄暮下管键，矢溺皆闭其中，与饮食之 
<br>气相薄；又，隆冬，贫者席地而卧，春气动，鲜不疫矣。狱中成法，质明启 
<br>钥，方夜中，生人与死者并踵顶而卧，无可旋避，此所以染者众中。又可怪 
<br>者，大盗、积贼、杀人重囚，气杰旺，染此者十不一二，或随有瘳。其骈死 
<br>者皆轻系及牵连佐证，法所不及者。”余曰，“京师有京兆狱，有五城御史 
<br>司坊，何故刑部系囚之多至此？”杜君曰：“迩年狱讼，情稍重，京兆、五 
<br>城即不敢专决；又九门提督所访缉纠诘，皆归刑部；而十四司正副郎好事者 
<br>及书吏、狱官、禁卒，皆利系者之多，少有连，必多方钩致。苟入狱，不问 
<br>罪之有无，必械手足，置老监，俾困苦不可忍，然后导以取保，出居于外， 
<br>量其家之所有以为剂，而官与吏剖分焉。中家以上，皆竭资取保；其次，求 
<br>脱械居监外板屋，费亦数十金；惟极贫无依，则械系不稍宽，为标准以警其 
<br>余。或同系，情罪重者，反出在外，而轻者无罪者罹其毒。积忧愤，寝食违 
<br>节，及病，又无医药，故往往至死。”余伏见圣上好生之德，同于往圣，每 
<br>质狱辞，必于死中求其生。而无辜者乃至此。倘仁人君子为上昌言，除死刑 
<br>及发塞外重犯，其轻系及牵连未结正者，别置一所以羁之，手足毋械。所全 
<br>活可数计哉！或曰：“狱旧有室五，名曰现监，讼而未结正者居之。倘举旧 
<br>典，可小补也。”杜君曰：“上推恩，凡职官居板屋；今贫者转系老监，而 
<br>大盗有居板屋者，此中可细诘哉！不若别置一所，为拔本塞源之道也。”余 
<br>同系朱翁、余生及在狱同官僧某，遘疫死，皆不应重罚。又某氏以不孝讼其 
<br>子，左右邻械系入者监，号呼达旦。余感焉，以杜君言泛讯之，众言同，于 
<br>是乎书。 
<br>&nbsp;&nbsp;&nbsp;&nbsp; 凡死刑，狱上，行刑者先俟于门外，使其党入索财物，名曰“斯罗”。 
<br>富者就其戚属，贫则面语之。其极刑，曰：“顺我，即先刺心；否则，四肢 
<br>解尽，心犹不死。”其绞缢，曰：“顺我，始缢即气绝；否则，三缢加别械， 
<br>然后得死。”惟大辟无可要，然犹质其首。用此，富者赂数十百金，贫亦罄 
<br>衣装；绝无有者，则治之如所言。主缚者亦然，不如所欲，缚时即先折筋骨。 
<br>每岁大决，勾者十三四，留者十六七，皆缚至西市待命。其伤于缚者，即幸 
<br>留，病数月乃瘳，或竟成痼疾。 
<br>&nbsp;&nbsp;&nbsp;&nbsp; 余尝就老胥而问焉：“被于刑者、缚者，非相仇也，期有得耳。果无有， 
<br>终亦稍宽之，非仁术乎？”曰：“是立法以警其余，且惩后也。不如此，则 
<br>人有幸心。”主梏扑者亦然。余同逮以木讯者三人：一人予三十金；骨微伤， 
<br>病间月；一人倍之，伤肤，兼旬愈；一人六倍，即夕行步如平常。或叩之曰： 
<br> “罪人有无不均，既各有得，何必更以多寡为差？”曰：“无差，谁为多与 
<br>者！”孟子曰：“术不可不慎。”信夫！ 
<br>&nbsp;&nbsp;&nbsp;&nbsp; 部中老胥，家藏伪章，文书下行直省，多潜易之，增减要语，奉行者莫 
<br>辨也。其上闻及移关诸部犹未敢然。功令：大盗未杀人，及他犯同谋多人者， 
<br>止主谋一二人立决；余经秋审，皆减等发配。狱辞上，中有立决者，行刑人 
<br>先俟于门外。命下，遂缚以出，不羁晷刻。有某姓兄弟，以把持公仓，法应 
<br>立决，狱具矣。胥某谓曰：“予我千金，吾生若。”叩其术，曰：“是无难， 
<br>别具本章，狱辞无易，但取案末独身无亲戚者二人易汝名，俟封奏时潜易之 
<br>而已。”其同事者曰：“是可欺死者，而不能欺主谳者；倘复请之，吾辈无 
<br>生理矣。”胥某笑曰：“复请之，吾辈无生理，而主谳者亦各罢去。彼不能 
<br>以二人之命易其官，则吾辈终无死道也。”竟行之，案末二人立决。主者口 
<br>呿舌挢，终不敢诘。余在狱，犹见某姓。狱中人群指曰：“是以某某易其首 
<br>者。”胥某一夕暴卒，人皆以为冥谪云。 
<br>&nbsp;&nbsp;&nbsp;&nbsp; 凡杀人，狱辞无谋、故者，终秋审入矜疑，即免死。吏因以巧法。有郭 
<br>四者，凡四杀人，复以矜疑减等，随遇赦。将出，日与其徒置酒酣歌达曙。 
<br>或叩以往事，一一详述之，意色扬扬，若自矜诩。噫，渫恶吏忍于鬻狱，无 
<br>责也；而道之不明，良吏亦多以脱人于死为功，而不求其情。其枉民也，亦 
<br>甚矣哉！ 
<br>&nbsp;&nbsp;&nbsp;&nbsp; 奸民久于狱，与胥卒表里，颇有奇羡。山阴李姓，以杀人系狱，每岁致 
<br>数百金。康熙四十八年，以赦出，居数月，漠然无所事。其乡人有杀人者， 
<br>因代承之。盖以律非故杀，必久系，终无死法也。五十一年，复援赦减等谪 
<br>戍。叹曰：“吾不得复入此矣！”故例，谪戍者移顺天府羁候，时方冬停遣， 
<br>李具状求在狱，候春发遣，至再三，不得所请，怅然而出。 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
