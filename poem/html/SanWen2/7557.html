<HTML>
<HEAD>
<TITLE>明·吴伟业《张南垣传》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 明·吴伟业《张南垣传》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>明·吴伟业《张南垣传》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-25&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7557"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'明·吴伟业《张南垣传》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[明·吴伟业《张南垣传》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp; 张南垣名涟，南垣其字，华亭人，徙秀州，又为秀州人。少学画，好写 
<br>人像，兼通山水，遂以其意垒石，故他艺不甚著，其垒石最工，在他人为之 
<br>莫能及也。百余年来，为此技者类学崭岩嵌特，好事之家罗取一二异石，标 
<br>之曰峰，皆从他邑辇致，决城闉，坏道路，人牛喘汗，仅得而至。络以巨絙， 
<br>锢以铁汁，刑牲下拜，劖颜刻字，钩填空青，穹窿岩岩，若在乔岳，其难也 
<br>如此。而其旁又架危梁，梯鸟道，游之者钩巾棘履，拾级数折，伛偻入深洞， 
<br>扪壁投罅，瞪盻骇栗。南垣过而笑曰：“是岂知为山者耶！今夫群峰造天， 
<br>深岩蔽日，此夫造物神灵之所为，非人力所得而致也。况其地辄跨数百里， 
<br>而吾以盈丈之址，五尺之沟，尤而效之，何异市人搏土以欺儿童哉！唯夫平 
<br>冈小阪，陵阜陂陁，版筑之功，可计日以就，然后错之以石，棋置其间，缭 
<br>以短垣，翳以密筿，若似乎奇峰绝嶂，累累乎墙外，而人或见之也。其石脉 
<br>之所奔注，伏而起，突而怒，为狮蹲，为兽攫，田鼻含呀，牙错距跃，决林 
<br>莽，犯轩槛而不去，若似乎处大山之麓，截溪断谷，私此数石者为吾有也。 
<br>方圹石洫，易以曲岸回沙；邃闼雕楹，改为青扉白屋。树取其不雕者，松杉 
<br>桧栝，杂植成林；石取其易致者，太湖尧峰，随意布置。有林泉之美，无登 
<br>顿之劳，不亦可乎！”华亭董宗伯玄宰、陈征君仲醇亟称之曰：“江南诸山， 
<br>土中戴石，黄一峰、吴仲圭常言之，此知夫画脉者也。”群公交书走币，岁 
<br>无虑数十家。有不能应者，用为大恨，顾一见君，惊喜欢笑如初。 
<br>&nbsp;&nbsp;&nbsp;&nbsp; 君为人肥而短黑，性滑稽，好举里巷谐媟以为抚掌之资。或陈语旧闻， 
<br>反以此受人啁弄，亦不顾也。与人交，好谈人之善，不择高下，能安异同， 
<br>以此游于江南诸郡者五十余年。自华亭、秀州外，于白门、于金沙、于海虞、 
<br>于娄东、于鹿城，所过必数月。其所为园，则李工部之横云、虞观察之予园、 
<br>王奉常之乐郊、钱宗伯之拂水、吴吏部之竹亭为最著。经营粉本，高下浓淡， 
<br>早有成法。初立土山，树石未添，岩壑已具，随皴随改，烟云渲染，补入无 
<br>痕。即一花一竹，疏密欹斜，妙得俯仰。山未成，先思著屋，屋未就，又思 
<br>其中之所施设，窗櫺几榻，不事雕饰，雅合自然。主人解事者，君不受促迫， 
<br>次第结构，其或任情自用，不得已骫骳曲折，后有过者，辄叹息曰：“此必 
<br>非南垣意也。” 
<br>&nbsp;&nbsp;&nbsp;&nbsp; 君为此技既久，土石草树，咸能识其性情。每创手之日，乱石林立，或 
<br>卧或倚，君踌躇四顾，正势侧峰，横支竖理，皆默识在心，借成众手。常高 
<br>坐一室，与客谈笑，呼役夫曰：“某树下某石可置某处。”目不转视，手不 
<br>再指，若金在冶，不假斧凿。甚至施竿结顶，悬而下缒，尺寸勿爽，观者以 
<br>此服其能矣。人有学其术者，以为曲折变化，此君生平之所长，尽其心力以 
<br>求仿佛，初见或似，久观辄非。而君独规模大势，使人于数日之内，寻丈之 
<br>间，落落难合，及其既就，则天堕地出，得未曾有。曾于友人斋前作荆、关 
<br>老笔，对峙平墄，已过五寻，不作一折，忽于其颠，将数石盘互得势，则全 
<br>体飞动，苍然不群。所谓他人为之莫能及者，盖以此也。 
<br>&nbsp;&nbsp;&nbsp;&nbsp; 君有四子，能传父术。晚岁辞涿鹿相国之聘，遣其仲子行，退老于鸳湖 
<br>之侧，结庐三楹。余过之谓余曰：“自吾以此术游江以南也，数十年来，名 
<br>园别墅易其故主者，比比多矣。荡于兵火，没于荆榛，奇花异石，他人辇取 
<br>以去，吾仍为之营置者，辄数见焉。吾惧石之不足留吾名，而欲得子文以传 
<br>之也。”余曰：“柳宗元为《梓人传》，谓有得于经国治民之旨。今观张君 
<br>之术，虽庖丁解牛，公输刻鹄，无以复过，其艺而合于道者欤！君子不作无 
<br>益，穿池筑台， 《春秋》所戒，而王公贵人，歌舞般乐，侈欲伤财，独此为 
<br>耳目之观，稍有合于清净。且张君因深就高，合自然，惜人力，此学愚公之 
<br>术而变焉者也，其可传也已。”作&nbsp;&nbsp;《张南垣传》。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
