<HTML>
<HEAD>
<TITLE>明·王守仁《稽山书院尊经阁记》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 明·王守仁《稽山书院尊经阁记》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>明·王守仁《稽山书院尊经阁记》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-25&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7503"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'明·王守仁《稽山书院尊经阁记》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[明·王守仁《稽山书院尊经阁记》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp; 经，常道也，其在于天谓之命，其赋于人谓之性，其主于身谓之心。心 
<br>也，性也，命也，一也。通人物，达四海，塞天地，亘古今，无有乎弗具， 
<br>无有乎弗同，无有乎或变者也，是常道也。其应乎感也，则为恻隐，为羞恶， 
<br>为辞让，为是非；其见于事也；则为父子之亲，为君臣之义，为夫妇之别， 
<br>为长幼之序，为朋友之信。是恻隐也，羞恶也，辞让也，是非也，是亲也， 
<br>义也，序也，别也，信也，一也；皆所谓心也，性也，命也。通人物，达四 
<br>海，塞天地，亘古今，无有乎弗具，无有乎弗同，无有乎或变者也，是常道 
<br>也。是常道也，以言其阴阳消息之行焉，则谓之《易》；以言其纪纲政事之 
<br>施焉，则谓之《书》；以言其歌咏性情之发焉，则谓之《诗》；以言其条理 
<br>节文之著焉，则谓之 《礼》；以言其欣喜和平之生焉，则谓之《乐》；以言 
<br>其诚伪邪正之辩焉，则谓之 《春秋》。是阴阳消息之行也以至于诚伪邪正之 
<br>辩也，一也；皆所谓心也，性也，命也。通人物，达四海，塞天地，亘古今， 
<br>无有乎弗具，无有乎弗同，无有乎或变者也，夫是之谓六经。六经者非他， 
<br>吾心之常道也。故《易》也者，志吾心之阴阳消息者也；《书》也者，志吾 
<br>心之纪纲政事者也； 《诗》也者，志吾心之歌咏性情者也；《礼》也者，志 
<br>吾心之条理节文者也；《乐》也者，志吾心之欣喜和平者也；《春秋》也者， 
<br>志吾心之诚伪邪正者也。君子之于六经也，求之吾心之阴阳消息而时行焉， 
<br>所以尊 《易》也；求之吾心之纪纲政事而时施焉，所以尊《书》也；求之吾 
<br>心之歌咏性情而时发焉，所以尊 《诗》也；求之吾心之条理节文而时著焉， 
<br>所以尊 《礼》也；求之吾心之欣喜和平而时生焉，所以尊《乐》也；求之吾 
<br>心之诚伪邪正而时辩焉，所以尊 《春秋》也。 
<br>&nbsp;&nbsp;&nbsp;&nbsp; 盖昔者圣人之扶人极、忧后世而述六经也，犹之富家者之父祖，虑其产 
<br>业库藏之积，其子孙者或至于遗忘散失，卒困穷而无以自全也，而记籍其家 
<br>之所有以贻之，使之世守其产业库藏之积而享用焉，以免于困穷之患。故六 
<br>经者，吾心之记籍也；而六经之实，则具于吾心，犹之产业库藏之实积，种 
<br>种色色，具存于其家；其记籍者，特名状数目而已。而世之学者，不知求六 
<br>经之实于吾心，而徒考索于影响之间，牵制于文义之末，硁硁然以为是六经 
<br>矣；是犹富家之子孙，不务守视享用其产业库藏之实积，日遗忘散失，至于 
<br>窭人丐夫。而犹嚣嚣然指其记籍。曰：“斯吾产业库藏之积也！”何以异于 
<br>是？ 
<br>&nbsp;&nbsp;&nbsp;&nbsp; 呜呼！六经之学，其不明于世，非一朝一夕之故矣。尚功利，崇邪说， 
<br>是谓乱经；习训诂，传记诵，没溺于浅闻小见，以涂天下之耳目，是谓侮经； 
<br>侈淫辞，竟诡辩，饰奸心盗行，逐世垄断，而犹自以为通经，是谓贼经。若 
<br>是者，是并其所谓记籍者而割裂弃毁之矣，宁复知所以为尊经也乎？ 
<br>&nbsp;&nbsp;&nbsp;&nbsp; 越城旧有稽山书院，在卧龙西岗，荒废久矣。郡守渭南南君大吉，既敷 
<br>政于民，然慨然悼末学之支离，将进之以圣贤之道，于是使山阴令吴君瀛拓 
<br>书院而一新之；又为尊经之阁于其后，曰：经正则庶民兴，庶民兴斯无邪慝 
<br>矣。阁成，请予一言，以谂多士。予既不获辞，则为记之若是。呜呼！世之 
<br>学者，得吾说而求诸其心焉，其亦庶乎知所以为尊经也矣。 
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
