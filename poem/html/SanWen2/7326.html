<HTML>
<HEAD>
<TITLE>宋·曾巩《议经费札子》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·曾巩《议经费札子》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·曾巩《议经费札子》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-24&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7326"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·曾巩《议经费札子》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·曾巩《议经费札子》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 臣闻古者以三十年之通制国用，使有九年之蓄。而制国用者，必于岁杪， 
<br>盖量入而为出。国之所不可俭者，祭祀也。然不过用数之仂，则先王养财之 
<br>意可知矣。盖用之有节，则天下虽贫，其富易致也。汉唐之始，天下之用常 
<br>屈矣，文帝、太宗能用财有节，故公私有余，所谓天下虽贫，其富易致也。 
<br>用之无节，则天下虽富，其贫亦易致也。汉唐之盛时，天下之用常裕矣，武 
<br>帝、明皇不能节以制度，故公私耗竭，所谓天下虽富，其贫亦易致也。 
<br>&nbsp;&nbsp;&nbsp;&nbsp; 宋兴，承五代之敝，六圣相继，与民休息，故生齿既庶，而财用有余。 
<br>且以景德、皇祐、治平校之：景德户七百三十万，垦田一百七十万顷；皇祐 
<br>户一千九十万，垦田二百二十五万顷；治平户一千二百九十万，垦田四百三 
<br>十万顷。天下岁入，皇祐、治平皆一亿万以上，岁费亦一亿万以上。景德官 
<br>一万余员；皇祐二万余员；治平并幕职、州县官三千三百余员，总二万四千 
<br>员。景德郊费六百万，皇祐一千二百万，治平一千三百万。以二者校之，官 
<br>之众一倍于景德，郊之费亦一倍于景德。官之数不同如此，则皇祐、治平入 
<br>官之门多于景德也。郊之费不同如此，则皇祐、治平用财之端，多于景德也。 
<br>诚诏有司按寻载籍，而讲求其故，使官之数、入者之多门可考而知，郊之费、 
<br>用财之多端可考而知。然后各议其可罢者罢之，可损者损之。使天下之入， 
<br>如皇祐、治平之盛，而天下之用、官之数、郊之费皆同于景德，二者所省者 
<br>盖半矣。则又以类而推之。天下之费，有约于旧而浮于今者，有约于今而浮 
<br>于旧者。其浮者必求其所以浮之自而杜之，其约者必本其所以约之由而从之。 
<br>如是而力行，以岁入一亿万以上计之，所省者十之一，则岁有余财一万万。 
<br>驯致不已，至于所省者十之三，则岁有余财三万万。以三十年之通计之，当 
<br>有余财九亿万，可以为十五年之蓄。自古国家之富，未有及此也。古者言九 
<br>年之蓄者，计每岁之入存十之三耳，盖约而言之也。 
<br>&nbsp;&nbsp;&nbsp;&nbsp; 今臣之所陈，亦约而言之。今其数不能尽同，然要其大致，必不远也。 
<br>前世于雕敝之时，犹能易贫而为富。今吾以全盛之势，用财有节。其所省者 
<br>一，则吾之一也；其所省者二，则吾之二也。前世之所难，吾之所易，可不 
<br>论而知也。 
<br>&nbsp;&nbsp;&nbsp;&nbsp; 伏惟陛下冲静质约，天性自然。乘舆器服，尚方所造，未尝用一奇巧。 
<br>嫔嫱左右，掖廷之间，位号多阙。躬履节俭，为天下先。所以忧悯元元，更 
<br>张庶事之意，诚至恻怛，格于上下。其于明法度以养天下之财，又非陛下之 
<br>所难也。臣诚不自揆，敢献其区区之愚，惟陛下裁择，取进止。 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
