<HTML>
<HEAD>
<TITLE>唐·柳宗元《寄许京兆孟容书》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 唐·柳宗元《寄许京兆孟容书》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>唐·柳宗元《寄许京兆孟容书》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-24&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7164"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'唐·柳宗元《寄许京兆孟容书》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[唐·柳宗元《寄许京兆孟容书》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp;宗元再拜五丈座前：伏蒙赐书诲谕，微悉重厚，欣跃恍惚，疑若梦寐， 
<br>捧书叩头，悸不自定。伏念得罪来五年，未尝有故旧大臣肯以书见及者。何 
<br>则？罪谤交积，群疑当道，诚可怪而畏也。以是兀兀忘行，尤负重忧，残骸 
<br>余魂，百病所集，痞结伏积，不食自饱。或时寒热，水火互至，内消肌骨， 
<br>非独瘴疠为也。忽捧教命，乃知幸为大君子所宥，欲使膏盲沉没，复起为人。 
<br>夫何素望，敢以及此。 
<br>&nbsp;&nbsp;&nbsp;&nbsp; 宗元早岁，与负罪者亲善，始奇其能，谓可以共立仁义，裨教化。过不 
<br> 自料，懃懃勉励，唯以中正信义为志，以兴尧、舜、孔子之道，利安元元为 
<br>务，不知愚陋，不可力强，其素意如此也。末路孤危，阨塞臲■，凡事壅隔， 
<br>很忤贵近，狂疏缪戾，蹈不测之辜，群言沸腾，鬼神交怒。加以素卑贱，暴 
<br>起领事，人所不信。射利求进者，填门排户，百不一得，一旦快意，更造怨 
<br>，以此大罪之外，沍诃万端，旁午抅扇，尽为敌仇，协心同攻，外连强 
<br>暴失职者以致其事。此皆文人所闻见，不敢为他人道说。怀不能已，复载简 
<br>牍。此人虽万被诛戮，不足塞责，而岂有赏哉？今其党与，幸获宽贷，各得 
<br>善地，无分毫事，坐食俸禄，明德至渥也，尚何敢更俟除弃废痼，以希望外 
<br>之泽哉？年少气锐，不识几微，不知当否，但欲一心直遂，果陷刑法，皆自 
<br>所求取得之，又何怪也？ 
<br>&nbsp;&nbsp;&nbsp;&nbsp; 宗元于众党人中，罪状最甚。神理降罚，又不能即死。犹对人言语，求 
<br>食自活，迷不知耻，日复一日。然亦有大故。自以得姓来二千五百年，代为 
<br>冢嗣。今抱非常之罪，居夷獠之乡，卑湿昏雾，恐一日填委沟壑，旷坠先绪， 
<br>以是怛然痛恨，心肠沸热。茕茕孤立，未有子息。荒隅中少士人女子，无与 
<br>为婚，世亦不肯与罪大者亲昵，以是嗣续之重，不绝如缕。每当春秋时飨， 
<br>孑立捧奠，顾眄无后继者，惸惸然欷歔惴惕，恐此事便已，摧心伤骨，若受 
<br>锋刃。此诚文人所共悯惜也。先墓所在城南，无异子弟为主，独托村邻。自 
<br>谴逐来，消息存亡不一至乡闾，主守者固以益怠。昼夜哀愤，惧便毁伤松柏， 
<br>刍牧不禁，以成大戾。近世礼重拜扫，今已阙者四年矣。每遇寒食，则北向 
<br>长号，以首顿地。想田野道路，士女遍满；皂隶庸丐，皆得上父母丘墓，马 
<br>医夏畦之鬼，无不受子孙追养者。然此已息望，又何以云哉！城西有数顷田， 
<br>树果数百株，多先人手自封植，今已荒秽，恐便斩伐，无复爱惜。家有赐书 
<br>三千卷，尚在善和里旧宅，宅今已三易主，书存亡不可知。皆付受所重，常 
<br>系心腑，然无可为者。立身一败，万事瓦裂，身残家破，为世大僇。复何敢 
<br>更望大君子抚慰收恤，尚置人数中耶！是以当食不知辛酸节适，洗沐盥漱， 
<br>动逾岁时，一搔皮肤，尘垢满爪。诚忧恐悲伤，无所告诉，以至此也。 
<br>&nbsp;&nbsp;&nbsp;&nbsp; 自古贤人才士，秉志遵分，被谤议不能自明者，仅以百数。故有无兄盗 
<br>嫂，娶孤女云挝妇翁者；然赖当世豪杰，分明辨别，卒光史籍。管仲遇盗， 
<br>升为功臣；匡章被不孝之名，孟子礼之。今已无古人之实，而有其诟，欲望 
<br>世人之明己，不可得也。直不疑买金以偿同舍；刘宽下车，归牛乡人。此诚 
<br>知疑似之不可辩，非口舌所能胜也。郑詹束缚于晋，终以无死；钟议南音， 
<br>卒获返国；叔向囚虏，自期必免；范痤骑危，以生易死；蒯通据鼎耳，为齐 
<br>上客；张苍、韩信伏斧锧，终取将相；邹阳狱中，以书自活；贾生斥逐，复 
<br>召宣室；倪宽摈死，后至御史大夫；董仲舒、刘向下狱当诛，为汉儒宗。此 
<br>皆瓌伟博辩奇壮之士，能自解脱。今以恇怯淟涊，下才末伎，又婴恐惧痼病， 
<br>虽欲慷慨攘臂，自同昔人，愈疏阔矣！ 
<br>&nbsp;&nbsp;&nbsp;&nbsp; 贤者不得志于今，必取贵于后，古之著书者皆是也。宗元近欲务此，然 
<br>力薄才劣，无异能解，虽欲秉笔缕，神志荒耗，前后遗忘，终不能成章。 
<br>往时读书，自以不至抵滞，今皆顽然无复省录。每读古人一传，数纸已后， 
<br>则再三伸卷，复观姓氏，旋又废失。假令万一除刑部囚籍，复为士列，亦不 
<br>堪当世用矣！伏惟兴衷于无用之地，垂德于不报之所，但以存通家宗祀为念， 
<br>有可动心者，操之勿失。虽不敢望旧扫茔域，退托先人之庐，以尽余齿，姑 
<br>遂少北，益轻瘴疠，就婚娶，求胤嗣，有可付托，即冥然长辞，如得甘寝， 
<br>无复恨矣！ 书辞繁委，无以自道。然即文以求其志，君子固得其肺肝焉。 
<br>无任恳恋之至！不宣。宗元再拜。 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
