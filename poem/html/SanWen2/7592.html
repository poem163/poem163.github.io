<HTML>
<HEAD>
<TITLE>明·梁启超《少年中国说》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 明·梁启超《少年中国说》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>明·梁启超《少年中国说》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-25&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7592"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'明·梁启超《少年中国说》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[明·梁启超《少年中国说》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp; 日本人之称我中国也，一则曰老大帝国，再则曰老大帝国。是语也，盖 
<br>袭译欧西人之言也。呜呼！我中国其果老大矣乎？任公曰：晋！是何言！是 
<br>何言！吾心目中有一少年中国在。 
<br>&nbsp;&nbsp;&nbsp;&nbsp; 欲言国之老少，请先言人之老少。老年人常思既往，少年人常思将来。 
<br>惟思既往也，故生留恋心；惟思将来也，故生希望心。惟留恋也，故保守； 
<br>惟希望也，故进取。惟保守也，故永旧；惟进取也，故日新。惟思既往也， 
<br>事事皆其所已经者，故惟知照例；惟思将来也，事事皆其所未经者，故常敢 
<br>破格。老年人常多忧虑，少年人常好行乐。惟多忧也，故灰心；惟行乐也， 
<br>故盛气。惟灰心也，故怯懦；惟盛气也，故豪壮。惟怯懦也，故苟且；惟豪 
<br>壮也，故冒险。惟苟且也，故能灭世界；惟冒险也，故能造世界。老年人常 
<br>厌事，少年人常喜事。惟厌事也，故常觉一切事无可为者；惟好事也，故常 
<br>觉一切事无不可为者。老年人如夕照，少年人如朝阳。老年人如瘠牛，少年 
<br>人如乳虎。老年人如僧，少年人如侠。老年人如字典，少年人如戏文。老年 
<br>人如鸦片烟，少年人如泼兰地酒。老年人如别行星之陨石，少年人如大洋海 
<br>之珊瑚岛。老年人如埃及沙漠之金字塔，少年人如西比利亚之铁路。老年人 
<br>如秋后之柳，少年人如春前之草。老年人如死海之潴为泽，少年人如长江之 
<br>初发源。此老年人与少年人性格不同之大略也。任公曰：人固有之，国亦宜 
<br>然。 
<br>&nbsp;&nbsp;&nbsp;&nbsp; 任公曰：伤哉，老大也！浔阳江头琵琶妇，当明月绕船，枫叶瑟瑟，衾 
<br>寒于铁，似梦非梦之时，追想洛阳尘中春花秋月之佳趣。西宫南内，白发宫 
<br>娥，一灯如穗，三五对坐，谈开元、天宝间遗事，谱 《霓裳羽衣曲》。青门 
<br>种瓜人，左对孺人，顾弄孺子，忆侯门似海珠履杂遝之盛事。拿破伦之流于 
<br>厄蔑，阿剌飞之幽于锡兰，与三两监守吏，或过访之好事者，道当年短刀匹 
<br>马驰骋中原，席卷欧洲，血战海楼，一声叱咤，万国震恐之丰功伟烈，初而 
<br>拍案，继而抚髀，终而揽镜。呜呼，面皴齿尽，白发盈把，颓然老矣！若是 
<br>者，舍幽郁之外无心事，舍悲惨之处无天地；舍颓唐之外无日月，舍叹息之 
<br>外无音声；舍待死之外无事业。美人豪杰且然，而况寻常碌碌者耶？生平亲 
<br>友，皆在墟墓；起居饮食，待命于人。今日且过，遑知他日？今年且过，遑 
<br>恤明年？普天下灰心短气之事，未有甚于老大者。于此人也，而欲望以拿云 
<br>之手段，回天之事功，挟山超海之意气，能乎不能？ 
<br>&nbsp;&nbsp;&nbsp;&nbsp; 呜呼！我中国其果老大矣乎？立乎今日以指畴昔，唐虞三代，若何之郅 
<br>治；秦皇汉武，若何之雄杰；汉唐来之文学，若何之隆盛；康乾间之武功， 
<br>若何之烜赫。历史家所铺叙，词章家所讴歌，何一非我国民少年时代良辰美 
<br>景、赏心乐事之陈迹哉！而今颓然老矣！昨日割五城，明日割十城，处处雀 
<br>鼠尽，夜夜鸡犬惊。十八省之土地财产，已为人怀中之肉；四百兆之父兄子 
<br>弟，已为人注籍之奴，岂所谓“老大嫁作商人妇”者耶？呜呼！凭君莫话当 
<br>年事，憔悴韶光不忍看！楚囚相对，岌岌顾影，人命危浅，朝不虑夕。国为 
<br>待死之国，一国之民为待死之民。万事付之奈何，一切凭人作弄，亦何足怪！ 
<br>&nbsp;&nbsp;&nbsp;&nbsp; 任公曰：我中国其果老大矣乎？是今日全地球之一大问题也。如其老大 
<br>也，则是中国为过去之国，即地球上昔本有此国，而今渐澌灭，他日之命运 
<br>殆将尽也。如其非老大也，则是中国为未来之国，即地球上昔未现此国，而 
<br>今渐发达，他日之前程且方长也。欲断今日之中国为老大耶？为少年耶？则 
<br>不可不先明“国”字之意义。夫国也者，何物也？有土地，有人民，以居于 
<br>其土地之人民，而治其所居之土地之事，自制法律而自守之；有主权，有服 
<br>从，人人皆主权者，人人皆服从者。夫如是，斯谓之完全成立之国，地球上 
<br>之有完全成立之国也，自百年以来也。完全成立者，壮年之事也。未能完全 
<br>成立而渐进于完全成立者，少年之事也。故吾得一言以断之曰：欧洲列邦在 
<br>今日为壮年国，而我中国在今日为少年国。 
<br>&nbsp;&nbsp;&nbsp;&nbsp; 夫古昔之中国者，虽有国之名，而未成国之形也。或为家族之国，或为 
<br>酋长之国，或为诸侯封建之国，或为一王专制之国。虽种类不一，要之，其 
<br>于国家之体质也，有其一部而缺其一部。正如婴儿自胚胎以迄成童，其身体 
<br>之一二官支，先行长成，此外则全体虽粗具，然未能得其用也。故唐虞以前 
<br>为胚胎时代，殷周之际为乳哺时代，由孔子而来至于今为童子时代。逐渐发 
<br>达，而今乃始将入成童以上少年之界焉。其长成所以若是之迟者，则历代之 
<br>民贼有窒其生机者也。譬犹童年多病，转类老态，或且疑其死期之将至焉， 
<br>而不知皆由未完成未成立也。非过去之谓，而未来之谓也。 
<br>&nbsp;&nbsp;&nbsp;&nbsp; 且我中国畴昔，岂尝有国家哉？不过有朝廷耳！我黄帝子孙，聚族而居， 
<br>立于此地球之上者既数千年，而问其国之为何名，则无有也。夫所谓唐、虞、 
<br>夏、商、周、秦、汉、魏、晋、宋、齐、梁、陈、隋、唐、宋、元、明、清 
<br>者，则皆朝名耳。朝也者，一家之私产也。国也者，人民之公产也。朝有朝 
<br>之老少，国有国之老少。朝与国既异物，则不能以朝之老少而指为国之老少 
<br>明矣。文、武、成、康，周朝之少年时代也。幽、厉、桓、赧，则其老年时 
<br>代也。高、文、景、武，汉朝之少年时代也。元、平、桓、灵，则其老年时 
<br>代也。自余历朝，莫不有之。凡此者谓为一朝廷之老也则可，谓为一国之老 
<br>也则不可。一朝廷之老旦死，犹一人之老且死也，于吾所谓中国者何与焉。 
<br>然则，吾中国者，前此尚未出现于世界，而今乃始萌芽云尔。天地大矣，前 
<br>途辽矣。美哉我少年中国乎！ 
<br>&nbsp;&nbsp;&nbsp;&nbsp; 玛志尼者，意大利三杰之魁也。以国事被罪，逃窜异邦。乃创立一会， 
<br>名曰“少年意大利”。举国志士，云涌雾集以应之。卒乃光复旧物，使意大 
<br>利为欧洲之一雄邦。夫意大利者，欧洲之第一老大国也。自罗马亡后，土地 
<br>隶于教皇，政权归于奥国，殆所谓老而濒于死者矣。而得一玛志尼，且能举 
<br>全国而少年之，况我中国之实为少年时代者耶！堂堂四百余州之国土，凛凛 
<br>四百余兆之国民，岂遂无一玛志尼其人者！ 
<br>&nbsp;&nbsp;&nbsp;&nbsp; 袭自珍氏之集有诗一章，题曰《能令公少年行》。吾尝爱读之，而有味 
<br>乎其用意之所存。我国民而自谓其国之老大也，斯果老大矣；我国民而自知 
<br>其国之少年也，斯乃少年矣。西谚有之曰：“有三岁之翁，有百岁之童。” 
<br>然则，国之老少，又无定形，而实随国民之心力以为消长者也。吾见乎玛志 
<br>尼之能令国少年也，吾又见乎我国之官吏士民能令国老大也。吾为此惧！夫 
<br>以如此壮丽浓郁翩翩绝世之少年中国，而使欧西日本人谓我为老大者，何也？ 
<br>则以握国权者皆老朽之人也。非哦几十年八股，非写几十年白折，非当几十 
<br>年差，非捱几十年俸，非递几十年手本，非唱几十年喏，非磕几十年头，非 
<br>请几十年安，则必不能得一官、进一职。其内任卿贰以上，外任监司以上者， 
<br>百人之中，其五官不备者，殆九十六七人也。非眼盲则耳聋，非手颤则足跛， 
<br>否则半身不遂也。彼其一身饮食步履视听言语，尚且不能自了，须三四人左 
<br>右扶之捉之，乃能度日，于此而乃欲责之以国事，是何异立无数木偶而使治 
<br>天下也！且彼辈者，自其少壮之时既已不知亚细亚、欧罗巴为何处地方，汉 
<br>祖唐宗是那朝皇帝，犹嫌其顽钝腐败之未臻其极，又必搓磨之，陶冶之，待 
<br>其脑髓已涸，血管已塞，气息奄奄，与鬼为邻之时，然后将我二万里山河， 
<br>四万万人命，一举而界于其手。呜呼！老大帝国，诚哉其老大也！而彼辈者， 
<br>积其数十年之八股、白折、当差、捱俸、手本、唱诺、磕头、请安，千辛万 
<br>苦，千苦万辛，乃始得此红顶花翎之服色，中堂大人之名号，乃出其全副精 
<br>神，竭其毕生力量，以保持之。如彼乞儿拾金一锭，虽轰雷盘旋其顶上，而 
<br>两手犹紧抱其荷包，他事非所顾也，非所知也，非所闻也。于此而告之以亡 
<br>国也，瓜分也，彼乌从而听之，乌从而信之！即使果亡矣，果分矣，而吾今 
<br>年七十矣，八十矣，但求其一两年内，洋人不来，强盗不起，我已快活过了 
<br>一世矣！若不得已，则割三头两省之土地奉申贺敬，以换我几个衙门；卖三 
<br>几百万之人民作仆为奴，以赎我一条老命，有何不可？有何难办？呜呼！今 
<br>之所谓老后、老臣、老将、老吏者，其修身齐家治国平天下之手段，皆具于 
<br>是矣。西风一夜催人老，凋尽朱颜白尽头。使走无常当医生，携催命符以祝 
<br>寿，嗟乎痛哉！以此为国，是安得不老且死，且吾恐其未及岁而殇也。 
<br>&nbsp;&nbsp;&nbsp;&nbsp; 任公曰：造成今日之老大中国者，则中国老朽之冤业也。制出将来之少 
<br>年中国者，则中国少年之责任也。彼老朽者何足道，彼与此世界作别之日不 
<br>远矣，而我少年乃新来而与世界为缘。如僦屋者然，彼明日将迁居他方，而 
<br>我今日始入此室处。将迁居者，不爱护其窗栊，不洁治其庭庑，俗人恒情， 
<br>亦何足怪！若我少年者，前程浩浩，后顾茫茫。中国而为牛为马为奴隶，则 
<br>烹脔棰鞭之惨酷，惟我少年当之。中国如称霸宇内，主盟地球，则指挥顾盼 
<br>之尊荣，惟我少年享之。于彼气息奄奄与鬼为邻者何与焉？彼而漠然置之， 
<br>犹可言也。我而漠然置之，不可言也。使举国之少年而果为少年也，则吾中 
<br>国为未来之国，其进步未可量也。使举国之少年而亦为老大也，则吾中国为 
<br>过去之国，其澌亡可翘足而待也。故今日之责任，不在他人，而全在我少年。 
<br>少年智则国智，少年富则国富；少年强则国强，少年独立则国独立；少年自 
<br>由则国自由，少年进步则国进步；少年胜于欧洲则国胜于欧洲，少年雄于地 
<br>球则国雄于地球。红日初升，其道大光。河出伏流，一泻汪洋。潜龙腾渊， 
<br>鳞爪飞扬。乳虎啸谷，百兽震惶。鹰隼试翼，风尘吸张。奇花初胎，矞矞皇 
<br>皇。干将发硎，有作其芒。天戴其苍，地履其黄。纵有千古，横有八荒。前 
<br>途似海，来日方长。美哉我少年中国，与天不老！壮哉我中国少年，与国无 
<br>疆！ 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
