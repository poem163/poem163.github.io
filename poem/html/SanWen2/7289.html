<HTML>
<HEAD>
<TITLE>宋·苏洵《上欧阳内翰第一书》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·苏洵《上欧阳内翰第一书》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·苏洵《上欧阳内翰第一书》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-24&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7289"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·苏洵《上欧阳内翰第一书》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·苏洵《上欧阳内翰第一书》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 内翰执事：洵布衣穷居，尝窃有叹，以为天下之人，不能皆贤，不能皆 
<br>不肖。故贤人君子之处于世，合必离，离必合。往者天子方有意于治，而范 
<br>公在相府，富公为枢密副使，执事与余公、蔡公为谏官，尹公驰骋上下，用 
<br>力于兵革之地。方是之时，天下之人，毛发丝粟之才，纷纷然而起，合而为 
<br>一。而洵也自度其愚鲁无用之身，不足以自奋于其间，退而养其心，幸其道 
<br>之将成，而可以复见于当世之贤人君子。不幸道未成，而范公西，富公北， 
<br>执事与余公、蔡公分散四出，而尹公亦失势，奔走于小官。洵时在京师，亲 
<br>见其事，忽忽仰天叹息，以为斯人之去，而道虽成，不复足以为荣也。既复 
<br>自思，念往者众君子之进于朝，其始也，必有善人焉推之；今也，亦必有小 
<br>人焉间之。今之世无复有善人也，则已矣！如其不然也，吾何忧焉？姑养其 
<br>心，使其道大有成而待之，何伤？退而处十年，虽未敢自谓其道有成矣，然 
<br>浩浩乎其胸中若与曩者异。而余公适亦有成功于南方，执事与蔡公复相继登 
<br>于朝，富公复自外入为宰相，其势将复合为一。喜且自贺，以为道既已粗成， 
<br>而果将有以发之也。既又反而思，其向之所慕望爱悦之而不得见之者，盖有 
<br>六人焉，今将往见之矣。而六人者，已有范公、尹公二人亡焉，则又为之潸 
<br>然出涕 （一作泪）以悲。呜呼！二人者不可复见矣，而所恃以慰此心者，犹 
<br>有四人也，则又以自解。思其止于四人也，则又汲汲欲一识其面。以发其心 
<br>之所欲言。而富公又为天子之宰相，远方寒士，未可遽以言通于其前；余公、 
<br>蔡公，远者又在万里外，独执事在朝廷间，而其位差不甚贵，可以叫呼扳援 
<br>而闻之以言。而饥寒衰老之病，又痼而留之，使不克自至于执事之庭。夫以 
<br>慕望爱悦其人之心，十年而不得见，而其人已死，如范公，尹公二人者；则 
<br>四人者之中，非其势不可遽以言通者，何可以不能自往而遽已也！ 
<br>&nbsp;&nbsp;&nbsp;&nbsp; 执事之文章，天下之人莫不知之；然窃自以为洵之知之特深，愈于天下 
<br>之人。何者？孟子之文，语约而意尽，不为巉刻斩绝之言，而其锋不可犯。 
<br>韩子之文，如长江大河，浑浩流转，鱼鼋蛟龙，万怪惶惑，而抑遏蔽掩，不 
<br>使自露；而人望见其渊然之光，苍然之色，亦自畏避，不敢迫视。执事之文， 
<br>纡馀委备，往复百折，而条达疏畅，无所间断，气尽语极，急言谒论，而容 
<br>与闲易，无艰难劳苦之态。此三者，皆断然自为一家之文也。惟李翱之文， 
<br>其味黯然而长，其光油然而幽，俯仰揖让，有执事之态。陆贽之文，遣言措 
<br>意，切近的当，有执事之实；而执事之才，又自有过人者。盖执事之文，非 
<br>孟子、韩子之文，而欧阳子之文也。夫乐道人之善而不为谄者，以其人诚足 
<br>以当之也；彼不知者，则以为誉人以求其悦己也。夫誉人以求其悦己，洵亦 
<br>不为也；而其所以道执事光明盛大之德，而不自知止者，亦欲执事之知其知 
<br>我也。 
<br>&nbsp;&nbsp;&nbsp;&nbsp; 虽然，执事之名，满于天下，虽不见其文，而固已知有欧阳子矣。而洵 
<br>也不幸，堕在草野泥涂之中。而其知道之心，又近而粗成。而欲徒手奉咫尺 
<br>之书，自托于执事，将使执事何从而知之、何从而信之哉？洵少年不学，生 
<br>二十五岁，始知读书，从士君子游。年既已晚，而又不遂刻意厉行，以古人 
<br>自期，而视与已同列者，皆不胜己，则遂以为可矣。其后困益甚，然后取古 
<br>人之文而读之，始觉其出言用意，与己大异。时复内顾，自思其才，则又似 
<br>夫不遂止于是而已者。由是尽烧曩时所为文数百篇，取《论语》、《孟子》、 
<br>韩子及其他圣人、贤人之文，而兀然端坐，终日以读之者，七八年矣。方其 
<br>始也，入其中而惶然，博观于其外而骇然以惊。及其久也，读之益精，而其 
<br>胸中豁然以明。若人之言固当然者，然犹未敢自出其言也。时既久，胸中之 
<br>言日益多，不能自制，试出而书之。已而再三读之，浑浑乎觉其来之易矣， 
<br>然犹未敢以为是也。近所为《洪范论》、《史论》凡七篇，执事观其如何？ 
<br>噫嘻！区区而自言，不知者又将以为自誉，以求人之知己也。惟执事思其十 
<br>年之心如是之不偶然也而察之。 
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
