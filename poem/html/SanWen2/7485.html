<HTML>
<HEAD>
<TITLE>宋·苏辙《乞罢左右仆射蔡确、韩缜状》 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanWen/">散文骈文</a> <font color=4C4C4C>&gt;&gt; </font><a href="../../html/SanWen2/">散文名篇</a> <FONT color=#BCB6A0>&gt;&gt;</font> 宋·苏辙《乞罢左右仆射蔡确、韩缜状》</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋·苏辙《乞罢左右仆射蔡确、韩缜状》</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-25&nbsp;&nbsp;文章类别:散文名篇&nbsp;&nbsp;阅读次数:<script language=javascript src="../../hits.php?articleid=7485"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋·苏辙《乞罢左右仆射蔡确、韩缜状》')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋·苏辙《乞罢左右仆射蔡确、韩缜状》]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;&nbsp;&nbsp; 右臣顷论奏蔡确、韩缜才不足用及多过恶，乞赐罢免，至今未及施行。 
<br>确近已上章求退，而缜安然未有去意。臣恐陛下隐忍不决，久失天下之望。 
<br>&nbsp;&nbsp;&nbsp;&nbsp; 窃惟先帝在位仅二十年，励精政事，变更法度，将以力致太平，追复三 
<br>代。是以擢任臣庶，至有起于小臣，十余年间致位公相，用人之速，近世无 
<br>与比者。究观圣意，本欲求贤自助，以利安生民，为社稷长久之计。夫岂欲 
<br>使左右大臣，偷合苟容，出入唯唯，危而不持，颠而不扶，窃取利禄，以奉 
<br>养妻子而已哉？ 
<br>&nbsp;&nbsp;&nbsp;&nbsp; 然自法行以来，民力困敝，海内愁怨。先帝晚年寝疾弥留，照知前事之 
<br>失，亲发德音，将洗心自新，以合天意。而此志不遂，奄弃万国。天下闻之， 
<br>知前日敝事皆先帝之所欲改，思慕圣德，继之以泣。是以皇帝践阼，圣母临 
<br>政，奉承遗旨“罢导洛，废市易，损青苗，止助役，宽保甲，免买马，放修 
<br>城池之役，复茶盐铁之旧。黜吴居厚、吕孝廉、宋用臣、贾青、王子京、张 
<br>诚一、吕嘉问、蹇周辅等。”命令所至，细民鼓舞相贺。臣愚不知朝廷以为 
<br>此数事者，谁之过也？上则大臣蔽塞聪明，逢君于恶；下则小臣贪冒荣利， 
<br>奔竞无耻。二者均皆有罪，则大臣以任重责重，小臣以任轻责轻，虽三尺童 
<br>子所共知也。今朝廷既已罢黜小臣，至于大臣，则因而任之，欲将使燮和阴 
<br>阳，陶冶民物，臣窃惑矣！ 
<br>&nbsp;&nbsp;&nbsp;&nbsp; 窃维朝廷之意，将以体貌大臣，待其愧耻自去，以全国体。今确、缜自 
<br>山陵已后，犹端然在职，不肯引咎辞位以谢天下。臣谨按确、缜受恩最深， 
<br>任事最久，据位最尊，获罪最重。而有靦面目，曾不知愧。确等诚以昔之所 
<br>行为是耶，则今日安得不争？以昔之所行为非耶，而昔日安得不言？穷究其 
<br>心，所以安而不去者，不过以为是皆先帝所为，而非吾罪也。 
<br>&nbsp;&nbsp;&nbsp;&nbsp; 夫为大臣，忘君徇己，不以身任罪戾，而归咎先帝，不忠不孝，宁有过 
<br>此！臣窃不忍千载之后书之简策，大臣既自处无过之地，则先帝独被恶名。 
<br>此臣所以痛心疾首，当食不饱，至于涕泗之横流也！ 
<br>&nbsp;&nbsp;&nbsp;&nbsp; 确等皆碌碌常才，无过人之实。朝廷将取其德，则不闻其孝弟可称；将 
<br>取其才，则不闻其功业可纪；将取其学，则不闻其经术可师。徒以悦媚上下， 
<br>坚固宠禄。陛下何不正确、缜之罪，上以为先帝分谤，下以慰天下之望？今 
<br>独以法绳治小民，而置确、缜，大则无以显扬圣考之遗意，小则无以安反侧 
<br>之心。故臣窃谓大臣诚退，则小臣非建议造事之小，可一切不治。使得革面 
<br>从君，竭力自效，以洗前恶。 
<br>&nbsp;&nbsp;&nbsp;&nbsp; 臣不胜狂愚，忘身为国，乞宣示此疏，使确、缜自处进退之分。臣虽万 
<br>死，不以为恨。谨录奏闻，伏候敕旨。 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
