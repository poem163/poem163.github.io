<HTML>
<HEAD>
<TITLE>魏诗 卷06-09 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/WeiChao/">魏朝诗选</a> <FONT color=#BCB6A0>&gt;&gt;</font> 魏诗 卷06-09</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>魏诗 卷06-09</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:魏朝诗选&nbsp;&nbsp;阅读次数:<script language=javascript src="../../hits.php?articleid=6522"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'魏诗 卷06-09')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[魏诗 卷06-09]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷六】
<br>
<br>　　☆陈思王曹植
<br>
<br>　　〈植。字子建。武帝子。文帝同母弟。建安十六年。封平原侯。又封临淄侯。文帝即位。离京就国。黄初二年。贬安乡侯。改封鄄城王。四年。徙雍丘王。明帝太和元年。改封浚仪。三年。复还雍丘。三年。徙东阿。六年。加封陈王。太和五年卒。年四十一。谥曰思。有集三十卷。〉
<br>
<br>　　【乐府】
<br>
<br>　　【丹霞蔽日行】
<br>
<br>　　〖《诗纪》云。魏文帝《诗》曰：丹霞蔽日。采虹垂天。明帝步出夏门行亦云。〗
<br>
<br>　　纣为昏乱。虐残忠正。周室何隆。一门三圣。牧野致功。天亦革命。汉祚之兴。阶秦之衰。虽有南面。王道陵夷。炎光再幽。殄灭无遗。
<br>
<br>　　【飞龙篇】
<br>
<br>　　晨游泰山。云雾窈窕。忽逢二童。颜色鲜好。乘彼白鹿。手医芝草。我知真人。长跪问道。
<br>
<br>　　西登玉台。金楼复道。授我仙药。神皇所造。教我服食。还精补脑。寿同金石。永世难老。
<br>
<br>　　【薤露行】
<br>
<br>　　〖乐府解题曰：曹植拟薤露行为天地。〗
<br>
<br>　　天地无穷极。阴阳转相因。人居一世间。忽若风吹尘。愿得展功勤。输力於明君。怀此王佐才。慷慨独不群。鳞介尊神龙。走兽宗麒麟。虫兽犹知德。何况於士人。孔氏删诗书。王业粲已分。骋我径寸翰。流藻垂华芬。
<br>
<br>　　【惟汉行】
<br>
<br>　　〖魏武帝薤露《诗》曰：惟汉二十世。所任诚不良。〗
<br>
<br>　　太极定二仪。清浊始以形。三光八极。天道甚著明。为人立君长。欲以遂其生。行仁章以瑞。变故诫骄盈。神高而听卑。报若响应声。明主敬细微。三季瞢天经。二皇称至化。盛哉唐虞庭。禹汤继厥德。周亦致太平。在昔怀帝京。日昃不敢宁。济济在公朝。万载驰其名。
<br>
<br>　　【旦篇】
<br>
<br>　　〖乐府解题曰：曹植拟长歌行为旦。〗
<br>
<br>　　旦游潢潦。不知江海流。燕雀戏藩柴。安识鸿鹄游。世士此诚明。大德固无俦。驾言登五岳。然後小陵丘。俯观上路人。势利惟是谋。仇高念皇家。远怀柔九州。抚剑而雷音。猛气纵横浮。泛泊徒嗷嗷。谁知壮士忧。
<br>
<br>　　【吁嗟篇】〖一作瑟瑟歌。〗
<br>
<br>　　〖乐府解题曰：曹植拟苦寒行为吁嗟。〗
<br>
<br>　　吁嗟此转蓬。居世何独然。长去本根逝。宿夜无休闲。东西经七陌。南北越九阡。卒遇回风起。吹我入云间。自谓终天路。忽然下沉渊。惊飚接我出。故归彼中田。当南而更北。谓东而反西。宕宕当何依。忽亡而复存。飘周八泽。连翩历五山。流转无恒处。谁知吾苦艰。愿为中林草。秋随野火燔。糜灭岂不痛。愿与根ぼ连。
<br>
<br>　　【豫章行二首】
<br>
<br>　　〖乐府解题曰：曹植拟豫章行为穷达。〗
<br>
<br>　　穷达难豫图。祸福信亦然。虞舜不逢尧。耕耘处中田。太公未遭文。渔钓终渭川。不见鲁孔丘。穷困陈蔡间。周公下白屋。天下称其贤。
<br>
<br>　　鸳鸯自朋亲。不若比翼连。他人虽同盟。骨肉天性然。周公穆康叔。管蔡则流言。子臧让千乘。季札慕其贤。
<br>
<br>　　【浮萍篇】〖蒲生行。〗
<br>
<br>　　浮萍寄清水。随风东西流。结发辞严亲。来为君子仇。恪勤在朝夕。无端获罪尤。在昔蒙恩惠。和乐如瑟琴。何意今摧颓。旷若商与参。茱萸自有芳。不若桂与兰。新人虽可爱。无若故所欢。行云有返期。君恩傥中还。慊慊仰天叹。愁心将何。日月不恒处。人生忍若寓。悲风来入怀。泪下如垂露。发箧造裳衣。裁缝纨与素。
<br>
<br>　　【野田黄雀行】
<br>
<br>　　〖《宋书》云。空侯引亦用此曲。〗
<br>
<br>　　置酒高殿上。亲友从我游。中厨办丰膳。烹羊宰肥牛。秦筝何慷慨。齐瑟和且柔。阳阿奏奇舞。京洛出名讴。乐饮过三爵。缓带倾庶羞。主称千金寿。宾奉万年酬。久要不可忘。薄终义所尤。谦谦君子德。磬折欲何求。惊风飘白日。光景驰西流。盛时不可再。百年忽我遒。生存华屋处。零落归山丘。先民谁不死。知命复何忧。
<br>
<br>　　置酒高殿上。亲交从我游。中厨办丰膳。烹羊宰肥牛。秦筝何慷慨。齐瑟和且柔。阳阿奏奇舞。京洛出名讴。乐饮过三爵。缓带倾庶羞。主称千金寿。宾奉万年酬。久要不可忘。薄终义所尢。谦谦君子德。磬折欲何求。盛时不再来。百年忽我遒。惊风飘白日。光景驰西流。生存华屋处。零落归山丘。先民谁不死。知命复何忧。
<br>
<br>　　【同前】
<br>
<br>　　高树多悲风。海水扬其波。利剑不在掌。结友何须多。不见篱间雀。见鹞自投罗。罗家得雀喜。少年见雀悲。拔剑捎罗网。黄雀得飞飞。飞飞摩苍天。来下谢少年。
<br>
<br>　　【门有万里客】
<br>
<br>　　门有万里客。问君何乡人。褰裳起从之。果得心所亲。挽裳对我泣。太息前自陈。本是朔方士。今为吴越民。行行将复行。去去适西秦。
<br>
<br>　　【泰山梁甫行】
<br>
<br>　　〖乐府解题曰：曹植改泰山梁甫为八方。〗
<br>
<br>　　八方各异气。千里殊风雨。剧哉边海民。寄身於草墅。妻子象禽兽。行止依林阻。柴门何萧条。狐兔翔我宇。
<br>
<br>　　【怨歌行】
<br>
<br>　　〖《诗纪》云。技录、乐府解题皆以为古辞。文章正宗作曹子建。○逯案。《乐府诗集》四十一怨诗行下引王僧虔技录曰：荀录所载。古为君一篇。今不传。又引乐府解题曰：古词云。为君既不易。为臣良独难云云。《诗纪》本此。又案。《乐府诗集》五十三引古今乐录曰：魏曲五篇。一、明明魏皇帝。二、大和有圣帝。三、魏历长。四、天生民。五、为君既不易。并明帝造。以代汉曲。其辞并亡。是古今乐录以此为魏明帝诗。而《书钞》又引作魏文帝。众说纷歧如此。今据艺文《类聚》、《乐府诗集》、文章正宗等。仍编入曹植诗中。〗
<br>
<br>　　为君既不易。为臣良独难。忠信事不显。乃有见疑患。周公佐成王。金滕功不刊。推心辅王室。二叔反流言。待罪居东国。泣涕常流连。皇灵大动变。震雷风且寒。拔树偃秋稼。天威不可干。素服开金滕。感悟求其端。公旦事既显。成王乃哀叹。吾欲竟此曲。此曲悲且长。今日乐相乐。别後莫相忘。
<br>
<br>　　【鼙舞歌五首】
<br>
<br>　　〖汉灵帝西园鼓吹有李坚者。能な舞。遭乱播迁。西随段煨。先帝闻其旧有伎。召之。坚既中废。兼古曲多谬误。异代之文未必相袭。故依前曲。改作新歌五篇。不敢充之黄门。近以成下国之陋乐焉。〗
<br>
<br>　　【圣皇篇】
<br>
<br>　　圣皇应历数。正康帝道休。九州咸宾服。威德洞八幽。三公奏诸公。不得久淹留。蕃位任至重。旧章咸率由。侍臣省文奏。陛下体仁慈。沈吟有爱恋。不忍听可之。迫有官典宪。不得顾恩私。诸王当就国。玺绶何累。便时舍外殿。宫省寂无人。主上增顾念。皇母怀苦辛。何以为赠赐。倾府竭宝珍。文钱百亿万。采帛若烟云。乘舆服御物。锦罗与金银。龙垂九旒。羽盖参班轮。诸王自计念。无功荷厚德。思一效筋力。糜躯以报国。鸿胪拥节卫。副使随经营。贵戚并出送。夹道交辎。车服齐整设。к晔耀天精。武骑卫前後。鼓吹箫笳声。祖道魏东门。泪下沾冠缨。扳盖因内顾。俯仰慕同生。行行将日暮。何时还阙庭。车轮为徘徊。四马踌躇鸣。路人尚酸鼻。何况骨肉情。
<br>
<br>　　【灵芝篇】
<br>
<br>　　灵芝生王地。朱草被洛滨。荣华相晃耀。光采晔若神。古时有虞舜。父母顽且嚣。尽孝於田垅。不违仁。伯瑜年七十。彩衣以娱亲。慈母笞不痛。欷涕沾巾。丁兰少失母。自伤早孤茕。刻木当严亲。朝夕致三牲。暴子见陵侮。犯罪以亡形。丈人为泣血。免戾全其名。董永遭家贫。父老财无遗。举假以供养。佣作致甘肥。责家填门至。不知何用归。天灵感至德。神女为秉机。岁月不安居。呜呼我皇考。生我既已晚。弃我何其早。蓼莪谁所兴。念之令人老。退咏南风诗。洒泪满衤韦抱。乱曰：圣皇君四海。德教朝夕宣。万国咸礼让。百姓家肃虔。痒序不失仪。孝悌处中田。户有曾闵子。比屋皆仁贤。髫乱无夭齿。黄尽心其年。陛下三万岁。慈母亦复然。
<br>
<br>　　【大魏篇】
<br>
<br>　　大魏应灵符。天禄方甫始。圣德致泰和。神明为驱使。左右宜供养。中殿宜皇子。陛下长寿考。
<br>
<br>　　群臣拜贺咸悦喜。积善有馀庆。宠禄固天常。众喜填门至。臣子蒙福祥。无患及阳遂。辅翼我圣皇。众吉咸集会。凶邪奸恶并灭亡。黄鹄游殿前。神鼎周四阿。玉马充乘舆。芝盖树九华。白虎戏西除。含利从辟邪。骐骥蹑足舞。凤皇拊翼歌。丰年大置酒。玉樽列广庭。乐饮过三爵。朱颜暴己形。式宴不违礼。君臣歌鹿鸣。乐人舞鼙鼓。百官雷扌卞赞若惊。储礼如江海。积善若陵山。皇嗣繁且炽。孙子列曾玄。群臣咸称万岁。陛下长寿乐年。御酒停未饮。贵戚跪东厢。侍人承颜色。奉进金玉觞。此酒亦真酒。福禄当圣皇。陛下临轩笑。左右咸欢录。杯来一何迟。群僚以次行。赏赐累千亿。百官并富昌。
<br>
<br>　　【精微篇】
<br>
<br>　　精微烂金石。至心动神明。杞妻哭死夫。梁山为之倾。子丹西质秦。乌白马角生。邹衍囚燕市。繁霜为夏零。关东有贤女。自字苏来卿。壮年报父仇，身没垂功名。如休逢赦书。白刃几在颈。俱上列仙籍。去死独就生。太仓令有罪。远徵当就拘。自悲居无男。祸至无与俱。缇萦痛父言。荷担西上书。盘桓北阙下。泣泪何涟如。乞得并姊弟。没身赎父躯。汉文感其义。肉刑法用除。其父得以免。辩义在列图。多男亦何为。一女足成居。简子南渡河。津吏废舟船。执法将加刑。女娟拥棹前。妾父闻君来。将涉不测渊。畏惧风波起。祷祝祭名川。备礼飨神。为君求福先。不胜酹祀诚。至令犯罚艰。君必欲加诛。乞使知罪愆。妾愿以身代。至诚感苍天。国君高其义。其父用赦原。河激奏中流。简子知其贤。归聘为夫人。荣宠超後先。辩女解父命。何况健少年。黄初发和气。明堂德教施。治道致太平。礼乐风俗移。刑措民无枉。怨女复何为。圣皇长寿考。景福常来仪。
<br>
<br>　　【孟冬篇】
<br>
<br>　　孟冬十月。阴气厉清。武官诫田。讲旅统兵。元龟袭吉。元光著明。蚩尢跸路。风弭雨停。乘舆启行。鸾鸣幽轧。虎贲采骑。飞象珥。钟鼓铿锵。箫管嘈喝。万骑齐镳。千乘等盖。夷山填谷。平林涤薮。张罗万里。尽其飞走。狡兔。扬白跳翰。猎以青。掩以修竿。韩卢宋鹊。呈才骋足。噬不尽绁。牵麋掎鹿。魏氏发机。养基抚弦。都卢寻高。搜索猴犭爰。庆忌孟贲。蹈谷超峦。张目决眦。发怒穿冠。顿熊扼虎。就豹搏ァ。气有馀势。负象而趋。获车既盈。日侧乐终。罢役解徒。大飨离宫。乱曰：圣皇临飞轩。论功校猎徒。死禽积如京。流血成沟渠。明诏大劳赐。大官供有无。走马行酒醴。驱车布肉鱼。鸣鼓举觞爵。击钟无馀。绝纲纵麟。弛罩出凤雏。收功在羽校。威灵振鬼区。陛下长欢乐。永世合天符。
<br>
<br>　　【当欲游南山行】
<br>
<br>　　东海广且深。由卑下百川。五岳虽高大。不逆垢与尘。良木不十围。洪条无所因。长者能博爱。天下寄其身。大匠无弃材。船车用不均。锥刀各异能。何所独却前。嘉善而矜愚。大圣亦同然。仁者各寿考。四坐咸万年。
<br>
<br>　　【名都篇】
<br>
<br>　　〖歌录曰：名都篇。齐瑟行也。〗
<br>
<br>　　名都多妖女。京洛出少年。宝剑直千金。被服丽且鲜。斗鸡东郊道。走马长楸间。驰骋未能半。双兔过我前。揽弓捷鸣镝。长驱上南山。左挽因右发。一纵两禽连。馀巧未及展。仰手接飞鸢。观者咸称善。众工归我妍。归来宴平乐。美酒斗十千。脍鲤隽胎。寒鳖炙熊蹯。鸣俦啸匹侣。列坐竟长筵。连翩击鞠壤。巧捷惟万端。白日西南驰。光景不可攀。云散还城邑。清晨复来还。
<br>
<br>　　【美女篇】
<br>
<br>　　〖歌录曰：美女篇。齐瑟行也。〗
<br>
<br>　　美女妖且闲。采桑歧路间。柔条纷冉冉。落叶何翩翩。攘袖见素手。皓腕约金环。头上金爵钗。腰佩翠琅。明珠交玉体。珊瑚间木难。罗衣何飘。轻裾随风还。顾ツ遗光采。长啸气若兰。行徒用息驾。休者以忘餐。借问女安居。乃在城南端。青楼临大路。高门结重关。容华耀朝日。谁不希令颜。媒氏何所营。玉帛不时安。佳人慕高义。求贤良独难。众人徒嗷嗷。安知彼所观。盛年处房室。中夜起长叹。
<br>
<br>　　【白马篇】
<br>
<br>　　〖歌录曰：白马篇。齐瑟行也。〗
<br>
<br>　　白马饰金羁。连翩西北驰。借问谁家子。幽并游侠儿。少小去乡邑。扬声沙漠垂。宿昔秉良弓。苦矢何参差。控弦破左的。右发摧月支。仰手接飞猱。俯身散马蹄。狡捷过猴猿。勇剽若豹螭。边城多警急。胡虏数迁移。羽檄从北来。厉马登高堤。长驱蹈匈奴。左顾陵鲜卑。弃身锋刃端。性命安可怀。父母且不顾。何言子与妻。名编壮士籍。不得中顾私。捐躯赴国难。视死忽如归。
<br>
<br>　　【升天行】
<br>
<br>　　乘乔追术士。远之蓬莱山。灵液飞素波。兰桂上参天。玄豹游其下。翔戏其巅。乘风忽登举。仿佛见众仙。
<br>
<br>　　扶桑之所出。乃在朝阳。中心陵苍昊。布页盖天涯。日出登东干。既夕没西枝。愿得纡阳辔。回日使东驰。
<br>
<br>　　【五游咏】〖乐府无咏字。《诗纪》同。广《文选》作五游诗。〗
<br>
<br>　　九州不足步。愿得凌云翔。肖遥八外。游目历遐荒。披我丹霞衣。袭我素霓裳。华盖芬ㄙ蔼。六龙仰天骧。曜灵未移景。倏忽造昊苍。阊阖启丹扉。双阙曜朱光。徘徊文昌殿。登陟太微堂。上帝休西棂。群後集东厢。带我琼瑶佩。漱我沆瀣浆。踟蹰玩灵芝。徙倚弄华芳。王子奉仙药。羡门进奇方。服食享遐纪。延寿保无疆。
<br>
<br>　　【远游篇】
<br>
<br>　　远游临四海。俯仰观洪波。大鱼若曲陵。承浪相经过。灵鳌戴方丈。神狱俨嵯峨。仙人翔其隅。玉女戏其阿。琼蕊可疗饥。仰首吸朝霞。昆仑本吾宅。中州非我家。将归谒东父。一举超流沙。鼓翼舞时风。长啸激清歌。金石固易敝。日月同光华。齐年与天地。万乘安足多。
<br>
<br>　　【仙人篇】
<br>
<br>　　仙人揽六著。对博太山隅。湘娥拊琴瑟。秦女吹笙竽。玉樽盈桂酒。而伯献神鱼。四海一何局。九州安所如。韩经与五乔。要我于天衢。万里不足步。轻举凌天虚。百腾逾景云。高风吹我躯。回驾驶观紫薇。与帝合灵符。阊阖正嵯峨。双阙万丈馀。玉树扶道生。白虎夹门枢。驱风游四海。东过王母庐。俯观五岳间。人生如寄居。潜光养羽翼。进趋且徐徐。不见轩辕氏。乘龙出鼎湖。徘徊九天上。与尔长相须。
<br>
<br>　　【盘石篇齐瑟行。】
<br>
<br>　　盘盘山巅石。飘涧底蓬。我本太山人。何为客淮东。蒹葭弥斥土。林木无分重。岸严若崩缺。湖水何汹汹。蚌蛤被滨涯。光彩如锦虹。高彼凌云霄。浮气象螭龙。鲸脊若丘陵。须若山上松。呼吸吞船丽。澎濞戏中鸿。方舟寻高价。珍宝丽以通。一举必千里。乘ざ举帆幢。经危履险阻。未知命所钟。常恐沈黄垆。下与鼋鳖同。南极苍梧野。游眄穷九江。中夜指参辰。欲师当定从。仰天长太息。思想怀故邦。乘桴何所志。吁嗟我孔公。
<br>
<br>　　【驱车篇】
<br>
<br>　　驱车掸驽马。东到奉高城。神哉彼泰山。五岳专其名。隆高贯云霓。嵯峨出太清。周流二六候。间置十二亭。上有涌醴泉。玉石扬华英。东北望吴野。西眺观日精。魂神所系属。逝者感斯征。王者以归天。郊厥元功成。历代无不遵。礼记有品程。探策或长短。唯德享利贞。封者七十帝。轩皇元独灵。餐霞漱沆瀣。毛羽被身形。发举蹈虚廓。径庭升窈冥。同寿东父年。旷代永长生。
<br>
<br>　　【种葛篇】
<br>
<br>　　种葛南山下。葛ぱ自成阴。与君初婚时。结发恩义深。欢爱在枕席。宿昔同衣衾。窃慕棠棣篇。好乐和瑟琴。行年将晚暮。佳人怀异心。恩纪旷不接。我情遂抑沈。出门当何顾。徘徊步北林。下有交颈兽。仰有双栖禽。攀枝长叹息。泪下沾罗襟。良马知我悲。延颈对我吟。昔为同池鱼。今为商与参。往古皆欢遇。我独困於今。弃置委天命。悠悠安可任。
<br>
<br>　　【妾薄命行】〖《诗纪》依《乐府诗集》作妾薄命二首。今据《类聚》改。〗
<br>
<br>　　携玉手。喜同车。北上云阁飞除。钓台蹇产清虚。池塘观沼可娱。仰泛龙舟绿波。俯擢神草枝柯。想彼宓妃洛河。退咏汉女湘娥。日既逝矣西藏。更会兰室洞房。华镫步障舒光。皎若日出扶桑。促樽合坐行觞。主人起舞娑盘。能者穴触别端。腾觚飞爵阑干。同量等色齐颜。任意交属所欢。朱颜发外形兰。袖随礼容极情。妙舞仟仟体轻。裳解履遗绝缨。俯仰笑喧无呈。览持佳人玉颜。齐举金爵翠盘手形罗袖良难。腕弱不胜珠环。坐者叹息舒颜。御巾粉君傍。中有霍纳都梁。鸡舌五味杂香。进者何人齐姜。恩重爱深难忘。召延亲好宴私。但歌杯来何迟。客赋既醉言归。主人称露未。
<br>
<br>　　【平陵东行】〖《诗纪》作平陵东。《类聚》陵字误陆。〗
<br>
<br>　　阊阖开。天衢通。被我羽衣乘飞龙。乘飞龙。与仟期。东上蓬莱采灵芝。灵芝采之可服食。年若王父无终极。
<br>
<br>　　【当来日大难】
<br>
<br>　　〖乐府解题曰：曹植拟善哉行为日苦短。○逯案。此篇应作苦短篇。〗
<br>
<br>　　日苦短。乐有馀。乃置玉樽办东厨。广情故。心相於。阖门置酒。和乐欣欣。游马後来。辕车解轮。今日同堂。出门异乡。别易会难。各尽杯觞。
<br>
<br>　　【桂之树行】
<br>
<br>　　桂之树。桂之树。桂生一何丽佳。扬朱华而翠叶。流芳布天涯。上有栖鸾。下有盘螭。桂之树。得道之真人咸来会讲仙。教尔服食日精。要道甚省不烦。淡泊无为自然。乘乔万里之外。去留随意所欲存。高高上际於众外。下下乃穷极地天。
<br>
<br>　　【当墙欲高行】
<br>
<br>　　龙欲升天须浮云。人之仕进待中人。众口可以铄金。谗言三至。慈母不亲。愤愤俗间。不辩伪真。愿欲披心自说陈。君门以九重。道远河无津。
<br>
<br>　　【当事君行】
<br>
<br>　　人生有所贵尚。出门各异情。朱紫更相夺色。雅郑异音声。好恶随所爱憎。追举逐虚名。百心可事一君。巧诈宁拙诚。
<br>
<br>　　【当车已驾行】〖《诗纪》已作以。〗
<br>
<br>　　欢坐玉殿。会诸贵客。侍者行觞。主人离席。顾视东西厢。丝竹与な铎。不醉无归来。明灯以继夕。
<br>
<br>　　【苦思行】
<br>
<br>　　绿萝缘玉树。光曜粲相晖。下有两真人。举翅翻高飞。我心何踊跃。思欲攀云追。郁郁西岳巅。石室青葱与天连。中有耆年一隐士。须发皆皓然。策杖从吾游。教我要忘言。
<br>
<br>　　【飞龙篇】
<br>
<br>　　南经丹穴。积阳所生。煎石流铄。品物无形。
<br>
<br>　　【同前】
<br>
<br>　　芝盖翩翩。
<br>
<br>　　【远游篇】
<br>
<br>　　夜光明珠。下隐金沙。采之谁遗。汉女湘娥。
<br>
<br>　　【善哉行】
<br>
<br>　　如彼翰鸟。或飞戾天。
<br>
<br>　　【对酒行】
<br>
<br>　　含生蒙泽。草木茂延。
<br>
<br>　　【苦热行】
<br>
<br>　　行游到日南。经历交址乡。苦热但曝露。越夷水中藏。
<br>
<br>　　【艳歌行】
<br>
<br>　　出自蓟北门。遥望胡地桑。枝枝自相值。叶叶自相当。
<br>
<br>　　【同前】
<br>
<br>　　长者赐颜色。泰山可动移。
<br>
<br>　　【结客篇】
<br>
<br>　　结客少年场。报怨洛北芒。
<br>
<br>　　利剑鸣手中。一击而尸僵。
<br>
<br>　　【天地篇】
<br>
<br>　　复为时所拘。羁绁作微臣。
<br>
<br>　　【长歌行】
<br>
<br>　　〖乐府解题曰：曹植拟亟出为尺蠖。〗
<br>
<br>　　尺蠖知屈伸。体道识穷达。
<br>
<br>　　【亟出行】
<br>
<br>　　蒙雾犯风尘。
<br>
<br>　　【妾薄幸】
<br>
<br>　　还行秋殿层楼。御辇从□好仇。排玉闼□椒房。丹帷楚组连网。
<br>
<br>　　【妾薄相行】
<br>
<br>　　齐讴楚舞纷纷。歌声上彻青云。
<br>
<br>　　辎飞毂交轮。
<br>
<br>　　【艳歌行】
<br>
<br>　　夏节纯和天清凉。百草滋殖舒兰芳。
<br>
<br>　　【陌上桑】
<br>
<br>　　望云际。有真人。安得轻举继清尘。执电鞭。骋飞ら。
<br>
<br>　　【两仪篇】
<br>
<br>　　帝者化八极。养万物。和阴阳。阴阳和。凤至河洛翔。
<br>
<br>　　【秋胡行】
<br>
<br>　　歌以咏言。大魏承天玑。
<br>
<br>　　【对酒行】
<br>
<br>　　蒲鞭苇杖示有刑。
<br>
<br>　　【乐府】
<br>
<br>　　胶漆至坚。浸之则离。皎皎素丝。溺色染移。君不我弃。谗人所为。
<br>
<br>　　市肉以肥。酤酒取醇。交觞接杯。以致殷勤。
<br>
<br>　　鲂隽熊掌。豹胎龟肠。
<br>
<br>　　乌起舞。凤凰吹笙。
<br>
<br>　　橙橘枇杷。甘蔗代出。
<br>
<br>　　墨出青松烟。笔出狡兔翰。古人感鸟迹。文字有改判。
<br>
<br>　　巢许蔑四海。商贾争一钱。
<br>
<br>　　所赍千金剑。通犀间碧。翡翠饰鸡必。标首明月珠。
<br>
<br>　　□厌常珍鹿霍。愿□百品异方。
<br>
<br>　　金樽玉杯不能使薄酒更厚。
<br>
<br>　　【歌】
<br>
<br>　　〖植作《七启》。系此。〗
<br>
<br>　　望云际兮有好仇。天路长兮往无由。佩兰蕙兮为谁修。宴婉绝兮我心愁。
<br>
<br>　　【甘露讴】
<br>
<br>　　〖植为魏德论。系此以下六讴。〗
<br>
<br>　　玄德洞幽。飞化上承。甘露以降。蜜淳水凝。睹阳弗。琼爵是承。献之帝庙。以明圣徵。
<br>
<br>　　【时雨讴】
<br>
<br>　　於穆圣皇。仁畅惠渥。辞献灭膳。以服鳏独。和气致祥。时雨渗漉。野草萌变。化成喜谷。
<br>
<br>　　【嘉禾讴】
<br>
<br>　　猗猗嘉禾。惟谷之精。其洪盈箱。协穗殊茎。昔生周朝。今植魏庭。献之庙堂。以昭厥灵。
<br>
<br>　　【白鹊讴】
<br>
<br>　　鹊之强强。诗人取喻。今存圣世。呈质见素。饥食苕华。渴饮清露。异于畴匹。众鸟是慕。
<br>
<br>　　【白鸠讴】
<br>
<br>　　班班者鸠。爰素其质。昔翔殷邦。今为魏出。朱目丹趾。灵姿诡类。载飞载鸣。彰我皇懿。
<br>
<br>　　【木连理讴】
<br>
<br>　　皇树嘉德。风靡云披。有木连理。别干同枝。将承大同。应天之规。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷七】
<br>
<br>　　☆陈思王曹植
<br>
<br>　　【诗】
<br>
<br>　　【献诗】〖并疏〗
<br>
<br>　　〖魏志本传云。黄初四年。徙封雍邱王。其年朝京师。上疏云云。○《文选》作上责躬应诏诗表。下列疏文。《诗纪》无此题。无疏文。直题上责躬诗应诏诗。〗
<br>
<br>　　臣植言。臣自抱归藩。刻肌刻骨。追思罪戾。昼分而食。夜分而寝。诚以天网不可重罹。圣恩难可再恃。窍感相鼠之篇。无礼遄死之义。形影相吊。五情愧。以罪弃生。则违昔贤夕改之劝。忍垢苟全。则犯诗人胡颜之讥。伏惟陛下。德象天地。恩隆父母。施畅春风。泽如时雨。是以不别荆棘者。庆云之惠也。七子均养者。鸠之仁也。舍罪贵功者。明君之举也。矜愚爱能者。慈父之恩也。是以愚臣徘徊於恩泽而不敢自弃者也。前奉诏书。臣等绝朝。心离志绝。自分黄永无执之望。不图圣诏猥垂齿召。至止之日。驰心辇毂。僻处西馆。未奉阙庭。踊跃之怀。瞻望反侧。不胜犬马恋主之情。谨奉表并献诗二篇。词旨浅末。不足采览。贵露下情。冒颜以闻。臣植诚惶诚恐。顿首顿首。死罪死罪。
<br>
<br>　　【责躬】
<br>
<br>　　於穆显考。时惟武皇。受命于天。宁济四方。朱旗所拂。九土披攘。玄化滂流。荒服来王。超商越周。与唐比踪。笃生我皇。奕世载聪。武则肃烈。文则时雍。受禅于汉。君临万邦。万邦既化。率由旧则。广命懿亲。以藩王国。帝日尔侯。君兹青土。奄有海滨。方周于鲁。车服有辉。旗章有叙。济济隽。我弼我辅。伊予本集作尔）小子。恃宠骄盈。举挂时网。动乱国经。作蒲作屏。先轨是隳。傲我皇使。犯我朝仪。国有典刑。我削我绌。将于理。元凶是率。明明天子。时惟笃类。不忍我刑。暴之朝肆。违彼执宪。哀予小臣。改封兖邑。于河之滨。股肱弗置。有君无臣。荒淫之阙。谁弼予身。茕茕仆夫。于彼冀方。嗟予小子。乃罹斯殃。赫赫天子。恩不遗物。冠我玄冕。要我朱绂。光光大使。我荣我华。剖符授玉。王爵是加。仰齿金玺。俯执圣策。皇恩过隆。只承怵惕。咨我小子。顽凶是婴。逝惭陵墓。存愧阙庭。匪敢傲德。实恩是恃。威灵改加。足以没齿。昊天罔极。生命不图。常惧颠沛。抱罪黄垆。愿蒙矢石。建旗东岳。庶立毫厘。微功自赎。危躯授命。知足免戾。甘赴江湘。奋戈吴越。天启其衷。得会京畿。迟奉圣颜。如渴如饥。心之云慕。怆矣其悲。天高听卑。皇肯照微。
<br>
<br>　　【应诏】
<br>
<br>　　肃承明诏。应会皇都。星陈夙驾。秣马脂车。命彼掌徒。肃我征旅。朝发鸾台。夕宿兰渚。芒芒原隰。祁祁士女。经彼公田。乐我稷黍。爰有つ木。重阴匪息。虽有饣侯粮。饥不遑食。望城不过。面邑不游。仆夫警策。平路是由。玄驷蔼蔼。扬镳漂沫。流风翼衡。轻云承盖。涉涧之滨。缘山之隈。遵彼河浒。黄阪是阶。西济关谷。或降或升。骖倦路。载寝载兴。将朝圣皇。匪敢晏宁。弭节长骛。指日遄征。前驱举燧。後乘抗旌。轮不辍运。鸾无废声。爰暨帝室。税此西墉。嘉诏未赐。朝觐莫从。仰瞻城阈。俯惟阙庭。长怀永慕。忧心如酲。
<br>
<br>　　【朔风诗】〖五章〗
<br>
<br>　　仰彼朔风。用怀魏都。愿骋代马。倏忽北徂。凯风永至。思彼蛮方。愿随越鸟。翻飞南翔。
<br>
<br>　　四气代谢。悬景运周。别如俯仰。脱若三秋。昔我初迁。朱华未。今我旋止。素雪云飞。俯降千仞。仰登天阻。风飘蓬飞。载离寒暑。千仞易陟。天阻可越。昔我同袍。今永乖别。
<br>
<br>　　子好芳草。岂忘尔贻。繁华将茂。秋霜悴之。君不垂眷。岂云其诚。秋兰可喻。桂树冬荣。
<br>
<br>　　弦歌荡思。谁与销忧。临川慕思。何为泛舟。岂无和乐。游非我邻。谁忘泛舟。愧无榜人。
<br>
<br>　　【矫志诗】
<br>
<br>　　芝桂虽芳。难以饵鱼。尸位素餐。难以成居。磁石引铁。於金不连。大朝举士。愚不闻焉。抱璧涂乞。无为贵宝。履仁遘祸。无为贵道。雏远害。不羞卑栖。灵虬避难。不耻污泥。都蔗虽甘。杖之必折。巧言虽美。用之必灭。济济唐朝。万邦作孚。逢蒙虽巧。必得良弓。圣主虽知。必得英雄。螳螂见叹。齐士轻战。越王轼蛙。国以死献。道远知骥，世伪知贤。覆之帱之。顺天之矩。泽如凯风。惠如时雨。口为禁闼。舌为发机。门机之。苦矢不追。
<br>
<br>　　【同上】
<br>
<br>　　仁虎匿爪。神龙隐鳞。
<br>
<br>　　【正会诗】
<br>
<br>　　〖《诗纪》从《类聚》作元会诗。又题下注云。晋礼志汉仪有正会礼。正旦受贺。公侯以下执贽来庭。二千石以上升殿称岁後作乐燕飨。魏帝都邺。正会文昌殿。用汉仪。〗
<br>
<br>　　初岁元祚。吉日惟良。乃为嘉会。燕此高堂。尊卑列叙。典而有章。衣裳鲜洁。黼黻玄黄。清酤盈爵。中坐腾光。珍膳杂Ш。充溢圆方。笙磬既设。筝瑟俱张。悲歌厉响。咀嚼清商。俯视文轩。仰瞻华梁。愿保兹善。千载为常。欢笑尽娱。乐哉未央。皇室荣贵。寿若东王。
<br>
<br>　　【闺情诗】
<br>
<br>　　有美一人。被服纤罗。娇姿艳丽。蓊若春华。弹琴抚节。为我弦歌。清浊齐均。既亮且和。取乐今日。遑恤其他。
<br>
<br>　　【公燕诗】〖《诗纪》燕作宴。〗
<br>
<br>　　公子敬爱客。终宴不知疲。清夜游西园。飞盖相追随。明月澄清影。列宿正参差。秋兰被长坂。朱华冒绿池。潜鱼跃清波。好鸟鸣高枝。神飚接丹毂。轻辇随风移。飘放志意。千秋长若斯。
<br>
<br>　　【侍太子坐诗】
<br>
<br>　　白日曜青春。时雨静飞尘。寒冰辟炎景。凉风飘我身。清醴盈金觞。肴馔纵横陈。齐人进奇乐。歌者出西秦。翩翩我公子。机巧忽若神。
<br>
<br>　　【斗鸡诗】
<br>
<br>　　〖《诗纪》从《乐府诗集》作斗鸡篇。〗
<br>
<br>　　游目极妙伎。清听厌宫商。主人寂无为。众宾进乐方。长筵坐戏客。斗鸡间观房。群雄正翕赫。双翘自飞扬。挥羽激清风。悍目发朱光。觜落轻毛散。严距往往伤。长鸣入青云。扇翼独翱翔。愿蒙狸膏助。常得擅此场。
<br>
<br>　　【赠徐干诗】
<br>
<br>　　惊风飘白日。忽然归西山。圆景光未满。众星灿以繁。志士营世业。小人亦不间。聊且夜行游。游彼双阙间。文昌郁云兴。迎风高中天。春鸠鸣飞栋。流飙激棂轩。顾念蓬室士。贫贱诚足怜。薇藿弗充虚。皮褐犹不全。慷慨有悲心。兴文自成篇。宝弃怨何人。和氏有其愆。弹冠俟知己。知己谁不然。良田无晚岁。膏泽多丰年。亮怀美。积久德愈宣。亲交义在敦。申章复何言。
<br>
<br>　　【赠丁仪诗】
<br>
<br>　　〖《文选》李善注云。集云与都亭侯丁翼。今云仪。误也。〗
<br>
<br>　　初秋凉气发。庭树微销落。凝霜依玉除。清风飘飞阁。朝云不归山。霖雨成川泽。黍稷委畴陇。农夫安所获。在贵多忘贱。为恩谁能博。狐白足御冬。焉念无衣客。思慕延陵子。宝剑非所惜。子其宁尔心。亲交义不薄。
<br>
<br>　　【赠王粲诗】
<br>
<br>　　端坐苦愁思。揽衣起西游。树木发春华。清池激长流。中有孤鸳鸯。哀鸣求匹俦。我愿执此鸟。惜哉无轻舟。欲归忘故道。顾望但怀愁。悲风鸣我侧。羲和逝不留。重阴润万物。何惧泽不周。谁令君多念。自使怀百忧。
<br>
<br>　　【赠丁仪王粲诗】
<br>
<br>　　〖《文选》李善注曰：集云答丁敬礼王仲宣。翼字敬礼。今云仪。误也。〗
<br>
<br>　　从军度函谷。驱马过西京。山岑高无极。泾渭扬浊清。壮哉帝王居。佳丽殊百城。员阙出浮云。承露概泰清。皇佐扬天惠。四海无交兵。权家虽爱胜。全国为令名。君子在末位。不能歌德声。丁生怨在朝。王子欢自营。欢怨非贞则。中和诚可经。
<br>
<br>　　【赠丁翼诗】
<br>
<br>　　〖文士传曰：翼。字敬礼。仪之弟也。为黄门侍郎。〗
<br>
<br>　　嘉宾填城阙。丰膳出中厨。吾与二三子。曲宴此城隅。秦筝发西气。齐瑟扬东讴。肴来不虚归。觞至反无馀。我岂狎异人。朋友与我俱。大国多良材。譬海出明珠。君子义休亻待小人德无储。积善有馀庆。荣枯立可须。滔荡固大节。时俗多所拘。君子通大道。无愿为世儒。
<br>
<br>　　【赠白马王彪诗】〖七章〗
<br>
<br>　　黄初四年正月。白马王、任城王与余俱朝京师。会节气。到洛阳。任城王薨。至七月与白马王还国。後有司以二王归藩。道路宜异宿止。意毒恨之。盖以大别在数日。是用自剖。与王辞焉。愤而成篇。
<br>
<br>　　谒帝承明庐。逝将归旧疆。清晨发皇邑。日夕过首阳。伊洛广且深。欲济川无梁。泛舟越洪涛。怨彼东路长。顾瞻恋城阙。引邻情内伤。
<br>
<br>　　太谷何寥廓。山树郁苍苍。霖雨泥我涂。流潦浩纵横。中逵绝无轨。改辙登高冈。修坂造云日。我马玄以黄。
<br>
<br>　　玄黄犹能进。我思郁以纡。郁纡将何念。亲爱在离居。本图相与偕。中更不克俱。鸱枭鸣衡轭。豺狼当路衢。苍蝇间白黑。谗巧反亲疏。欲还绝无蹊。揽辔止踟蹰。
<br>
<br>　　踟蹰亦何留。相思无终极。秋风发微凉。寒蝉鸣我侧。原野何萧条。白日忽西匿。归鸟赴乔林。翩翩厉羽翼。孤兽走索群。衔草不遑食。感物伤我怀。抚心长太息。
<br>
<br>　　太息将何为。天命与我违。奈何念同生。一往形不归。孤魂翔故域。灵柩寄京师。存者忽复过。亡没身自衰。人生处一世。去若朝露。年在桑榆间。影响不能追。自顾非金石。咄令心悲。
<br>
<br>　　心悲动我神。弃置莫复陈。丈夫志四海。万里犹比邻。恩爱苟不亏。在远分日亲。何必同衾帱。然後展｛殷心｝｛勤心｝。忧思成疾＜疒尔＞。无乃儿女仁。仓卒骨肉情。能不怀苦辛。
<br>
<br>　　苦辛何虑思。天命信可疑。虚无求列仙。松子久吾欺。变故在斯须。百年谁能持。离别永无会。执手将何时。王其爱玉体。俱享黄发期。收泪即长路。援笔从此辞。
<br>
<br>　　【送应氏诗二首】
<br>
<br>　　步登北邙阪。遥望洛阳山。洛阳何寂寞。宫室尽烧焚。垣墙皆顿擗。荆棘上参天。不见旧耆老。但睹新少年。侧足无行径。荒畴不复田。游子久不归。不识陌与阡。中野何萧条。千里无人烟。念我平常居。气结不能言。
<br>
<br>　　清时难屡得。嘉会不可常。天地无终极。人命若朝霜。愿得展燕婉。我友之朔方。亲昵。并集送。置酒此河阳。中馈岂独薄。宾饮不尽觞。爱至望苦深。岂不愧中肠。山川阻且远。别促会日长。愿为比翼鸟。施翮起高翔。
<br>
<br>　　【三良诗】
<br>
<br>　　功名不可为。忠义我所安。秦穆先下世。三臣皆自残。生时等荣乐。既没同忧患。谁言捐躯易。杀身诚独难。揽涕登君墓。临穴仰天叹。长夜何冥冥。一往不复还。黄鸟为悲鸣。哀哉伤肺肝。
<br>
<br>　　【代刘勋妻王氏杂诗】
<br>
<br>　　谁言去妇薄。去妇情更重。千里不唾井。况乃昔所奉。远望未为遥。踟蹰不得共。
<br>
<br>　　【弃妇诗】〖《诗纪》作弃妇篇。编入乐府部分。并云。本集不载。见玉台新咏。〗
<br>
<br>　　石榴植前庭。绿叶摇缥青。丹华灼烈烈。璀彩有光荣。光荣晔流离。可以戏淑灵。有鸟飞来集。拊翼以悲鸣。悲鸣夫何为。丹华实成。拊心长叹息。无子当归宁。有子月经天。无子若流星。天月相终始。流星没无精。栖迟失所宜。下与瓦石并。忧怀从中来。
<br>
<br>　　叹息通鸡鸣。反侧不能寐。逍遥於前庭。踟蹰还入房。肃肃帷幕声。搴帷更摄带。抚节弹鸣筝。慷慨有馀音。要妙悲且清。收泪长叹息。何以负神灵。招摇待霜露。何必春夏成。晚获为良实。愿君且安宁。
<br>
<br>　　【游仙诗】
<br>
<br>　　人生不满百。戚戚少欢娱。意欲奋六翮。排雾陵紫虚。蝉蜕同松乔。翻迹登鼎湖。翱翔九天上。骋辔远行游。东观扶桑曜。西临弱水流。北极登玄渚。南翔陟丹邱。
<br>
<br>　　【杂诗七首】
<br>
<br>　　高台多悲风。朝日照北林。之子在万里。江湖迥且深。方舟安可极。离思故难任。孤雁飞南游。过庭长哀吟。翘思慕远人。愿欲托遗音。形影忽不见。翩翩伤我心。
<br>
<br>　　转蓬离本根。飘随长风。何意回飚举。吹我入云中。高高上无极。天路安可穷。类此游客子。捐躯远从戎。毛褐不掩形。薇藿常不充。去去莫复道。沈忧令人老。
<br>
<br>　　西北有织妇。绮缟何缤纷。明晨秉机杼。日昃不成文。太息终长夜。悲啸入青云。妾身守空闺。良人行从军。自期三年归。今已历九春。飞鸟绕树翔。敫々鸣索群。愿为南流景。驰光见我君。
<br>
<br>　　南国有佳人。容华若桃李。朝游江北岸。夕宿潇湘。时俗薄朱颜。谁为发皓齿。俯仰岁将暮。荣曜难久恃。仆夫早严驾。吾将远行游。远游欲河之。吴国为我仇。将骋万里涂。东路安足由。江介多悲风。淮泗驰急流。愿欲一轻济。惜哉无方舟。闲居非吾志。甘心赴国忧。
<br>
<br>　　飞观百馀尺。临牖御棂轩。远望周千里。朝夕见平原。烈士多悲心。小人俞自闲。国仇亮不塞。甘心思丧元。拊剑西南望。思欲赴太山。弦急悲声发。聆我慷慨言。
<br>
<br>　　揽衣出中闺。逍遥步两楹。间房何寂寞。绿草被阶庭。空室自生风。百鸟翩南征。春思安可忘。忧戚与我并。佳人在远道。妾身单且茕。欢会难再遇。芝兰不重荣。人皆弃旧爱。君岂若平生。寄松为女萝。依水如浮萍。赍身奉衿带。朝夕不堕倾。倘终顾ツ恩。永副我中情。
<br>
<br>　　【杂诗】
<br>
<br>　　悠悠远行客。去家千馀里。出亦无所之。入亦无所止。浮云翳日光。悲风动地起。
<br>
<br>　　【杂诗】
<br>
<br>　　美玉生盘石。宝剑出龙渊。帝王临朝服。秉此威百蛮。历刀不见贵。杂糅刀刃间。
<br>
<br>　　【七哀诗】〖《诗纪》云。玉台作杂诗。乐府作怨歌行本辞。〗
<br>
<br>　　明月照高楼。流光正徘徊。上有愁思妇。悲欢有馀哀。借问叹者谁。言是宕子妻。君行逾十年。孤妾常独栖。君若清路尘。妾若浊水泥。浮沉各异势。会合何时谐。愿为西南风。长逝入君怀。君怀良不开。贱妾当何依。
<br>
<br>　　【怨诗行】
<br>
<br>　　〖《诗纪》云。即七哀诗。中间略有异同耳。〗
<br>
<br>　　明月照高楼。流光正徘徊。上有愁思妇。悲叹有馀哀。借问叹者谁。自云宕子妻。夫行逾十载。贱妾常独栖。念君过於渴。思君剧於饥。君作高山柏。妾为浊水泥。北风行萧萧，烈烈入吾耳。心中念故人。泪堕不能止。浮沉各异路。会合当何谐。愿作东北风。吹我入君怀。君怀常不开。贱妾当何依。恩情中道绝。流止任东西。我欲竟此曲。此曲悲且长。今日乐相乐。别後莫相忘。
<br>
<br>　　【情诗】
<br>
<br>　　微阴翳阳景。清风飘我衣。游鱼潜绿水。翔鸟薄天飞。眇眇客行士。遥役不得归。始出严霜结。今来白露。游子叹黍离。处者歌式微。慷慨对嘉宾。凄怆内伤悲。
<br>
<br>　　【喜雨诗】
<br>
<br>　　太和二年。大旱。三麦不收。百姓分为饥饿。
<br>
<br>　　天覆何弥广。苞育此群生。弃之必憔悴。惠这则滋荣。庆云从北来。郁述西南征。时雨中夜降。长雷周我庭。嘉种盈膏壤。登秋毕有成。
<br>
<br>　　【诗】
<br>
<br>　　双鹤俱遨游。相失东海傍。雄飞窜北朔。雌惊赴南湘。弃我交颈欢。离别各异方。不惜万里道。但恐天网张。
<br>
<br>　　【七步诗】〖《诗纪》云。本集不载。〗
<br>
<br>　　煮豆持作羹。漉豉以为汁。萁在釜下然。豆在釜中泣。本自同根生。相煎何太急。
<br>
<br>　　【离友诗三首】〖并序〗
<br>
<br>　　乡人有夏侯威者。少有成人之风。余尚其为人。与之昵好。王师振旅。送余於魏邦。心有眷然。为之陨涕。乃作离友之诗。其辞曰：
<br>
<br>　　王旅旋兮背故乡。彼君子兮笃人纲。媵余行兮归朔方。驰原隰兮寻旧疆。车载奔兮以繁骧。涉浮济兮泛轻航。迄魏都兮息兰房。展宴好兮惟乐康。
<br>
<br>　　凉风肃兮白露滋。木感气兮条叶辞。临渌水兮登崇基。折秋华兮采灵芝。寻永归兮赠所思。感离隔兮会无期。伊郁悒兮情不怡。
<br>
<br>　　日匿影兮天微阴。经回路兮造北林。
<br>
<br>　　【妒诗】
<br>
<br>　　嗟尔同衾。曾不是志。宁彼冶容。安此妒忌。
<br>
<br>　　【四言诗】
<br>
<br>　　华屏列曜。藻帐垂阴。
<br>
<br>　　【同前】
<br>
<br>　　高谈虚论。问彼道原。
<br>
<br>　　【离友诗】
<br>
<br>　　灵鉴无私。
<br>
<br>　　【诗】
<br>
<br>　　身被轻暖。
<br>
<br>　　【诗】
<br>
<br>　　皇考建世业。余从征四方。栉风而沐雨。万里蒙露霜。剑戟不离手。铠甲为衣裳。
<br>
<br>　　【芙蓉池诗】
<br>
<br>　　逍遥芙蓉池。翩翩戏轻舟。南阳栖双鹄。北柳有鸣鸠。
<br>
<br>　　【言志诗】
<br>
<br>　　庆云未时兴。云龙潜作鱼。神鸾失其俦。还从燕雀居。
<br>
<br>　　【诗】
<br>
<br>　　游鸟翔故巢。狐死反邱穴。我信归故乡。安得惮离别。
<br>
<br>　　【诗】
<br>
<br>　　君王礼英贤。不吝千金璧。从容冰井台。清池映华薄。
<br>
<br>　　【七哀诗】
<br>
<br>　　南方有障气。晨鸟不得飞。
<br>
<br>　　膏沐谁为容。明镜暗不治。
<br>
<br>　　【离别诗】
<br>
<br>　　人远精魂近。寤寐梦容光。
<br>
<br>　　【诗】
<br>
<br>　　一顾千金重。何必珠玉钱。
<br>
<br>　　【诗】
<br>
<br>　　弹筝奋逸响。新专用好入神。
<br>
<br>　　【述仙诗】
<br>
<br>　　游将升云烟。
<br>
<br>　　【诗】
<br>
<br>　　长铗鸣鞘中。
<br>
<br>　　【寡妇诗】
<br>
<br>　　高坟郁兮巍巍。松柏森兮成行。
<br>
<br>　　【诗】
<br>
<br>　　秋商气转微凉。
<br>
<br>　　☆楚王曹彪
<br>
<br>　　〈彪。字朱虎。武帝子。初封白马王。後徙封楚。〉
<br>
<br>　　【答东阿王诗】
<br>
<br>　　盘径难怀抱。停驾与君诀。即车登北路。永叹寻先辙。
<br>
<br>
<br>
<br>
<br>
<br>
<br>
<br>
<br>【卷八】
<br>
<br>　　☆高贵乡公曹髦
<br>
<br>　　〈髦。字彦士。文帝孙。东海王霖子。正始五年封郯县高贵乡公。嘉平六年十月即位。甘露五年。为司马昭所弑。年二十。有集四卷。〉
<br>
<br>　　【四言诗】
<br>
<br>　　｛艹赤｝々东伐。悠悠远征。泛舟万艘。屯卫千营。
<br>
<br>　　【诗】
<br>
<br>　　干戈随风靡。武骑齐雁行。
<br>
<br>　　☆何晏
<br>
<br>　　〈晏。字平叔。南阳宛人。文帝时拜驸马都尉。明帝时为｛宀儿｝官。齐王即位。进散骑侍郎。迁侍中。寻为吏部尚书。主选举。多所济拔。嘉平二年。坐曹爽事为司马懿所杀。有《论语》集解十卷、《老子》道德论二卷、集十一卷。〉
<br>
<br>　　【言志诗】
<br>
<br>　　〖《诗纪》作拟古。又引名士传曰：是时曹爽辅政。识者虑有危机。晏有重名。与魏姻戚。内虽怀忧。而无复退也。著五言诗以言志曰：〗
<br>
<br>　　鸿鹄比翼游。群飞戏太清。常恐夭网罗。忧祸一旦并。岂若集五湖。顺流唼浮萍。逍遥放志意。何为怵惕惊。
<br>
<br>　　转蓬去其根。流飘从风移。芒芒四海涂。悠悠焉可弥。愿为浮萍草。托身寄清池。且以乐今日。其後非所知。
<br>
<br>　　浮云翳白日。微风轻尘起。
<br>
<br>　　☆应璩
<br>
<br>　　〈璩。字休琏。之弟。明帝时。历官散骑常侍。齐王时。迁侍中。为大将军曹爽长史。作百一诗以讽。
<br>
<br>　　後复为侍中。典著作。嘉平四年卒。有集十卷。〉
<br>
<br>　　【百一诗】
<br>
<br>　　〖《诗纪》只载三首。《文选》李善注云。张方贤楚国先贤传曰：汝南应休琏作百一篇诗。讥切时事。遍以示在事者。咸皆怪愕。或以为应焚弃之。何晏独无怪也。李充翰林论曰：应休琏五言诗百数十篇。以风规治道。盖有诗人之旨焉。孙盛晋阳秋曰：应琚作五言诗百三十篇。言时事颇有补益。世多传之。今书七志曰：应璩集谓之新诗。以百言为一篇。或谓之百一诗。据百一诗序云。时谓曹爽曰：公今闻周公巍巍之称。安知百虑有一失乎。百一之名。盖兴於此也。○逯案。应璩百一诗。《文选》仅保一完篇。其馀皆已亡佚。《诗纪》搜辑逸诗亦仅有三篇。然考各书多引应氏新诗。此新诗即百一诗也。而他书所引杂诗亦往往又名新诗。则《诗纪》所载杂诗实亦原出百一。依此今将各书所引逸篇。悉编在此题下。至百一诗属於後人拟作者。则於当篇注明之。〗
<br>
<br>　　下流不可处。君子慎厥初。名高不宿著。易用受侵诬。前者隳官去。有人适我闾。田家无所有。酌醴焚枯鱼。问我何功德。三入承明庐。所占於此土。是谓仁智居。文章不经国。筐箧无尺书。用等称才学。往往见叹誉。避席跪自陈。贱子实空虚。宋人遇周客。惭愧靡所如。
<br>
<br>　　年命在桑榆。东岳与我期。长短有常会。迟速不得辞。斗酒当为乐。无为待来兹。室广致凝阴。台主来积阳。奈何季世人。侈靡在宫墙。饰巧无穷极。土木被朱光。徵求倾四海。雅意犹未康。
<br>
<br>　　子弟可不慎。慎在选师友。师友必良德。中才可进诱。
<br>
<br>　　细微可不慎。堤溃自蚁穴。腠理早从事。安复劳针石。哲人睹未形。愚夫暗明白。曲突不见宾。ㄡ烂为上客。思愿献良规。江海倘不逆。狂言虽寡善。犹有如鸡跖。鸡跖食不已。齐王为肥泽。
<br>
<br>　　散骑常师友。朝夕进规献。侍中主喉舌。万机无不乱。尚书统庶事。官人乘法宪。彤管珥纳言。貂表武弁。出入承明庐。车服一何焕。三寺齐荣秩。百僚所瞻愿。
<br>
<br>　　少壮面目泽。长大色丑粗。粗丑人所恶。拔白自洗苏。平生发完全。变化似浮屠。醉酒巾帻落。秃顶赤如壶。
<br>
<br>　　古有行道人。陌上见三叟。年各百馀岁。相与锄禾莠。住车问三叟。何以得此寿。上叟前致辞。室内妪貌丑。下叟前致辞。夜卧不覆首。要哉三叟言。所以能长久。
<br>
<br>　　汉末桓帝时。郎有马子侯。自谓识音律。请客鸣笙竽。为作陌上桑。反言凤将雏。左右伪称善。亦复自摇头。
<br>
<br>　　百郡立中正。九州置都士。州闾与郡县。希疏如马齿。生不相识面。何缘别义理。十室称忠信。观过必党里。
<br>
<br>　　平生居□郭。宁丁忧贫贱。出门见富贵。牛矢。甑中装豆饭。
<br>
<br>　　野田何纷纷。城郭何落落。埋葬嫁娶家。皆是商旅客。丧侧食不饱。酒肉纷狼籍。
<br>
<br>　　大魏承衰弊。复欲密其罗。蚍蜉犹见得。何云酋与虾。狴犴既已备。炊复置黄沙。
<br>
<br>　　人才不能备。各有偏短长。稽可小人中。便辟必知芒。
<br>
<br>　　茫茫九州内。莫作帝者民。民有忠信行。莫非帝者臣。
<br>
<br>　　太官有馀厨。大小无不卖。岂徒脯与糗。醯醢及盐鼓。
<br>
<br>　　洛水禁罾罟。鱼鳖不为殖。空令自相啖。吏民不得食。
<br>
<br>　　丰隆赐美味。受嚼方冉々。鹿鸣吐野华。独食有何甘。
<br>
<br>　　苟欲娱耳目。快心乐腹肠。我躬不悦欢。安能虑死亡。
<br>
<br>　　车在道路。征夫不得休。
<br>
<br>　　有酒流如川。有肉积如岑。
<br>
<br>　　革带绳为续。履舄穿无底。
<br>
<br>　　山岗寒折骨。目面尽生疮。
<br>
<br>　　沟渎皆决溢。
<br>
<br>　　小儿抚尘。
<br>
<br>　　【杂诗】〖当亦是百一新诗。〗
<br>
<br>　　秋日苦促短。遥夜邈绵绵。贫士感此时。慷慨不能眠。
<br>
<br>　　【同前】〖《诗纪》作应瑗。〗
<br>
<br>　　贫子语穷儿。无钱可把撮。耕自不得粟。采彼北山葛。箪瓢恒日在。无用相呵喝。
<br>
<br>　　【诗】
<br>
<br>　　〖案其内容。当亦是百一新诗。〗
<br>
<br>　　司隶鹰扬吏。爪牙徒擢空。折翅跃毛距。宛还入笼。世人指为武。谁复励严冬。
<br>
<br>　　京师保缤纷。车马相奔起。借问乃尔为。将欲要其仕。孝廉经述通。谁能应此举。
<br>
<br>　　放戈释甲胄。乘轩入紫微。从容侍帷幄。光辅日月辉。
<br>
<br>　　丈夫要雄戟。更来宿紫庭。今者宅四海。谁复有不并。
<br>
<br>　　郡国贪慕将。驰骋习弓戟。虽妙未更事。难用应卒迫。
<br>
<br>　　治化贵简易。法令不欲多。
<br>
<br>　　城狐不可掘。社鼠不可熏。
<br>
<br>　　不误牵朱丝。三署来相寻。
<br>
<br>　　【诗】
<br>
<br>　　酌彼春酒。上得供养亲老。下得温饱妻子。
<br>
<br>　　☆韦诞
<br>
<br>　　〈诞。字仲将。京兆人。善草书。建安中为郎中。太和中为武太守。正始中。迁侍中、中书监。以光禄大夫致仕。嘉平五年卒。年七十五。有集三卷。〉
<br>
<br>　　【诗】
<br>
<br>　　旨酒盈金觞。清颜发光华。
<br>
<br>　　☆毋丘俭
<br>
<br>　　〈俭。字仲恭。河东闻喜人。初为平原侯文学。明帝初。迁荆州刺史。徙幽州刺史。讨公孙渊定辽东。进封安邑侯。高句丽数侵叛。俭讨之。有功。迁镇东将军、都督扬州。正元二年。与扬州刺史文钦矫太後诏讨司马师。兵败见杀。有集二卷。〉
<br>
<br>　　【答杜挚诗】
<br>
<br>　　凤鸟翔京邑。哀鸣有所思。才为圣世出。德音何不怡。八子未际遇。今者遭明时。胡康出垅亩。杨伟无根基。飞腾冲云天。奋迅协光熙。骏骥骨法异。伯乐观知之。但当养羽翮。鸿举必有期。体无纤微疾。安用问良医。联翩轻栖集。还为燕雀嗤。韩众药虽良。恐便不能治。悠悠千里情。薄言答嘉诗。信心感诸中。中实不在辞。
<br>
<br>　　【之辽东诗】
<br>
<br>　　忧责重山岳。谁能为我檐。
<br>
<br>　　【在幽州诗】
<br>
<br>　　芒山邈悠悠。但见胡地埃。
<br>
<br>　　☆郭遐周
<br>
<br>　　【赠嵇康诗三首】〖旧抄嵇康集作五言诗三首郭遐周赠。〗
<br>
<br>　　吾无佐世才。时俗所不量。归我北山阿。逍遥以倡佯。同气自相求。虎啸谷风凉。惟予与嵇生。未面分好章。古人美倾盖。方此何不臧。援筝执鸣琴。携手游空房。栖迟衡门下。何愿於姬姜。予心好永年。年永怀乐康。我友不斯卒。改计适他方。严车感发日。翻然将高翔。离别在旦夕。惆怅以增伤。
<br>
<br>　　风人重离别。行道犹迟迟。宋玉哀登山。临水送将归。伊此往昔事。言之以增悲。叹我与嵇生。倏忽将永离。俯察渊鱼游。仰观双鸟飞。厉翼太清中。徘徊於丹池。钦哉得其所。令我心独违。言别在斯须。焉如朝饥。
<br>
<br>　　离别自古有。人非比目鱼。君子不怀土。岂更得安居。四海皆兄弟。何患无彼姝。严穴隐传说。空谷纳白驹。方各以《类聚》。物亦以群殊。所在有智贤。何忧不此如。所贵身名存。功烈在简书。岁时易过历。日月忽其除。勖哉乎嵇生。敬德在慎躯。
<br>
<br>　　☆郭遐叔
<br>
<br>　　【赠嵇康诗二首】
<br>
<br>　　〖旧抄嵇康集作诗五首郭遐叔赠。《诗纪》作赠嵇康五首。○逯案。赠诗前四篇四言乃一首四章。每章皆以如何忽尔句承转。章法井然。不得目为四首。今以四言、五言各为一首。〗
<br>
<br>　　每念遘会。惟曰不足。昕往宵归。常苦其速。欢接无厌。如川赴谷。如何忽尔。将适他俗。言驾有日。巾车命仆。思言君子。温其如玉。心之忧矣。视丹如绿。如何忽尔。超将远逝。心之忧矣。将以怵惕。怵惕惟何。惟思惟忧。展转反侧。寤寐追求。驰情运想。神往形留。心之忧矣。增其劳愁。
<br>
<br>　　不见可欲。使心不乱。譬彼造化。抗无崖畔。封疆昼界。事利任难。唯予与子。本不同贯。交重情亲。欲面无算。如何忽尔。时适他馆。明发不寐。耿耿极旦。心之忧矣。增其愤叹。
<br>
<br>　　天地悠长。人生若忽。苟非知命。安保旦夕。思与君子。穷年卒岁。优哉逍遥。幸无陨越。如何君子。超将远迈。我情愿关。我言愿结。心之忧矣。良以忉怛。君子交有义。不必常相从。天地有明理。远近无异同。三仁不齐迹。贵在等贤踪。众鸟群相追。鸷鸟独无双。何必相濡。江海自从容。愿各保遐年。有缘复来东。
<br>
<br>　　☆阮侃
<br>
<br>　　〈侃。字德如。尉氏人。魏卫尉卿阮共之子。有俊才而饬以名理。风仪润雅。与嵇康为友。仕至河内太守。〉
<br>
<br>　　【答嵇康诗二首】
<br>
<br>　　旦发温泉庐。夕宿宣阳城。顾眄怀惆怅。言思我友生。会遇一何幸。及子遘欢情。交际虽未久。思爱发中诚。良玉须切磋。就其形。隋珠岂不曜。雕莹启光荣。与子犹兰石。坚芳互相成。庶几弘古道。伐檀俟河清。不谓中离别。飘飘然远征。临舆执手诀。良诲一何精。佳言盈我耳。援带以自铭。唐虞旷千载。三代不我并。洙泗久已往。微言谁为听。曾参易箦毙。仲由结其缨。晋楚安足慕。屡空守以贞。潜龙尚泥蟠。神龟隐其灵。庶保吾子言。养真以全生。东野多所患。暂往不久停。幸子无损思。逍遥以自宁。双美不易居。嘉会故难常。爰自憩斯土。与子遘兰芳。常愿永游集。拊翼同回翔。不悟卒永离。一别为异乡。四牡一何速。征人去路长。顾步怀想像。游目屡太行。抚轸增叹息。念子安能忘。恬和为道基。老氏恶强梁。患至有身灾。荣子知所康。蟠龟实可乐。明戒在刳肠。新诗何笃穆。申咏增恺忄元。舒检诏良讯。终然永厌藏。还誓必不食。复得同林房。愿子荡忧虑。无以情自伤。候路忘所次。聊以酬来章。
<br>
<br>
<br>
<br>
<br>
<br>
<br>
<br>
<br>
<br>【卷九】
<br>
<br>　　☆嵇康
<br>
<br>　　〈康。字叔夜。谯郡钅至人。好言老庄而尚奇任侠。寓居山阳。锻以自给。与魏宗婚。拜中散大夫。景元二年以答山涛书忤司马昭。次年。坐吕安事见杀。有集十五卷。〉
<br>
<br>　　【代秋胡歌诗】〖七章〗
<br>
<br>　　旧抄本作七首。《诗纪》从《乐府诗集》作秋胡行七首。并注云。本集题曰重作四言诗。○逯案。作七首者非是。今改作七章。）
<br>
<br>　　富贵尊荣。忧患谅独多。富贵尊荣。忧患谅独多。古人所惧。丰屋家。人害其上。兽恶网罗。惟有贫贱。可以无他。歌以言之。富贵忧患多。
<br>
<br>　　贫贱易居。贵盛难为工。贫贱易居。贵盛难为工。耻佞直言。与祸相逢。变故万端。俾吉作凶。思牵黄犬。其计莫从。歌以言之。贵盛难为工。
<br>
<br>　　劳谦寡悔。忠信可久安。劳谦寡悔。忠信可久安。天道害盈。好胜者残。强梁致灾。多事招患。欲得安乐。独有无愆。歌以言之。忠信可久安。
<br>
<br>　　役神者弊。极欲令人枯。役神者弊。极欲令人枯。颜回短折。下及童乌。纵体淫恣。莫不早徂。酒色何物。自令不辜。歌以言之。酒色令人枯。
<br>
<br>　　绝智弃学。游心於玄默。绝智弃学。游心於玄默。遇过而悔。当不自得。垂钓一壑。所乐一国。被发行歌。和气四塞。歌以言之。游心於玄默。
<br>
<br>　　思与王乔。乘云游八极。思与王乔。乘云游八极。凌厉五岳。忽行万意。授我神药。自生羽翼。呼吸太和。炼形易色。歌以言之。思行游八极。
<br>
<br>　　徘徊钟山。息驾於层城。徘徊钟山。息驾於层城。上荫华盖。下采若英。受道王母。遂升紫庭。逍遥天衢。千载长生。歌以言之。徘徊於层城。
<br>
<br>　　【幽愤诗】
<br>
<br>　　〖《晋书》曰：东平吕安。服康高致。康友而善之。後安为兄所枉诉。以事系狱。辞相证引。遂复收康。康乃作幽愤《诗》曰：〗
<br>
<br>　　嗟余薄祜。少遭不造。哀茕靡识。越在襁褓。本集作襁褓。六臣本《文选》注云。五臣作襁褓字。）母兄鞠育。有慈无威。恃爱肆妲。不训不师。爰及冠带。凭宠自放。抗心希古。任其所尚。托好老庄。贱物贵身。志在守朴。养素全真。曰余不敏。好善暗人。子玉之败。屡增惟尘。大人含弘。藏垢怀耻。民之多僻。政不由己。惟此褊心。显明臧否。感悟思愆。怛若创。欲寡其过。谤议沸腾。性不伤物。频致怨憎。昔惭柳惠。今愧孙登。内负宿心。外恧良朋。仰慕严郑。乐道间居。与世无营。神气晏如。咨予不淑。婴累多虞。匪降自天。由顽疏。理弊患结。卒致囹圄。对答鄙讯。絷此幽阻。实耻讼冤。时不我与。虽曰义直。神辱志沮。澡身沧浪。岂云能补。鸣雁。奋翼北游。顺时而动。得意忘忧。嗟我愤叹。曾莫能俦。事与愿违。遘兹淹留。穷达有命。亦又何求。古人有言。善莫近名。奉时恭默。咎悔不生。万石周慎。安亲保荣。世务纷纭。祗搅予情。安乐必诫。乃终利贞。煌煌灵芝。一年三秀。予独何为。有志不就。徵难思复。心焉内疚。庶勖将来。无馨无臭。采薇山阿。散发严岫。永啸长吟。颐性养寿。
<br>
<br>　　【四言赠兄秀才入军诗】〖十八章〗
<br>
<br>　　《诗纪》并双鸾匿景曜一首为赠秀才入军十九首。并注曰：集云。兄秀才公穆入军。赠诗。旧抄本集作四言十八首赠兄秀才入军。注云。兄秀才公穆入军。赠诗。刘义庆曰：嵇喜。字公穆。举秀才。○逯案。此诗乃十八章。作十八首非是。并五言诗而曰十九首。尤谬。今据本集为此题。
<br>
<br>　　鸳鸯于飞。肃肃其羽。朝游高原。夕宿兰渚。邕邕和鸣。顾眄俦侣。俛仰慷慨。优游容与。
<br>
<br>　　鸳鸯于飞。啸侣命俦。朝游高原。夕宿中洲。交颈振翼。容与清流。咀嚼兰蕙。俯仰优游。
<br>
<br>　　泳彼长川。言息其浒。陟彼高冈。言刈其楚。嗟我征迈。独行踽踽。仰彼凯风。涕泣如雨。
<br>
<br>　　泳彼长川。言息其。陟彼高冈。言刈其杞。嗟我独征。靡瞻靡恃。仰彼凯风。载坐载起。
<br>
<br>　　穆穆惠风。扇彼轻尘。奕奕素波。转此游鳞。伊我之劳。有怀遐人。寤言永思。钟所亲。
<br>
<br>　　所亲安在。舍我远迈。弃此荪芷。袭彼萧艾。虽曰幽深。岂无颠沛。言念君子。不遐有害。
<br>
<br>　　人生寿促。天地长久。百年之期。孰云其寿。思欲登仙。以济不朽。缆辔踟蹰。仰顾我友。
<br>
<br>　　我友焉之。隔兹山梁。谁谓河广。一苇可航。徒恨永离。逝彼路长。瞻仰弗及。徙倚彷徨。
<br>
<br>　　良马既闲。丽服有晖。左揽繁弱。右接忘归。风驰电逝。蹑景追飞。凌厉中原。顾ツ生姿。
<br>
<br>　　携我好仇。载我轻车。南凌长阜。北厉清渠。仰落惊鸿。俯引渊鱼。盘于游田。其乐只且。
<br>
<br>　　凌高远ツ。俯仰咨嗟。怨彼幽絷。室迩路遐。虽有好音。谁与清歌。虽有姝颜。谁与发华。仰讯高云。俯托轻波。乘流远遁。抱恨山阿。
<br>
<br>　　轻车迅迈。息彼长林。春木载荣。布叶重阴。习习谷风。吹我素琴。交交黄鸟。顾俦弄音。感悟驰情。思我所钦。心之忧矣。永啸长吟。
<br>
<br>　　浩浩洪流。带我邦畿。萋萋绿林。奋荣扬晖。鱼龙氵氵爵。山鸟群飞。驾言出游。日夕忘归。思我良朋。如渴如饥。愿言不获。怆矣其悲。
<br>
<br>　　息徒兰圃。秣马华山。流平皋。垂纶长川。目送归鸿。手挥五弦。俯仰自得。游心太玄。嘉彼钓叟。得鱼忘筌。郢人逝矣。谁与尽言。
<br>
<br>　　闲夜肃清。朗月照轩。微风动。组帐高褰。旨酒盈樽。莫与交欢。鸣琴在御。谁与鼓弹。仰慕同趣。其馨若兰。佳人不存。能不永叹。
<br>
<br>　　乘风高逝。远登灵丘。托好松乔。携手俱游。朝发太华。夕宿神州。弹琴咏诗。聊以忘忧。
<br>
<br>　　琴诗自乐。远游可珍。含道独往。弃智遗身。寂乎无累。何求於人。长寄灵岳。怡志养神。
<br>
<br>　　流俗难悟。逐物不还。至人远鉴。归之自然。万物为一。四海同宅。与彼共之。予何所惜。生若浮寄。暂见忽终。世故纷纭。弃之八戎。泽雉虽饥。不愿园林。安能服御。劳形苦心。身贵名贱。荣辱何在。贵得肆志。纵心无悔。
<br>
<br>　　【四言诗】
<br>
<br>　　广《文选》、《诗纪》均以前六篇并酒会诗乐哉苑中游一篇题为酒会诗七首。今从旧抄本集。究为几首。已不能明。故在各首下注其出处。
<br>
<br>　　淡淡流水。沦胥而逝。泛泛柏舟。载浮载滞。微啸清风。鼓楫容裔。放棹投竿。优游卒岁。
<br>
<br>　　婉彼鸳鸯。戢翼而游。俯唼绿藻。托身洪流。朝翔素濑。夕栖灵洲。摇荡清波。与之沈沉。
<br>
<br>　　藻兰池。和声激朗。操缦清商。游心大象。倾昧修身。惠音遗响。钟期不存。我志谁赏。
<br>
<br>　　敛弦散思。游钓九渊。重流千仞。或饵者悬。猗与庄老。栖迟永年。惟龙化。荡志浩然。
<br>
<br>　　肃肃冷风。分生江湄。却背华林。俯溯丹坻。含阳吐英。履霜不衰。嗟我殊观。百卉具腓。心之忧矣。孰识玄机。
<br>
<br>　　猗猗兰蔼。殖彼中原。绿叶幽茂。丽藻丰繁。馥馥蕙芳。顺风而宣。将御椒房。吐薰龙轩。瞻彼秋草。怅矣惟骞。
<br>
<br>　　白云。顺风而回。渊渊绿水。盈坎而颓。乘流远逝。自躬兰隈。杖策答诸。纳之素怀。长啸清原。惟以告哀。
<br>
<br>　　抄抄翔鸾。舒翼太清。俯眺紫辰。仰看素庭。凌蹑玄虚。浮沉无形。将游区外。啸侣长鸣。神□不存。谁与独征。
<br>
<br>　　有舟浮覆。绋纟丽是维。栝楫松棹。有若龙微。□津经险。越济不归。思友长林。抱朴山嵋。守器殉业。不能奋飞。
<br>
<br>　　羽化华岳。超游清霄。云盖习习。六龙飘飘。左配椒桂。右缀兰苕。凌阳赞路。王子奉轺。婉娈名山。真人是要。齐物养生。与道逍遥。
<br>
<br>　　微风清扇。云气四除。皎皎亮月。丽於高隅。兴命公子。携手同车。龙骥翼翼。扬镳踟蹰。肃肃宵征。造我友庐。光灯吐辉。华幔长舒。鸾觞酌醴。神鼎烹鱼。弦超子野。叹过绵驹。流咏太素。俯赞玄虚。孰克英贤。与尔剖符。
<br>
<br>　　【五言赠秀才诗】
<br>
<br>　　〖《诗纪》并前赠兄秀才入军诗为赠秀才入军十九首。本集作五言。并注。一本作古意。今依旧抄本集及《类聚》为此题。〗
<br>
<br>　　双鸾匿景曜。戢翼太山崖。抗首漱朝露。阳振羽仪。长鸣戏云中。时下息兰池。自谓绝尘埃。终始永不亏。何意世多艰。虞人来我维。云网塞四区。高罗正参差。奋迅势不便。六翮无所施。隐姿就长缨。卒为时所羁。单雄翩独逝。哀吟伤生离。徘徊恋俦侣。慷慨高山陂。鸟尽良弓藏。谋极身必危。吉凶虽在己。世路多。安得反初服。抱玉宝六奇。逍遥游太清。携手长相随。
<br>
<br>　　【酒会诗】
<br>
<br>　　乐哉苑中游。周览无穷已。百卉吐芳华。崇台邈高寺，林木纷交错。玄池戏鲂鲤。轻丸毙翔禽。纤纶出鲔。
<br>
<br>　　【答二郭诗三首】〖本集作五言诗三首二郭。〗
<br>
<br>　　天下悠悠者。不能趋上京。二郭怀不群。超然来北征。乐道托莱庐。雅志无所营。良时遘其愿。遂结欢爱情。君子义是亲。恩好笃平生。寡智自生灾。屡使众衅成。豫子匿梁侧。聂政变其形。顾此怀怛惕。虑在苟自宁。今当寄他域。严驾不得停。本图终宴婉。今更不克并。二子赠嘉诗。馥如幽兰馨。恋土思所亲。能不气愤盈。
<br>
<br>　　昔蒙父兄祚。少得离负荷。因疏遂成懒。寝迹北山阿。但愿养性命。终己靡有他。良辰不我期。当年值纷华。坎凛趣世教。常恐婴网罗。义农邈已远。拊膺独咨嗟。朔戒贵尚容。渔父好扬波。虽逸亦已难。非余心所嘉。岂若翔区外。餐琼漱朝霞。遗物弃鄙累。逍遥游太和。结友集灵狱。弹琴登清歌。有能从我者。古人何足多。
<br>
<br>　　详观凌世务。屯险多忧虞。施报更相市。大道匿不舒。夷路值枳棘。安步将焉如。权智相倾夺。名位不可居。鸾凤避尉罗。远昆仑墟。庄周悼灵龟。越稷畏王舆。至人存诸己。隐璞乐玄虚。功名何足殉。乃欲列简书。所好亮若兹。杨氏叹交衢。去去从所志。敢谢道不俱。
<br>
<br>　　【与阮德如诗】〖本集作五言诗一首与阮德如。〗
<br>
<br>　　含哀还旧庐。感切伤心肝。良时遘吾子。谈慰臭如兰。畴昔恨不早。既面侔旧欢。不悟卒永离。念隔增忧叹。事故无不有。别易会良难。郢人忽已逝。匠石寝不言。泽雉穷野草。灵龟乐泥蟠。荣名秽人身。高位多灾患。未若捐外累。肆志养浩然。颜氏希有虞。隰子慕黄轩。涓彭独何人。唯志在所安。渐渍殉近欲。一往不可攀。生生在豫积。勿以怵自宽。南土旱不凉。衿计宜早完。君其爱德素。行路慎风寒。自力致所怀。临文情辛酸。
<br>
<br>　　【游仙诗】
<br>
<br>　　遥望山上松。隆谷郁青葱。自遇一何高。独立迥地双。愿想游其下。蹊路绝不通。王乔弃我去。乘云驾六龙。飘遥戏玄圃。黄老路相逢。授我自然道。旷若发童蒙。采药钟山隅。服食改姿容。蝉蜕弃秽累。结友家板桐。临觞奏九韶。雅歌何邕邕。长与俗人别。谁能睹其踪。
<br>
<br>　　【述志诗二首】
<br>
<br>　　潜龙育神躯。跃鳞戏兰池。延颈慕大庭。寝足俟皇义。庆云未垂景。盘桓朝阳陂。悠悠非吾匹。畴肯应俗宜。殊类难遍周。鄙议纷流离。轲丁悔吝。雅志不得施。耕耨感甯越。马席激张仪。逝将离群侣。杖策追洪崖。焦朋振六翮。罗者安所羁。浮游太清中。更求新相知。比翼翔云汉。饮露餐琼枝。多念世间人。夙驾咸驱驰。冲静得自然。荣华安足为。
<br>
<br>　　斥擅蒿林。仰笑神凤飞。坎井蝤蛙宅。神龟安所归。恨自用身拙。任意多永思。远实与世殊。义誉非所希。往事既已谬。来者犹可追。何为人事间。自令心不夷。慷慨思古人。梦想见容辉。愿与知己遇。舒愤启幽微。严穴多隐逸。轻举求吾师。晨登箕山巅。日夕不知饥。玄居养营魄。千载长自绥。
<br>
<br>　　【五言诗三首】
<br>
<br>　　人生譬朝露。世变多百罗。苟必有终极。彭聃不足多。仁义浇淳朴。前识丧道华。留弱丧自然。天真难可和。郢人审匠石。钟子识伯牙。真人不屡存。高唱谁当和。
<br>
<br>　　修夜家无为。独步光庭侧。仰处看天衢。流光曜八极。抚心悼季世。遥念大道逼。飘飘当路士。悠悠进自棘。得失自己来。荣辱相蚕食。朱紫虽玄黄。太素贵无色。渊淡体至道。色化同消息。
<br>
<br>　　俗人不可亲。松乔是可邻。何为秽浊间。动摇增垢尘。慷慨之远游。整驾俟良辰。轻举翔区外。濯翼扶桑津。徘徊戏灵岳。弹琴咏泰真。沧水澡五藏。变化忽若神。恒娥进妙药。毛羽翕光新。一纵发开阳。俯视当路人。哀哉世间人。何足久托身。
<br>
<br>　　【六言诗】〖十章。〗
<br>
<br>　　〖《诗纪》作六言十首。周树人云。各本取每首之第一句别立一行为子目。《诗纪》亦然。○逯案。此诗乃一首十章。不得列为十首。又各篇起句率与本篇为韵。自是诗之本文。不应列为子目。再各起句皆五言。题为六言诗。似亦不合。窃谓此诗起句沿用楚歌句式。上三下二为实字。中间联以兮字。而足为六言。後人逞臆删去兮字。遂致此谬。〗
<br>
<br>　　惟上古尧舜。二人功德齐均。不以天下私亲。高尚简朴慈顺。宁济四海蒸民。
<br>
<br>　　唐虞世道治。万国穆亲无事。贤愚各自得志。晏然逸豫内忘。佳哉尔时可。
<br>
<br>　　智慧用有为。法令滋章寇生。纷然相召不停。大人玄寂无声。镇之以静自正。
<br>
<br>　　名与身孰亲。哀哉世俗徇荣。驰骛竭力丧精。得失相纷忧惊。自贪勤苦不宁。
<br>
<br>　　生生厚招咎。金玉满堂莫守。古人安此鹿丑。独以道德为友。故能延期不朽。
<br>
<br>　　名行显患滋。位高势重祸基。美色伐性不疑。厚味腊毒难治。如何贪人不思。
<br>
<br>　　东方朔至清。外似贪污内贞。秽身滑稽隐名。不为世累所撄。所欲不足无营。
<br>
<br>　　楚子文善仕。三为令尹不喜。柳下降身豪耻。不以爵禄为已。靖恭古惟二子。
<br>
<br>　　老莱妻贤明。不愿夫子相荆。相将避禄隐耕。乐道间居采｛艹｝。终厉高节不倾。
<br>
<br>　　嗟古贤原宪。弃背膏粱朱颜。乐此屡空饥寒。形陋体逸心宽。得志一世无患。
<br>
<br>　　【思亲诗】
<br>
<br>　　奈何愁兮愁无聊。恒恻恻兮心若抽。愁奈何兮悲思多。情郁结兮不可化。奄失恃兮孤茕茕。内自悼兮啼失声。思报德兮邈已绝。感鞠育兮情剥裂。嗟母兄兮永潜藏。想形容兮内摧伤。感阳春兮思兹亲。欲一见兮路无因。望南山兮发哀叹。感机杖兮涕ォ澜。念畴昔兮母兄在。心逸豫兮寿四海。忽已逝兮不可追。心穷约兮但有悲。上空堂兮廓无依。睹遗物兮心崩摧。中夜悲兮当告谁。独收泪兮抱哀戚。日远迈兮思予心。恋所生兮泪流襟。慈母没兮谁与骄。顾自怜兮心忉忉。诉苍天兮天不闻。泪如雨兮叹成云。欲弃忧兮寻复来。痛殷殷兮不可裁。
<br>
<br>　　【琴歌】〖见琴赋。〗
<br>
<br>　　凌扶摇兮憩瀛洲。要《列子》兮为好仇。餐沆瀣兮带朝霞。眇翩翩兮薄天游。齐万物兮超自得。委性命兮任去留。
<br>
<br>　　【诗】
<br>
<br>　　〖本集此残篇误续入微风轻扇篇叹过後。《诗纪》此残篇误续入嵇喜答嵇康第四首春字下。周树人以为此是康诗。上阙。〗鸟群嬉。感寤长怀。能不永思。永思伊何。思齐大仪。凌云轻迈。托身灵螭。遥集玄圃。释辔华池。华木夜光。沙棠离离。俯漱神泉。仰叽琼枝。栖心浩素。终始不亏。
<br>
<br>　　【游仙诗】
<br>
<br>　　翩翩凤翮。逢此网罗。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
