<HTML>
<HEAD>
<TITLE>魏诗 卷01-05 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/WeiChao/">魏朝诗选</a> <FONT color=#BCB6A0>&gt;&gt;</font> 魏诗 卷01-05</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>魏诗 卷01-05</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:魏朝诗选&nbsp;&nbsp;阅读次数:<script language=javascript src="../../hits.php?articleid=6521"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'魏诗 卷01-05')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[魏诗 卷01-05]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷一】
<br>
<br>　　☆魏武帝曹操
<br>
<br>　　〈操。字孟德。沛国谯人。灵帝时举孝廉。为郎。历位丞相。封魏王。建安二十五年卒。年五十六。子丕。受禅。追尊为武皇帝。有集十卷。〉
<br>
<br>　　【气出倡】
<br>
<br>　　〖《文选》十八马季长长笛赋注云。魏武帝集有气出、精列二曲。〗
<br>
<br>　　驾六龙乘风而行。行四海外路。下之八邦。历登高山。临谷。乘云而行。行四海外。东到泰山。仙人玉女下来遨游。骖驾六龙饮玉浆。河水尽不东流。解愁腹饮玉浆。奉持行。东到蓬莱山。匕之天之门。王阙下引见得入。赤松相对。四面顾望。视正煌。开王心正兴其气。百道至。传告无穷。闭其口但当爱气。寿万年。东到海与天连。神仙之道。出窈入冥。常当专之。心恬忄詹无所忄曷欲。闭门坐自守。天与期气。愿得神之人。乘驾云车。骖驾白鹿。上到天之门。来赐神之药。跪受之敬神齐。当如此道自来。华阴山自以为大。高百丈浮云为之盖。仙人欲来。出随风列之雨。吹我洞箫。鼓瑟琴。何りり。酒与歌戏。今日相乐诚为乐。玉女起起亻舞移数时。鼓吹一保嘈嘈。从西北来时。仙道多驾烟乘云驾龙。郁何｛艹务｝｛艹务｝蓣蓣。遨游八极。乃到昆仑之山西王母侧。神仙金止玉亭。来者为谁。赤松王乔乃德旋之门。乐共饮食到黄昏。多驾合坐。万岁长。宜子孙。游君山甚为真。崔嵬砟硌尔自为神，乃到王母台，金阶玉为堂，芝草生殿傍。杀西厢客满堂，主人当行觞。坐者长寿遽何央。长乐。甫始宜孙子。常愿主人增年与天相守。
<br>
<br>　　【精列】
<br>
<br>　　厥初生。造化之陶物。莫不有终期。莫不有终期。圣贤不能免。何为怀此忧。愿螭龙之驾。思想昆仑居。思想昆仑居。见欺於迂怪。志意在蓬莱。志意在蓬莱。周孔圣徂落。会稽以坟丘。会稽以坟丘。陶陶谁能度。君子以弗忧。年之暮。奈何时过时来微。
<br>
<br>　　【度关山】
<br>
<br>　　天地间。人为贵。立君牧民。为之执则。车辙马迹。经纬四极。黜陟幽明。黎庶繁息。於铄贤圣。总统邦域。封建五爵。井田刑狱。有燔丹书。无普赦赎。皋陶甫侯。何有失职。嗟哉後世。改制易律。劳民为君。役赋其力。舜漆食器。畔者十国。不及唐尧。采椽不刘。世叹伯夷。欲以厉俗。侈恶之大。俭为共德。许由推让。岂有讼曲。兼爱尚同。疏者为戚。
<br>
<br>　　【薤露】
<br>
<br>　　惟汉二十世。所任诚不良。沐猴而冠带。知小而谋强。犹豫不敢断。因狩执君王。白虹为贯日。已亦先受殃。贼臣持国柄。杀主灭宇京。荡覆帝基业。宗庙以燔丧。播越西迁移。号泣而且行。瞻彼洛城郭。微子为哀伤。
<br>
<br>　　【蒿里行】
<br>
<br>　　关东有义士。兴兵讨群凶。初期会孟津。乃心在咸阳。军合力不齐。踌躇而雁行。势利使人争。嗣还自相戕。淮南弟称号。刻玺於北方。铠甲生虮虱。万姓以死亡。白骨露於野。千里无鸡鸣。生民百遗一。念之断人肠。
<br>
<br>　　【对酒】
<br>
<br>　　对酒歌。太平时。吏不呼门。王者贤且明。宰相股肱皆忠良。咸礼让。民无所争讼。三年耕有九年储。仓谷满盈。斑白不负戴。雨泽如此。百谷用成。却走马以粪其土田。爵公侯伯子男。咸爱其民。以黜陟幽明。子养有若父与兄。犯礼法。轻重随其刑。路无拾遗之私。囹圄空虚。冬节不断人。耄耋皆得以寿终。恩泽广及草木昆虫。
<br>
<br>　　【陌上桑】
<br>
<br>　　驾虹霓。乘赤云。登彼九疑历玉门。济天汉。至昆仑。见西王母。谒东君。交赤松。及羡门。受要秘道爱精神。食芝英。饮醴泉。拄杖桂枝佩秋兰。绝人事。游浑元。若疾风游飘翩。景未移。行数千。寿如南山不忘愆。
<br>
<br>　　【短歌行】
<br>
<br>　　周西伯昌。怀此圣德。三分天下。而有其二。修奉贡献。臣节不坠。崇侯谗之。是以拘系。後见赦原。赐之斧钺。得使征伐。为仲尼所称。逮及德行。犹奉事殷。论叙其美。齐桓之功。为霸之首。九合诸侯。一匡天下。一匡天下。不以兵车。正而不谲。其德传称。孔子所叹。并称夷吾。民受其恩。赐与庙胙。命无下拜。小白不敢尔。天威在颜咫尺。晋文亦霸。躬奉天王。受赐圭瓒。鬯彤弓。卢弓矢千。虎贲三百人。威服诸侯。师之者尊。八方闻之。名亚齐桓。河阳之会。诈称周王。是以其名纷葩。
<br>
<br>　　【短歌行】
<br>
<br>　　对酒当歌。人生几何。譬如朝露。去日苦多。慨当以慷。忧思难忘。何以解忧。唯有杜康。青青子衿。悠悠我心。但为君故。沉吟至今。呦呦鹿鸣。食野之苹。我有嘉宾。鼓瑟吹笙。明明如月。何时可掇。忧从中来。不可断绝。越陌度阡。枉用相存。契阔谈燕。心念旧恩。月明星稀。鸟鹊南飞。绕树三匝。何枝可依。山不厌高。海不厌深。周公吐哺。天下归心。对酒当歌。人生几何。譬如朝露。去日苦多。慨当以慷。忧思难忘。以何解愁。唯有杜康。青青子衿。悠悠我心。但为君故。沈吟至今。明明如月。何时可掇。忧从中来。不可断绝。呦呦鹿鸣。食野之苹。我有嘉宾。鼓瑟吹笙。山不厌高。水不厌深。周公吐哺。天下归心。
<br>
<br>　　【秋胡行】
<br>
<br>　　晨上散关山。此道当何难。晨上散关山。此道当何难。
<br>
<br>　　牛顿不起。车堕谷间。坐盘石之上。弹五弦之琴。作清角韵。意中迷烦。歌以言志。晨上散关山。有何三老公。卒来在我傍。有何三老公。卒来在我傍。负扌被裘。似非恒人。谓卿云何。困苦以自怨。徨徨所欲。来到此间。歌以言志。有何三老公。我居昆仑山。所谓者真人。我居昆仑山。所谓者真人。道深有可得。名山历观。遨游八极。枕石濑流。饮泉沉吟不决。遂上升天。歌以言志。我居昆仑山。去去不可追。长恨相牵攀。去去不可追。长恨相牵攀。夜夜安得寐。惆怅以自怜。正而不谲。乃赋依因。经传所过。西来所传。歌以言志。去去不可追。
<br>
<br>　　【秋胡行】
<br>
<br>　　愿登泰华山。神人共远游。愿登泰华山。神人共远游。经历昆仑山。到蓬莱。飘遥八极。与神人俱。思得神药。万岁为期。歌以言志。愿登泰华山。天地何长久。人道居之短。天地何长久。人道居之短。世言伯阳。殊不知老。赤松王乔。亦云得道。得之未闻。庶以寿考。歌以言志。天地何长久。明明日月光。何所不光昭。明明日月光。何所不光昭。二仪合圣化。贵者独人不。万国率土。莫非王臣。仁义为名。礼乐为荣。歌以言志。明明日月光。四时更逝去。昼夜以成岁。四时更逝去。昼夜以成岁。大人先天。而天弗违。
<br>
<br>　　不戚年往。世忧不治。存亡有命。虑之为蚩。歌以言志。四时更逝去。戚戚欲何念。欢笑意所之。戚戚欲何念。欢笑意所之。壮盛智惠。殊不再来。爱时进趣。将以惠谁。泛泛放逸。亦同何为。歌以言志。戚戚欲何念。
<br>
<br>　　【苦寒行】
<br>
<br>　　〖乐府解题曰：晋乐奏武帝北上篇。备言冰雪谷之苦。其後或谓之北上行。盖因武帝辞而拟之也。〗
<br>
<br>　　北上太行山。艰哉何巍巍。羊肠坂诘屈。车轮为之摧。树木何萧瑟。北风声正悲。熊罴对我蹲。虎豹夹路蹄。谷少人民。雪落何霏霏。延颈长叹息。远行多所怀。我心何怫郁。思欲一东归。水深桥梁绝。中路正徘徊。迷惑失故路。薄暮无宿栖。行行日已远。人马同时饥。担囊行取薪。斧冰持作糜。悲彼东山诗。悠悠使我哀。
<br>
<br>　　北上太行山。艰哉何巍巍。太行山。艰哉何巍巍。羊肠坂诘屈。车轮为之摧。树木何萧瑟。北风声正悲。何萧瑟。北风声正悲。熊罴对我蹲。虎豹夹道啼。谷少人民。雪落何霏霏。少人民。雪落何霏霏。延颈长叹息。远行多所怀。我心何佛郁。思欲一东归。何佛郁。思欲一东归。水深桥梁绝。中道正徘徊。迷惑失径路。暝无所宿栖。失径路。暝无所宿栖。行行日以远。人马同时饥。担囊行取薪。斧冰持作糜。担囊行取薪。斧冰持作糜。悲彼东山诗。悠悠使我哀。
<br>
<br>　　【善哉行】
<br>
<br>　　古公甫。积德垂仁。思弘一道。哲王於豳。太伯仲雍。王德之仁。行施百世。断发文身。伯夷叔齐。古之遗贤。让国不用。饿殂首山。智哉山甫。相彼宣王。何用杜伯。累我圣贤。齐桓之霸。赖得仲父。後任竖刁。虫流出户。晏子平仲。积德兼仁。与世沈德。未必思命。仲尼之世。王国为君。随制饮酒。扬波使臣。
<br>
<br>　　【善哉行】
<br>
<br>　　自惜身薄祜。夙贱罹孤苦。既无三徙教。不闻过庭语。其穷如抽裂。自以思所怙。虽怀一介志。是时其能与。守穷者贫贱。惋叹泪如雨。泣涕於悲夫。乞活安能睹。我愿於天穷。琅邪倾侧左。虽欲竭忠诚。欣公归其楚。快人由为叹。抱情不得叙。
<br>
<br>　　显行天教人。谁知莫不绪。我愿何时随。此叹亦难处。今我将何照於光曜。释衔不如雨。
<br>
<br>　　【善哉行】
<br>
<br>　　痛哉世人。见欺神仙。
<br>
<br>　　【步出夏门行】
<br>
<br>　　〖《诗纪》作步出东西门行。《初学记》作出夏门行。《晋书》拂舞歌作碣石篇。乐府五十四、广《文选》同。南《齐书》作碣石辞。○逯案。此歌用於瑟调者作步出夏门行。用於舞曲者作碣石篇。《诗纪》独作步出东西门行。所据或魏帝本集欤。今依宋志。〗
<br>
<br>　　云行雨步。超越九江之皋。临观异同。心意怀游豫。不知当复何从。经过至我碣石。心惆怅我东海。东临碣石。以观沧海。水何淡淡。山岛竦峙。树木丛生。百草丰茂。秋风萧瑟。洪波涌起。日月之行。若出其中。星汉灿烂。若出其里。幸甚至哉。幸甚至哉。歌以言志。观沧海。孟冬十月。北风徘徊。天气肃清。繁霜霏霏。鸡晨鸣。鸿雁南飞。鸷鸟潜藏。熊罴窟栖。钱停置。农收积场。逆旅整设。以通贾商。幸甚至哉。歌以咏志。冬十月。乡土不同。河朔隆寒。流澌浮漂。舟船行难。锥不入地。ゆ籁深奥。水竭不流。冰坚可蹈。士隐者贫。勇侠轻非。心常叹怨。戚戚多悲。幸甚至哉。歌以咏志。河朔寒。神龟虽寿。犹有竟时。腾蛇乘雾。终为土灰。骥老伏枥。志在千里。烈士暮年。壮心不已。盈缩之期。不但在天。养怡之福。可得永年。幸甚至哉。歌以咏志。神龟虽寿。
<br>
<br>　　【却东西门行】
<br>
<br>　　〖古今乐录曰：王僧虔技录云。却东西门行。荀录所载武帝鸿雁一篇。今不传。〗
<br>
<br>　　鸿雁出塞北。乃在无人乡。举翅万里馀。行止自成行。冬节食南稻。春日复北翔。田中有转蓬。随风远飘扬。长与故根绝。万岁不相当。奈何此征夫。安得去四方。戎马不解鞍。铠甲不离傍。冉冉老将至。何时反故乡。神龙藏深泉。猛兽步高冈。狐死归首丘。故乡安可忘。
<br>
<br>　　【董卓歌辞】
<br>
<br>　　〖逯案。此歌斥袁绿。无与於董卓。汉末有董逃歌。或作董桃。今作董卓。卓者盖逃或桃之误字。〗
<br>
<br>　　德行不亏缺。变故自难常。郑康成行酒。伏地气绝。郭景图命尽於园桑。
<br>
<br>　　【谣俗辞】
<br>
<br>　　粒米不足舂。寸布不足缝。罂中无斗储。发箧无尺缯。友来从我贷。不知所以应。
<br>
<br>　　【有南篇】
<br>
<br>　　南山有大石。
<br>
<br>　　【饮马长城窟行】
<br>
<br>　　四时隐南山。子欲适西戎。
<br>
<br>
<br>
<br>
<br>
<br>
<br>
<br>
<br>
<br>【卷二】
<br>
<br>　　☆王粲
<br>
<br>　　〈粲。字仲宣。山阳高平人。初辟司徒府。除黄门郎。不就。至荆州依刘表。荆州平。曹公辟为丞相掾。封关内侯。迁军谋祭酒。进侍中。建安二十二年卒。有集十一卷。〉
<br>
<br>　　【赠蔡子笃诗】
<br>
<br>　　〖蔡睦。字子笃。为尚书。仲宣与之同避难荆州。子笃还。仲宣作此赠之。○五臣本《文选》向注谓子笃还会稽。〗
<br>
<br>　　翼翼飞鸾。载飞载东。我友云徂。言戾旧邦。舫舟翩翩。以溯大江。蔚矣荒涂。时行靡通。慨我怀慕。君子所同。悠悠世路。乱离多阻。济岱江衡。邈焉异处。风流云散。一别如雨。人生实难。愿其弗与。瞻望遐路。允企伊伫。烈烈冬日。肃肃凄风。潜鳞在渊。归雁载轩。苟非鸿周。孰能飞翻。虽则追慕。予思罔宣。瞻望东路。惨怆增叹。率彼江流。爰逝靡期。君子信誓。不迁于时。及子同寮。生死固之。何以赠行。言赋新诗。中心孔悼。涕泪涟ㄝ。嗟尔君子。如何勿思。
<br>
<br>　　【赠士孙文始】
<br>
<br>　　〖三辅决录注曰：士孙萌。字文始。少有才学。年十五。能属文。初董卓之诛也。萌父瑞知王允必败。京师不可居。乃命萌将家属至荆州。依刘表。去无几。瑞果为李催等所杀。及天子都许昌。追论诛董卓之功。封萌为澹津亭侯。与山阳王粲善。萌当就国。粲作诗以赠萌。〗
<br>
<br>　　天降丧乱。靡国不夷。我暨我友。自彼京师。宗守荡失。越用遁违。迁于荆楚。在漳之湄。在漳之湄。亦克。晏处。和通篪埙。比德车辅。既度礼义。卒获笑语。庶兹永日。无愆厥绪。虽曰无愆。时不我已。同心离事。乃有逝止。横此大江。淹彼南汜。我思弗及。载坐载起。惟彼南汜。君子居之。悠悠我心。薄广慕之。人亦有言。靡日不思。矧伊燕婉。胡不凄而。晨风夕逝。托与之期。瞻仰王室。慨其永慨。良人在外。谁佐天官。四国方阻。俾尔归藩。作式下国。无曰蛮裔。不虔汝德。慎尔所主。率由嘉则。龙虽勿用。志亦靡忒。悠悠澹澧。郁彼唐林。虽则同域。邈尔回深。白驹远志。古人所箴。允矣君子。不遐厥心。既往既来。无密尔音。
<br>
<br>　　【赠文叔良】
<br>
<br>　　〖《搜神记》曰：文颖。字叔良。南阳人。为荆州从事。〗
<br>
<br>　　翩翩者鸿。率彼江滨。君子于征。爰聘西邻。临此洪渚。伊思梁岷。尔行孔邈。如何忽勤。君子敬始。慎尔所主。谋言必贤。错说申辅。延陵有作。侨是与。先民遗迹。来世之矩。既慎尔主。亦迪知几。探情以华。睹著知微。视明听聪。靡事不惟。董褐荷名。胡宁不师。众不可盖。无尚我言。梧宫致辩。齐楚构患。成功有要。在众思欢。人之多忌。掩之实难。瞻彼黑水。滔滔其流。江汉有卷。允来厥休。二邦若否。职汝之由。缅彼行人。鲜克弗留。尚哉君子。异于他仇。人谁不勤。无厚我忧。惟诗作赠。敢咏在舟。
<br>
<br>　　【赠文叔良】
<br>
<br>　　温温恭人。禀道之极。
<br>
<br>　　【赠杨德祖】
<br>
<br>　　我君饯之。其乐泄泄。
<br>
<br>　　【为潘文则作思亲诗】〖章本古文苑作思亲为潘文则作。《类聚》作思亲诗。《初学记》作思亲四言诗。广《文选》作为潘文则思亲诗。《诗纪》作思亲诗为潘文则作。〗
<br>
<br>　　〖挚虞文章流别云。王粲所与蔡子笃及文叔良、士孙文始、杨德祖诗。及为潘文则作思亲诗。其文当而整。皆近乎雅矣。《颜氏家训》文章篇云。王粲为潘文则思亲《诗》云：躬此劳瘁。鞠予小子。庶我显妣。克保遐年。古人之所行。今世之
<br>
<br>　　所讳。案此言代人为文之弊。〗
<br>
<br>　　穆穆显妣。德音徽止。思齐先姑。志侔姜姒。躬此劳瘁。鞠予小子。小子之生。遭世罔宁。烈考勤时。从之于征。奄遘不造。殷妣。克保遐年。惟惧。心乎如悬。如何不吊。早世徂颠。於存弗养。於後弗临。遗衍在体。惨痛切心。形影尸立。魂爽飞沈。在昔蓼莪。哀有馀音。我之此譬。忧其独深。胡宁视息。以济于今。严严丛险。则不可摧。仰瞻归云。俯聆飘回。飞焉靡翼。超焉靡阶。思若流波。情似坻颓。诗之作矣。情以告哀。
<br>
<br>　　【公燕诗】〖《类聚》作公宴会诗。〗
<br>
<br>　　昊天降丰泽。百卉挺葳蕤。凉风撤蒸暑。清云却炎晖。高会君子堂。并坐荫华榱。嘉肴充圆方。旨酒盈金。管弦发徽音。曲度清且悲。合坐同所乐。但杯行迟。常闻诗人语。不醉且无归。今日不极欢。含情欲待谁。见眷良不翅。守分岂能违。古人有遗言。君子福所绥。愿我贤主人。与天享巍巍。克符周公业。奕世不可追。
<br>
<br>　　【从军诗五首】〖乐府作从军行五首。〗
<br>
<br>　　〖魏志曰：建安二十年三月。公西征张鲁。鲁及五子降。十二月。至自南郑。是行也。侍中王粲作五言诗。以美其事。○逯案。五首非一时一地之作。魏志说示赅。〗
<br>
<br>　　从军有苦乐。但问所从谁。所从神且武。焉得久劳师。相公征关右。赫怒震天威。一举灭獯虏。再举服羌夷。西收边地贼。忽若俯拾遗。陈赏越丘山。酒肉逾川坻。军中多饫饶。人马皆溢肥。徒行兼乘还。空出有馀资。拓地三千里。往返速若飞。歌舞入邺城。所愿获无违。昼日处大朝。日暮薄言归。外参时明政。内不废家私。禽兽惮为牺。良苗实已挥。窍慕负鼎翁。愿厉朽钝姿。不能效沮溺。相随把锄犁。熟览夫子诗。信知所言非。
<br>
<br>　　凉风厉秋节。司典告详刑。我君顺时发。桓桓东南征。泛舟盖长川。陈卒被隰ぁ。征夫怀亲戚。谁能无恋情。拊衿倚舟樯。眷眷思邺城。哀彼东山人。喟然感鹳鸣。日月不安处。人谁获恒宁。昔人从公旦。一徂辄三龄。今我神武师。暂往必速平。弃余亲睦恩。输力竭忠贞。惧无一夫用。报我素餐诚。夙夜自忄并性。思逝若抽萦。将秉先登羽。岂敢听金声。
<br>
<br>　　从军征遐路。讨彼东南夷。方舟顺广川。薄暮未安坻。白日半西山。桑梓有馀晖。蟠蟀夹岸鸣。孤鸟翩翩飞。征夫心多怀。凄凄令吾悲。下船登高防。草露沾我衣。回身赴床寝。此愁当告谁。身服干戈事。岂得念所私。即戎有授命。兹理不可违。
<br>
<br>　　朝发邺都桥。暮济白马津。逍遥河堤上。左右望我军。连舫逾万艘。带甲千万人。率彼东南路。将定一举勋。筹策运帷幄。一由我圣君。恨我无时谋。譬诸具官臣。鞠躬中坚内。微画无所陈。许历为完士。一言犹败秦。我有素餐责。诚愧伐檀人。虽无铅刀用。庶几奋薄身。
<br>
<br>　　悠悠涉荒路。靡靡我心愁。四望无烟火。但见林与丘。城郭生榛棘。蹊径无所由。蒲竟广泽。葭苇夹长流。日夕凉风发。翩翩漂吾丹。寒蝉在树鸣。鹳鹄摩天游。客子多悲伤。泪下不可收。朝入谯郡界。旷然消人忧。鸡鸣达四境。黍稷盈原畴。馆宅充ㄩ满庄馗。国。谁能享斯休。诗人美乐土。虽客犹愿留。
<br>
<br>　　【从军诗】
<br>
<br>　　被羽在先登。甘心除国疾。
<br>
<br>　　【从军诗】
<br>
<br>　　楼船凌洪波。寻戈刺群虏。
<br>
<br>　　【咏史诗】
<br>
<br>　　自古无殉死。达人所共知。秦穆杀三良。惜哉空尔为。结发事明君。受恩良不訾。临没要之死。焉得不相随。妻子当门泣。兄弟哭路垂。临穴呼苍天。涕下如绠縻。人生各有志。终不为此移。同知埋身剧。心亦有所施。生为百夫雄。死为壮士规。黄鸟作悲诗。至今声不亏。
<br>
<br>　　【杂诗】
<br>
<br>　　日暮游西园。冀写忧思情。曲池扬素波。列树敷丹荣。上有特栖鸟。怀春向我鸣。褰衽欲从之。路险不得征。徘徊不能去。伫立望尔形。风飚扬尘起。白日忽已冥。回身入空房。托梦通精诚。人欲天不违。何惧不合并。
<br>
<br>　　【诗】〖以下四诗。章本古文苑作杂诗四首。广《文选》、《诗纪》同。〗
<br>
<br>　　吉日简清时。从君出西园。方轨策良马。并驰厉中原。北临清漳水。西看柏杨山。回翔游广囿。逍遥波渚间。
<br>
<br>　　【诗】〖广《文选》九作清河作。〗
<br>
<br>　　列车息众驾。相伴绿水湄。幽兰吐芳烈。芙蓉发红晖。百鸟何缤翻。振翼群相追。投网引潜鲤。强弩下高飞。白日已西迈。欢乐忽忘归。（逯案。广《文选》重出此篇。一作杂诗。一作清河作。殊谬。）
<br>
<br>　　【诗】
<br>
<br>　　联翻飞鸾鸟。独游无所因。毛羽照野草。哀鸣入青云。我尚假羽翼。飞睹尔形身。愿及春阳会。交颈遘殷勤。
<br>
<br>　　【诗】
<br>
<br>　　鸷鸟化为鸠。远窜江汉边。遭遇风云会。托身鸾凤间。天姿既否戾。受性又不闲。邂逅见逼迫。俯仰不得言。
<br>
<br>　　【七哀诗三首】
<br>
<br>　　西京乱无象。豺。虎方遘患。复弃中国去。远身适荆蛮。亲戚对我悲。朋友相追攀。出门无所见。白骨蔽平原。路有饥妇人。抱子弃草间。顾闻号泣声。挥涕独不还。未知身死处。何能两相完。驱马弃之去。不忍听此言。南登霸陵岸。回首望长安。悟彼下泉人。喟然伤心肝。
<br>
<br>　　荆蛮非我乡。何为久滞淫。方舟溯大江。日暮愁我心。山冈有馀映。严阿增重阴。狐狸驰赴穴。飞鸟翔故林。流波激清响。猴猿临岸吟。迅风拂裳袂。白露沾衣襟。独夜不能寐。摄主起抚琴。丝桐感人情。为我发悲音。羁旅无终极。忧思壮难任。
<br>
<br>　　边城使心悲。昔吾亲更之。冰雪截肌肤。风飘无止期。百里不见人。草木谁当迟。登城望亭燧。翩翩飞戍旗。行者不顾反。出门与家辞。子弟多俘虏。哭泣无已时。天下尽乐土。何为久留兹。蓼虫不知辛。去来勿与谘。
<br>
<br>　　【诗】
<br>
<br>　　荆架为燕使。送者盈水滨。缟素易水上。涕泣不可挥。
<br>
<br>　　【诗】
<br>
<br>　　探怀授所欢。愿醉不顾身。
<br>
<br>　　【诗】
<br>
<br>　　哀笑动梁尘。急觞荡幽默。
<br>
<br>
<br>
<br>
<br>
<br>
<br>
<br>
<br>
<br>
<br>【卷三】
<br>
<br>　　☆陈琳
<br>
<br>　　〈琳。字孔璋。广陵人。初为大将军何进府主簿。後中乱冀州。依袁绍。冀州平。司空曹操以为军谋祭酒。管记室。徙门下督。建安二十二年卒。有集十卷。〉
<br>
<br>　　【饮马长成窟行】
<br>
<br>　　饮马长城窟。水寒伤马骨。往谓长城吏。慎莫稽留太原卒。官作自有程。举筑谐汝声。男儿宁当格斗死。何能怫郁筑长城。长城何连连。连连三千里。边城多健少。内舍多寡妇。作书与内舍。便嫁莫留住。善侍新姑嫜。时时念我故夫子。报书往边地。君今出语一何鄙。身在祸难中。何为稽留他家子。生男慎莫举。生女哺用脯。君独不见长城下。死人骸骨相撑拄。结发行事君。慊慊心意关。明知边地苦。贱妾何能久自全。
<br>
<br>　　【诗】〖广《文选》合下篇作游览诗二首。《诗纪》同。〗
<br>
<br>　　高会时不娱。羁客难为心。殷怀从中发。悲感激清音。投觞罢欢坐。逍遥步长林。萧萧出谷风。黯黯天路阴。惆怅忘旋反。欷涕沾襟。
<br>
<br>　　【诗】
<br>
<br>　　节运时气舒。秋风凉且清。间居心不娱。驾言从友生。翱翔戏长流，逍遥登高城。东望看畴野。回顾览园庭。嘉木凋绿叶。芳草纤红荣。骋哉日月逝。年命将西倾。建功不及时。钟鼎何所铭。收念还寝房。慷慨咏坟经。庶几及君在。立德垂功名。
<br>
<br>　　【宴会诗】
<br>
<br>　　凯风飘阴云。白日扬素晖。良友扫我游。高会宴中闱。玄鹤浮清泉。绮树焕青蕤。
<br>
<br>　　【诗】
<br>
<br>　　春天润九野。卉木涣油油。红华纷晔晔。发秀曜中衢。
<br>
<br>　　仲尼以圣德。行聘遍周流。遭斥厄陈蔡。归之命也夫。
<br>
<br>　　沈沦众庶间。与世无有殊。纡郁怀伤结。舒展有何由。
<br>
<br>　　轲固宜然。卑陋何所羞。援兹自抑慰。研精於道腴。
<br>
<br>　　☆刘桢
<br>
<br>　　〈桢。字公干。东平宁阳人。建安中。司空曹操以为军谋祭酒掾。建安二十二年卒。有集四卷。〉
<br>
<br>　　【公燕诗】
<br>
<br>　　永日行游戏。欢乐犹未央。遗思在玄夜。相与复翱翔。辇车飞素盖。从者盈路傍。月出照园中。珍木郁苍苍。清川过石渠。流波为鱼防。芙蓉散其华。菡萏溢金塘。灵鸟宿水裔。仁兽游飞梁。华馆寄流波。豁达来风凉。生六未始闻。歌之安能详。投翰长叹息。绮丽不可忘。
<br>
<br>　　【赠五官中郎将诗四首】
<br>
<br>　　昔我从元後。整驾至南乡。过彼丰沛都。与君共翱翔。四节相推斥。季冬风且凉。众宾会广坐。明镫喜炎光。清歌制妙声。万舞在中堂。金含甘醴。羽觞行无方。长夜忘归来。聊且为太康。四牡向路驰。欢悦诚未央。
<br>
<br>　　余婴沉痼疾。窜身清漳滨。自夏涉玄冬。弥旷十馀旬。常恐游岱宗。不复见故人。所亲一何笃。步趾慰我身。清谈同日夕。情ツ叙忧勤。便复为别辞。游车归西邻。素叶随风起。广路扬埃尘。逝者如流水。哀此遂离分。追问休时会。要我以阳春。望慕结不解。贻尔新诗文。勉哉修令德。北面自宠珍。
<br>
<br>　　秋日多悲怀。感慨以长叹。终夜不遑寐。叙意於濡翰。明灯曜闰中。清风凄已寒。白露涂前庭。应门重其关。四节相推斥。岁月忽已殚。壮士远出征。戎事将独难。涕泣洒衣裳。能不怀所欢。
<br>
<br>　　凉风吹沙砾。霜气何皑皑。明月照缇幕。华灯散炎辉。赋诗连篇章。极夜不知归。君侯多壮思。文雅纵横飞。小臣信顽卤。黾勉安能追。
<br>
<br>　　【赠徐干诗】
<br>
<br>　　谁谓相去远。隔此西掖垣。拘限清切禁。中情无由宣。思子沉心曲。长叹不能言。起坐失次第。一日三四迁。步出北寺门。遥望西苑园。细柳夹道生。方塘含清源。轻叶随风转。飞鸟何翻翻。乖人易感动。
<br>
<br>　　涕下与衿连。仰视白日光。高且悬。兼烛八内。物类无颇偏。我独抱深感。不得与比焉。
<br>
<br>　　【赠徐干诗】
<br>
<br>　　猥蒙惠咳吐。贶以雅颂声。高义厉青云。灼灼有表经。
<br>
<br>　　【赠送从弟诗三首】〖第三首《初学记》作凤凰诗。殊谬。〗
<br>
<br>　　泛泛东流水。磷磷水中石。藻生其涯。华叶纷扰溺。采之荐宗庙。可以羞嘉客。岂无园中葵。懿此出深泽。
<br>
<br>　　亭亭山上松。瑟瑟谷中风。风声一何盛。松枝一何劲。冰霜正惨凄。终岁常端正。岂不罹凝寒。松柏有本性。
<br>
<br>　　凤皇集南岳。徘徊孤竹根。於心有不厌。奋翅凌紫氛。岂不常勤苦。羞与黄雀群。何时当来仪。将须圣明君。
<br>
<br>　　【杂诗】
<br>
<br>　　职事相填委。文墨纷消散。驰翰未暇食。日昃不知晏。沈迷簿领间。回回自昏乱。释此出西城。登高且游观。方塘含白水。中有凫与雁。安得肃肃羽。从尔浮波澜。
<br>
<br>　　【斗鸡诗】
<br>
<br>　　丹鸡被华采。双距如锋芒。愿一扬炎威。会战此中唐。利爪探玉除。目含火光。长翘惊风起。劲翮正敷张。轻举奋勾喙。电击复还翔。
<br>
<br>　　【射鸢诗】
<br>
<br>　　鸣鸢弄双翼。飘飘薄青云。我後横怒起。意气凌神仙。发机如惊焱。三发两鸢连。流血洒墙屋。飞毛从风旋。庶士同声赞。君射一何妍。
<br>
<br>　　【诗】
<br>
<br>　　昔君错畦。东土有素木。条柯不盈寻。一尺再三曲。隐生翳林。控□自迫速。得托芳兰苑。列植高山足。
<br>
<br>　　【诗】
<br>
<br>　　青青女萝草。上依高松枝。幸蒙庇养恩。分惠不可赀。风雨虽急疾。根株不倾移。
<br>
<br>　　【诗】
<br>
<br>　　天地无期竟。民生甚局促。为称百年寿。谁能应此录。低昂倏忽去。炯若风中烛。
<br>
<br>　　【诗】
<br>
<br>　　翩翩野青雀。栖窜茨棘蕃。朝食平田粒。夕饮曲池泉。猥出蓬莱中。乃至丹丘边。
<br>
<br>　　【诗】
<br>
<br>　　旦发邺城东。莫次溟水旁。三军如邓林。武士攻萧庄。
<br>
<br>　　【诗】
<br>
<br>　　初春含寒气。阳气匿其晖。灰风从天起。砂石纵横飞。
<br>
<br>　　【诗】
<br>
<br>　　和风从东来。玄云起西山。夜中发此气。明旦飞甘泉。
<br>
<br>　　【诗】
<br>
<br>　　朝发白马。暮宿韩陵。
<br>
<br>　　【诗】
<br>
<br>　　大厦云构。
<br>
<br>　　【诗】
<br>
<br>　　玄云起高岳。终朝弥八方。
<br>
<br>　　【诗】
<br>
<br>　　月垂素光。玄云为仿佛。
<br>
<br>　　【诗】
<br>
<br>　　揽衣出巷去。素盖保翩翩。
<br>
<br>　　【诗】
<br>
<br>　　散礼风雨起。
<br>
<br>　　☆徐干
<br>
<br>　　〈干。字伟长。北海人。辟司空曹操府。除上艾长。以疾不行。历军谋祭酒掾。五官中郎将文学。建安二十二年卒。有集五卷。〉
<br>
<br>　　【赠五官中郎将诗】
<br>
<br>　　贻尔新诗。
<br>
<br>　　【答刘桢诗】〖《诗纪》作答刘公干诗。〗
<br>
<br>　　与子别无几。所经未一旬。我思一何笃。其愁如三春。虽路在咫尺。难涉如九关。陶陶朱夏德。草木昌且繁。
<br>
<br>　　【情诗】
<br>
<br>　　高殿郁崇崇。广厦凄冷冷。微风起闺闼。落日照阶庭。踟蹰云屋下。啸歌倚华楹。君行殊不返。我饰为谁容。炉薰阖不用。镜匣上尘生。绮罗失常色。金翠暗无精。嘉肴既忘御。旨酒亦常停。顾瞻空寂寂。唯闻燕雀声。忧思连相属。中心如宿酲。
<br>
<br>　　室思诗
<br>
<br>　　沉阴结愁忧。愁忧为谁兴。念与君生别。各在天一方。良会未有期。中心摧且伤。不聊忧餐食。慊慊常饥空。端坐而无为。仿佛君容光。
<br>
<br>　　峨峨高山首。悠悠万里道。君去日已远。郁结令人老。人生一世间。忽若暮春草。时不可再得。何为自愁恼。每诵昔鸿恩。贱躯焉足保。
<br>
<br>　　浮云何洋洋。愿因通我辞。飘不可寄。徙倚徒相思。人离皆复会。君独无返期。自君之出矣。明镜暗不治。思君如流水。何有穷已时。
<br>
<br>　　惨惨时节尽。兰叶凋复零。喟然长叹息。君期慰我情。展转不能寐。长夜何绵绵。蹑履起出户。仰观三星连。自恨志不遂。泣涕如涌泉。
<br>
<br>　　思君见巾栉。以益我劳勤。安得鸿鸾羽。觏此心中人。诚心亮不遂。搔首立ぉぉ。何言一不见。复会无因缘。故如比目鱼。今隔如参辰。
<br>
<br>　　人靡不有初。想君能终之。别来历年岁。旧恩何可期。重新而忘故。君子所尤讥。寄身虽在远。岂忘君须臾。既厚不为薄。想君时见思。
<br>
<br>　　【於清河见挽船士新婚与妻别诗】
<br>
<br>　　与君结新婚。宿昔当别离。凉风动秋草。蟋蟀鸣相随。冽冽寒蝉吟。蝉吟抱枯枝。枯枝时飞扬。身体忽迁移。不悲身迁移。但惜岁月驰。岁月无穷极。会合安可知。愿为双黄鹄。比翼戏清池。
<br>
<br>　　☆阮
<br>
<br>　　〈。字元瑜。陈留人。师事蔡邕。建安中。曹操以为军谋祭酒。管记室。後为仓曹掾属。建安十七年卒。有集五卷。〉
<br>
<br>　　【驾出北郭门行】
<br>
<br>　　驾出北郭门。马樊不肯驰。下车步踟蹰。仰折枯杨枝。顾闻丘林中。敫々有悲啼。借问啼者出。何为乃如斯。亲母舍我殁。後母憎孤儿。饥寒无衣食。举动鞭捶施。骨消肌肉尽。体若枯树皮。藏我空室中。父还不能知。上冢察故处。存亡永别离。亲母何可见。泪下声正嘶。弃我於此间。穷厄岂有赀。传告後代人。以此为明规。
<br>
<br>　　【琴歌】
<br>
<br>　　〖文士传曰：太祖雅闻名。辟之。不应。乃逃入山中。太祖使人焚山得。太祖时征长安。大延宾客。怒不与语。使就技人列。善解音。能鼓琴。抚弦而歌。为曲既捷。音声殊妙。太祖大悦云。〗
<br>
<br>　　奕奕天门开。大魏应期运。青盖巡九州。在东西人怨。士为知已死。女为悦者玩。恩义苟敷畅。他人焉能乱。
<br>
<br>　　【咏史诗二首】
<br>
<br>　　误哉秦穆公。身没从三良。忠臣不违命。随躯就死亡。低头窥圹户。仰视日月光。谁谓此可处。恩义不可忘。路人为流涕。黄鸟鸣高桑。
<br>
<br>　　燕丹善勇士。荆轲为上宾。图尽擢匕首。长驱西入秦。素车驾白马。相送易水津。渐离击筑歌。悲声感路人。举坐同咨嗟。叹气若青云。
<br>
<br>　　【七哀诗】
<br>
<br>　　丁年难再遇。富贵不重来。良时忽一过。身体为土灰。冥冥九泉室。漫漫长夜台。身尽气力索。精魂靡所能。嘉肴设不御。旨酒肥觞杯。出圹望故乡。但见蒿与莱。
<br>
<br>　　【公燕诗】
<br>
<br>　　阳春和气动。贤主以崇仁。布惠绥人物。降爱常所亲。上堂相娱乐。中外奉时珍。五味风雨集。杯酌若浮云。
<br>
<br>　　【诗】〖《诗纪》作杂诗。〗
<br>
<br>　　临川多悲风。秋日苦清凉。客子易为戚。感此用哀伤。揽衣起踯躅。上观心与房。三星守故次。明月未收光。鸡鸣当何时。朝晨尚未央。还坐长叹息。忧忧安可忘。
<br>
<br>　　【诗同上】
<br>
<br>　　我行自凛秋。季冬乃来归。置酒高堂上。友朋集光辉。念当复离别。涉路险且夷。思虑益惆怅。泪下沾裳衣。
<br>
<br>　　【诗】〖《诗纪》作隐士诗。〗
<br>
<br>　　四皓隐南岳。老莱窜河滨。颜回乐陋巷。许由安贱贫。伯夷饿首阳。天下归其仁。何患处贫苦。但当守明真。
<br>
<br>　　【诗】
<br>
<br>　　白发随栉堕。未寒思厚衣。四支易懈忄卷。行步益疏迟。常恐时岁尽。魂魄忽高飞。自知百年後。堂上生旅葵。
<br>
<br>　　【诗】〖《诗纪》作苦雨诗。〗
<br>
<br>　　苦雨滋玄冬。引日弥且长。丹墀自歼殪。深树犹沾裳。客行易感悴。我心摧已伤。登台望江沔。阳侯沛洋洋。
<br>
<br>　　【诗】〖乐府作怨诗。《诗纪》同。〗
<br>
<br>　　民生受天命。漂若河中尘。虽称百龄寿。孰能应此身。犹获婴凶祸。流落恒苦辛。
<br>
<br>　　○《类聚》三十。《乐府诗集》四十一。《诗纪》十七。○逯案。此诗《类聚》在人部怨门。故郭茂倩目为怨诗。其实非是。）
<br>
<br>　　【诗】
<br>
<br>　　箭细铁丝刚。刀插银刃白。
<br>
<br>　　【诗】
<br>
<br>　　春岑蔼林木。
<br>
<br>　　☆应
<br>
<br>　　〈。字德琏。汝南人。曹操辟为丞相掾。转平原侯庶子。後为五官中郎将文学。建安二十二年卒。有集五卷。〉
<br>
<br>　　【报赵淑丽诗】〖《诗纪》云。一作报赵叔严。〗
<br>
<br>　　朝云不归。夕结成阴。离群犹宿。永思长吟。有鸟孤栖。哀鸣北林。嗟我怀矣。感物伤心。
<br>
<br>　　【公燕诗】
<br>
<br>　　巍巍主人德。佳会被四方。开馆延群士。置酒于斯堂。辨论释郁结。援笔兴文章。穆穆众君子。好合同欢康。促坐褰重帷。传满腾羽觞。
<br>
<br>　　【侍五官中郎将建章台集诗】
<br>
<br>　　朝雁鸣云中。音响一何哀。问子游何乡。戢翼正徘徊。言我塞门来。将就衡阳栖。往春翔北土。今冬客南淮。远行蒙霜雪。毛羽日摧颓。常恐伤肌骨。身陨沉黄泥。简珠堕沙石。何能中自谐。欲因云雨会。濯羽陵高梯。良遇不可值。伸眉路何阶。公子敬爱客。乐饮不知疲。和颜既以畅。乃肯顾细微。赠诗见存慰。小子非所宜。为且极让情。不醉其无归。凡百敬尔位。以副饥渴怀。
<br>
<br>　　【别诗二首】
<br>
<br>　　朝云浮四海。日暮归故山。行役怀旧土。悲思不能言。悠悠涉千里。未知何时旋。
<br>
<br>　　浩浩长河水。九折东北流。晨夜赴沧海。海流亦何抽。远适万里道。归来未有由。临河累太息。五内怀伤忧。
<br>
<br>　　【斗鸡诗】
<br>
<br>　　戚戚怀不乐。无以释劳勤。兄弟游戏场。命驾迎众宾。二部分曹伍。群鸡焕以陈。双距解长绁。飞踊超敌伦。芥羽张金距。连战何缤纷。从朝至日夕。胜负尚未分。专场驱众敌。刚捷逸等群。四坐同休赞。宾主怀悦欣。博弈非不乐。此戏世所珍。
<br>
<br>　　☆繁钦
<br>
<br>　　〈钦。字休伯。颍川人为。为丞相主簿。建安二十三年卒。有集十卷。〉
<br>
<br>　　【赠梅公明诗】
<br>
<br>　　瞻我北园。有条者桑。遘此春景。既茂且长。氤氲吐叶。柔润有光。黄条蔓衍。青鸟来翔。日月其迈。时不可忘。公子瞻旃。勋名乃彰。
<br>
<br>　　【远戍劝戒诗】
<br>
<br>　　肃将王事。集此扬土。凡我同盟。既文既武。郁郁桓桓。有规有矩。务在和光。同尘共垢。各竟其心。为国蕃辅。りり行行。非法不语。可否相济。阙则云补。
<br>
<br>　　【咏蕙诗】〖广《文选》作蕙咏。《诗纪》同。〗
<br>
<br>　　蕙草生山北。托身失所依。植根阴崖侧。夙夜惧危颓。寒泉浸我根。凄风常徘徊。三光照八极。独不蒙馀晖。葩叶永凋瘁。凝露不暇。百卉皆含荣。已独失时姿。比我英芳发。鸣已哀。
<br>
<br>　　【生茨诗】
<br>
<br>　　〖灌畦暇语曰：後汉繁钦。伤世道剥丧。贤愚隐情。上之人用察不至。而小人得志。君子伏匿。於是赋生茨之诗。其词曰：〗
<br>
<br>　　有茨生兰圃。布叶医芙蕖。寄根膏壤隈。春泽以养躯。太阳曝真色。翔风发其。甘液润其中。华实与气俱。族类日夜滋。被我中堂隅。
<br>
<br>　　【定情诗】〖《白帖》作古诗。岁华纪丽同。《御览》八百七作寄情诗。〗
<br>
<br>　　〖乐府解题曰：定情诗。汉繁钦所作也。言妇人不能以礼从人。而自相悦媚。乃解衣服玩好致之。以结绸缪之志。若臂环致拳拳。指环致殷勤。耳珠致区区。香囊致扣扣。跳脱致契阔。佩玉结恩情。自以为得志。而期於山隅山阳山西山北。终而不答。乃自悔伤焉。○逯案。《文选》十八洛神赋注引繁钦定情《诗》曰：何以消滞忧。足下双远游云云。今此篇不见。殆玉台有删节。此其佚句也。〗
<br>
<br>　　我出东门游。邂逅承清尘。思君即幽房。侍寝执衣巾。时无桑中契。迫此路侧人。我既媚君姿。君亦悦我颜。何以致拳拳。绾臂双金环。何以致殷勤。约指一双银。何以致区区。耳中双明珠。何以致叩叩。香囊系肘後。何以致契阔。绕腕双跳脱。何以结恩情。佩玉缀罗缨。何以结中心。素缕连双针。休以结相於。金簿画头。何以慰别离。耳後玳瑁钗。何以答欢欣。纨素三条裙。何以结愁悲。白绢双中衣。与我期何所。乃期东山隅。日旰兮不来。谷风吹我襦。无望无所见，涕泣起踟蹰。与我斯何所。乃期东山南隅。日旰兮不来飘风吹我裳。逍遥莫谁睹。望君愁我肠。与我期何所。乃期西山侧。日夕兮不来。踯躅长叹息。远望凉风至。俯仰正衣服。与我期何所。乃期山北岑。日暮兮不来。凄风吹我襟。望君不能坐。悲苦愁我心。爱身以何为。惜我华色时。中情既款款。然後克密期。褰衣蹑茂草。谓君不我欺。厕此丑陋质。徙倚无所之。自伤失所欲。泪下如连丝。
<br>
<br>　　【槐树诗】
<br>
<br>　　嘉树吐翠页。列在双阙涯。旖旎随风动。柔色纷陆离。
<br>
<br>　　【杂诗】
<br>
<br>　　世俗有险易。时运有盛衰。老氏和其光。蘧瑗贵可怀。
<br>
<br>　　【七言诗】
<br>
<br>　　阴云起兮白雪飘。
<br>
<br>
<br>
<br>
<br>
<br>
<br>
<br>【卷四】
<br>
<br>　　☆魏文帝曹丕
<br>
<br>　　〈丕。字子桓。曹操长子。建安十六年为五官中郎将。二十二年立为魏太子。二十五年正月嗣魏王位。改建安为延康。十一月受汉禅。即帝位。改元黄初。七年卒。时年四十。谥曰文皇帝。有典论五卷、集二十三卷。〉
<br>
<br>　　【乐府】
<br>
<br>　　【短歌行】
<br>
<br>　　〖古今乐录曰：王僧虔技录云。短歌行仰瞻一曲。魏氏遗令。使节朔奏乐。魏文制此辞。自抚筝和歌。歌者云。贵官弹筝。贵官即魏文也。此曲声制最美。辞不可入宴乐。〗
<br>
<br>　　仰瞻帷幕。俯察几筵。其物如故。其人不存。神灵倏忽。弃我遐迁。靡瞻靡恃。泣涕连连。呦呦游鹿。衔草鸣麑。翩翩飞鸟。挟子巢栖。我独孤茕。怀此百离。忧心孔疚。莫我能知。人亦有言。忧令人老。嗟我白发。生一何早。长吟永叹。怀我圣考。曰仁者寿。胡不是保。
<br>
<br>　　尢为妄诞。魏文帝短歌行。长吟永叹。思我圣考。圣考谓其父武帝也。改为圣老。评之曰圣老字奇。）
<br>
<br>　　【秋胡行二首】〖《诗纪》云。第一首一作歌魏德。第二首一作浮萍篇。〗
<br>
<br>　　尧任舜禹。当复何为。百兽率舞。凤凰来仪。得人则安。失人则危。唯贤知贤。人不易知。歌以咏言。诚不易移。鸣条之役。万举必全。明德通灵。降福自天。
<br>
<br>　　泛泛绿池。中有浮萍。寄身流波。随风靡倾。芙蓉含芳。菡萏垂荣。朝采其实。夕佩其英。采之遗谁。所思在庭。双鱼比目。鸳鸯交颈。有美一人。婉如清扬。知音识曲。善为乐方
<br>
<br>　　【善哉行二首】〖《诗纪》云。一曰拟作。○逯案。第一首《类聚》作苦哉行。六臣本《文选》注云。五臣作苦哉行。〗
<br>
<br>　　上山采薇。薄暮苦饥。溪谷多风。霜露沾衣。野雉群雊。猴猿相追。还望故乡。郁何垒垒。高山有崖。林木有枝。忧来无方。人莫之知。人生如寄。多忧何为。今我不乐。岁月如驰。汤汤川流。中有行舟。随波转薄。有似客游。策我良马。被我轻裘。载驰载驱。聊以忘忧。
<br>
<br>　　有美一人。婉如清扬。妍姿巧笑。和媚心肠。知音识曲。善为乐方。哀弦微妙。清气含芳。流郑激楚。度宫中商。感心动耳。绮丽难忘。离鸟夕宿。在彼中洲。延颈鼓翼。悲鸣相求。眷然顾之。使我心愁。嗟尔昔人。休以忘忧。
<br>
<br>　　【丹霞蔽日行】
<br>
<br>　　丹霞蔽日。采虹垂天。谷水潺潺。木落翩翩。孤禽失群。悲鸣云间。月盈则冲。华不再繁。古来有之。嗟我何言。
<br>
<br>　　【煌煌京洛行】
<br>
<br>　　夭夭园桃。无子空长。虚美难假。偏轮不行。淮阴五刑。鸟尽弓藏。保身全名。独有子房。大愤不收。褒衣无带。多言寡诚。只令事败。苏秦之说。六国以亡。倾侧卖主。车裂固当。贤矣陈轸。忠而有谋。楚怀不从。祸卒不救。祸夫吴起。智小谋大。西河何健。伏尸何劣。嗟彼郭生。古之雅人。智矣燕昭。可谓得臣。峨峨仲连。齐之高士。北辞千金。东蹈沧海。
<br>
<br>　　【钓竿行】
<br>
<br>　　东越河济水。遥望大海涯。钓竿何珊珊。鱼尾何簁簁。行路之好者。芳饵欲何为。
<br>
<br>　　【十五】
<br>
<br>　　登山而远望。溪谷多所有。楩楠千馀尺。众草之盛茂。华叶耀人目。五色难可纪。雉雊山鸡鸣。虎啸谷风起。号罴当我道。狂顾动牙齿。
<br>
<br>　　【猛虎行】
<br>
<br>　　与君媾新欢。托配於二仪。充列于紫微。长降焉可知。梧桐攀凤翼。云雨散洪池。
<br>
<br>　　【善哉行】〖《诗纪》云。《初学记》载第一解。题云於讲堂作。〗
<br>
<br>　　朝日乐相乐。酣饮不知醉。悲弦激新声。长笛吐清气。弦歌感人肠。四坐皆欢悦。寥寥高堂上。凉风入我室。持满如不盈。有德者能卒。君子多苦心。所愁不但一。慊慊下白屋。吐握不可失。众宾饱满归。主人苦不悉。比翼翔云汉。罗者安所羁。冲静得自然。荣华何足为。
<br>
<br>　　【同前】〖《诗纪》云。艺文《类聚》作铜雀园诗。〗
<br>
<br>　　朝游高台观。夕宴华池阴。大酋奉甘醪。狩人献嘉禽。齐倡发东舞。秦筝奏西音。有客从南来。为我弹清琴。五音纷繁会。拊者激微吟。淫鱼乘波听。踊跃自浮沉。飞鸟翻翔舞。悲鸣集北林。乐极哀情来。寥亮摧肝心。清角岂不妙。德薄所不任。大哉子野言。弭弦且自禁。
<br>
<br>　　【折杨柳行】〖《诗纪》云。艺文作游仙诗。古乐府作长歌行。〗
<br>
<br>　　西山一何高。高高殊无极。上有两仙僮。不饮亦不食。与我一丸药。光耀有五色。服药四五日。身体生羽翼。轻举乘浮云。倏忽行万亿。流览观四海。茫茫非所识。彭祖称七百。悠悠安可原。老聃适西戎。于今竟不还。王乔假虚辞。赤松垂空言。达人识真伪。愚夫好妄传。追念往古事。愦愦千万端。百家多迂怪。圣道我所观。
<br>
<br>　　【燕歌行二首】
<br>
<br>　　秋风萧瑟天气凉。草木摇落露为霜。群燕辞归雁南翔。念君客游多思肠。慊慊思归恋故乡。君何淹留寄他方。贱妾茕茕守空房。忧来思君不敢忘。不觉悟泪下沾衣裳。援琴鸣弦发清商。短歌微吟不能长。明月皎皎照我床。星汉西流夜未央。牵牛织女遥相望。尔独何辜限河梁。
<br>
<br>　　别日何易会日难。山川悠远路漫漫。郁陶思君未敢言。寄声浮云往不还。涕零雨面毁容颜。谁能怀忧独不叹。展诗清歌聊自宽。乐往哀来摧肺肝。耿耿优枕不能眠。披衣出户步东西。仰看星月观云间。飞鸟晨鸣声可怜。留连顾怀不能存。
<br>
<br>　　【临高台】
<br>
<br>　　临台行高。高以轩。下有水。清且寒。中有黄鹄往且翻。行为臣。当尽忠。愿令皇帝陛下三千岁。宜居此宫。鹄欲南游。雌不能随。我欲躬衔汝。口噤不能开。我欲负之。毛衣摧颓。五里一顾。六里徘徊。
<br>
<br>　　【陌上桑】
<br>
<br>　　弃故乡。离室宅。远从军旅万里客。披荆棘。求阡陌。侧足独窘步。路局苲。虎豹嗥动。鸡惊禽失。群鸣相索。登高山。奈何蹈盘石。树木丛生郁差错。寝蒿草。荫松柏。涕泣雨面沾枕席。伴旅单。稍稍日零落。惆怅窍自怜。相痛惜。
<br>
<br>　　【秋胡行】〖《诗纪》云。一作佳人期。〗
<br>
<br>　　朝与佳人期。日夕殊不来。嘉肴不尝。旨酒停杯。寄言飞鸟。告余不能。俯折兰英。仰结桂枝。佳人不在。结之何为。从尔何所之。乃在大海隅。灵若道言。贻尔明珠。企予望之。步立踟蹰。佳人不来。何得斯须。
<br>
<br>　　【上留田行】
<br>
<br>　　居世一何不同。上留田。富人食稻与粱。上留田。贫子食糟与糠。上留田。贫贱亦何伤。上留田。禄命悬在苍天。上留田。今尔叹息将欲谁怨。上留田。
<br>
<br>　　【大墙上蒿行】
<br>
<br>　　阳春无不长成。草木群类随大风起。零落若何翩翩。中心独立一何茕。四时舍我驱驰。今我隐约欲何为。人生居天壤间。忽如飞鸟栖枯枝。我今隐约欲何为。适君身体所服。何不恣君口腹所尝。冬被貂＜鼠军＞温暖。
<br>
<br>　　夏当服绮罗轻凉。行力自苦。我将欲何为。不及君少壮之时。乘坚车。策肥马良。上有沧浪之天。今我难得久来视。下有蠕蠕之地。今我难得久来履。保不恣意遨游。从君所喜。带我宝剑。今尔何为自低。悲丽平壮观。白如积雪。利如秋霜。驳犀标首。玉琢中央。帝王所服。辟除凶殃。御左右奈何致福祥。吴之辟闾。越之步光。楚之龙泉。韩有墨阳。苗山之铤。羊头之钢。知名前代。咸自谓丽且美。曾不如君剑良。绮难忘。冠青云之崔嵬。纤罗为缨。饰以翠翰。既美且轻。表容仪。俯仰垂光荣。宋之章甫。齐之高冠。亦自谓美。盖何足观。排金铺。坐玉堂。风尘不起。天气清凉。奏桓瑟。舞赵倡。女娥长歌。声协宫商。感心动耳。荡气回肠。酌桂酒。脍鲤鲂。与佳人期为乐康。前奉玉卮。为我行觞。今日乐不可忘。乐未央。为乐常苦迟。岁月逝。忽若飞。何为自苦。使我心悲。
<br>
<br>　　【艳歌何尝行】
<br>
<br>　　〖《诗纪》云。《宋书》作古辞。乐府作文帝。○逯案。古今乐录引王僧虔技录云。艳歌何尝行。歌文帝何尝、古白皓二篇。知此为魏文帝作。〗
<br>
<br>　　何尝快。独无忧。但当饮醇酒。炙肥牛。长兄为二千石。中兄被貂裘。小弟虽无官爵。鞍马馺馺。往来王侯长者游。但当在王侯殿上。快独樗蒲六博。对坐弹棋。男儿居世。各当努力。蹙迫日暮。殊不久留。少小相触抵。寒苦常相随。忿恚安足诤。吾中道与卿共别离。约身奉事君。礼节不可亏。上惭沧浪之天。下顾黄口小儿。奈何复老心皇皇。独悲谁能知。
<br>
<br>　　【月重轮行】
<br>
<br>　　三辰垂光。照临四海。焕哉何煌煌。悠悠与天地久长。愚见目前。圣睹万年。明暗相绝。何可胜言。
<br>
<br>　　【饮马长城窟行】
<br>
<br>　　浮舟横大江。讨彼犯荆虏。武将齐贯婢。征人伐金鼓。长戟十万队。幽冀百石弩。发机若雷电。一发连四五。
<br>
<br>　　【董逃行】
<br>
<br>　　晨背大河南辕。跋涉遐路漫漫。师徒百万哗喧。戈矛若林成山。旌旗拂日蔽天。
<br>
<br>　　【折杨柳行】
<br>
<br>　　端居若无。驾游博望山。
<br>
<br>　　【诗】
<br>
<br>　　【黎阳作诗三首】
<br>
<br>　　朝发邺城。夕宿韩陵。霖雨载涂。舆人困穷。载驰载驱。沐雨栉风。舍我高殿。何为泥中。在昔周武。爰暨公旦。载主而征。救民涂炭。彼此一时。唯天所赞。我独何人。能不靖乱。
<br>
<br>　　殷殷其雷。蒙蒙其雨。我徒我车。涉此艰阻。遵彼洹湄。言刈其楚。班之中路。涂潦是御。辚辚大车。载低载昂。嗷嗷仆夫。载仆载僵。蒙涂冒雨。沾衣濡裳。
<br>
<br>　　千骑随风靡。万骑正龙骧。金鼓震上下。干戚纷纵横。白旄若素霓。丹旗发朱光。追思太王德。胥宇识足臧。经历万岁林。行行到黎阳。
<br>
<br>　　【於谯作诗】
<br>
<br>　　清夜延贵客。明烛发高光。丰膳漫星陈。旨酒盈玉觞。弦歌奏新曲。游响拂丹梁。馀音赴迅节。慷慨时激扬。献酬纷交错。雅舞何锵锵。罗缨从风飞。长剑自低昂。穆穆众君子。和合同乐康。
<br>
<br>　　【孟津诗】
<br>
<br>　　良辰启初节。高会构欢娱。通天拂景云。俯临四达衢。羽爵浮象樽。珍膳盈豆区。清歌发妙曲。乐正奏笙竽。曜灵忽西迈。炎景继望舒。翊日浮黄河。长驱旋邺都。
<br>
<br>　　【芙蓉池作诗】
<br>
<br>　　乘辇夜行游。逍遥步西园。双渠相溉灌。嘉木绕通川。卑枝拂羽盖。修条摩苍天。惊风扶轮毂。飞鸟翔我前。丹霞夹明月。华星出云间。上天垂光彩。五色一何鲜。寿命非松乔。谁能得神仙。遨游快心意。保己终百年。
<br>
<br>　　【於玄武陂作诗】
<br>
<br>　　兄弟共行游。驱车出西城。野田广开辟。川渠互相经。黍稷何郁郁。流波激悲声。菱芡覆绿水。芙蓉发丹荣。柳垂重荫绿。向我池边生。乘渚望长洲。群鸟欢哗鸣。萍藻泛滥浮。澹澹随风倾。忘忧共容与。畅此千秋情。
<br>
<br>　　至广陵於马上作诗
<br>
<br>　　观兵临江水。水流何汤汤。戈矛成山林。玄甲耀日光。猛将怀暴怒。胆气正纵横。谁云江水广。一苇可以航。不战屈敌虏。戢兵称贤良。古公宅岐邑。实始剪殷商。孟献营虎牢。郑人惧稽颡。充国务耕殖。先零自破亡。兴农淮泗间。筑室都徐方。量宜运权略。六军咸悦康。岂如东山诗。悠悠多忧伤。
<br>
<br>　　【杂诗二首】
<br>
<br>　　漫漫秋夜长。烈烈北风凉。展转不能寐。披衣起彷徨。彷徨忽已久。白露沾我裳。俯视清水波。仰看明月光。天汉回西流。三五正纵横。草虫鸣何悲。孤雁独南翔。郁郁多悲思。绵绵思故乡。愿飞安得翼。欲济河无梁。向风长叹息。断绝我中肠。
<br>
<br>　　西北有浮云。亭亭如车盖。惜哉时不遇。适与飘风会。吹我东南行。行行至吴会。吴会非我乡。安得久留滞。弃置勿复陈。客子常畏人。
<br>
<br>　　【於明津作诗】
<br>
<br>　　遥遥山上亭。皎皎云间星。远望使心怀。游子恋所生。驱车出北门。遥望河阳城。
<br>
<br>　　【清河作诗】
<br>
<br>　　方舟戏长水。湛澹自浮沉。弦歌发中流。悲响有馀音。音声入君怀。凄怆伤人心。心伤安所念。但愿恩情深。愿为晨风鸟。双飞翔北林。
<br>
<br>　　【代刘勋妻王氏杂诗】
<br>
<br>　　〖《诗纪》云。玉台以为王宋自作。今从艺文作魏文帝。〗
<br>
<br>　　王宋者。平虏将军刘勋妻也。入门二十馀年。後勋悦山阳司马氏女。以宋无子出之。还於道中作诗。）
<br>
<br>　　翩翩床前帐。张以蔽光辉。昔将尔同去。今将尔同归。缄藏箧笥里。当复何时披。
<br>
<br>　　【黎阳作诗】
<br>
<br>　　奉辞罚罪遐征。晨过黎山完峥。东济黄河金营。北观故宅顿倾。中有高楼亭亭。荆棘绕蕃业生。南望果园青青。霜露惨凄宵零。彼桑梓兮伤情。
<br>
<br>　　【寡妇诗】
<br>
<br>　　友人阮元瑜早亡。伤其妻孤寡。为作此诗。
<br>
<br>　　霜露纷兮交下。木叶洛兮凄凄。候雁叫兮云中。归燕翩兮徘徊。妾心感兮惆怅。白日急兮西颓。守长夜兮思君。魂一夕兮九乖。怅延伫兮仰视。星月随兮天回。徒引领兮入房。窍自怜兮孤栖。愿从君兮终没。愁何可兮久怀。
<br>
<br>　　【令诗】
<br>
<br>　　〖汉献帝传曰：太史丞许芝条上魏王代汉图谶。王令曰：昔周文王三分天下有其二。以服事殷。公旦履天子之籍。听天下之断。终然复子明辟。吾虽德不及二圣。吾敢忘高山景行之义哉。吾作诗云云。庶欲守此辞以自终。卒不虚言也。〗
<br>
<br>　　丧乱悠悠过纪。白骨从横万里。哀哀下民靡恃。吾将以时整理。复子明辟致仕。
<br>
<br>　　【夏日诗】
<br>
<br>　　夏时饶温和。避暑就清凉。比坐高阁下。延宾作名倡。弦歌随风厉。吐羽含徵商。嘉肴重叠来。珍果在一傍。棋局纵横陈。博弈合双扬。巧拙更胜负。欢美乐人肠。从朝至日夕。安知夏节长。
<br>
<br>　　【见挽船士兄弟辞别诗】〖乐府作折杨柳行。〗
<br>
<br>　　郁郁河边树。青青野田草。舍我故乡客。将适万里道。妻子牵衣袂。抆泪沾怀抱。还附幼童子。顾托兄与嫂。辞诀未及终。严驾一何早。负笮引文舟。饱渴常不饱。谁令尔贫贱。咨嗟何所道。
<br>
<br>　　【诗】
<br>
<br>　　行行游且猎。且猎路南隅。弯我乌号弓。骋我纤骊驹。走者贯锋镝。伏者值戈殳。白日未及移。
<br>
<br>　　手获三十馀。
<br>
<br>　　【诗】
<br>
<br>　　巾车出邺宫。校猎东桥津。重置施密网。竽筚飘如云。弯弓忽高驰。一发连双麕。
<br>
<br>　　蜘蛛网户牖。野草当阶生。
<br>
<br>　　酒人献三清。丝中列南厢。
<br>
<br>　　王韩独何人。翱翔随天涂。
<br>
<br>　　回头四向望。眼中无故人。
<br>
<br>　　绢绡白如雪。轻华比蝉翼。
<br>
<br>　　画舸覆堤。
<br>
<br>　　兰芷生兮芙蓉披。
<br>
<br>　　【东阁诗】
<br>
<br>　　高山吐庆云。
<br>
<br>　　【歌】〖《诗纪》作古歌铜雀词。编在汉诗。〗
<br>
<br>　　长安城西双员阙。上有一双铜雀。一鸣五谷生。再鸣五谷熟。
<br>
<br>　　☆甄皇后
<br>
<br>　　〈甄皇后。本袁绍中子袁熙妻。魏武破绍。文产时为太子。纳为夫人。生明帝。〉
<br>
<br>　　【塘上行】
<br>
<br>　　蒲生我池中。其叶何离离。傍能行仁义。莫若妾自知。众口铄黄金。使君生别离。念君去我时。独愁常苦悲。想见君颜色。感结伤心脾。念君常苦悲。夜夜不能寐。莫以豪贤故。弃捐素所爱。莫以鱼肉贱。弃捐葱与薤。莫以麻赋。弃捐菅与蒯。出亦复苦愁。入亦复苦愁。边地多悲风。树木何修修。从军致独乐。延年寿千秋。（逯案。乐府以此篇为魏武塘上行本辞。今从玉台作甄後词。又出亦复苦愁以下六句。乃乐人增入之曲。必非甄後之作也。）
<br>
<br>　　蒲生我池中。蒲生我池中。其叶何离离。傍能行人仪。莫能缕自知。众口铄黄金。使君生别离。念君去我时。念君去我时。独愁常苦悲。想见君颜色。感结伤心脾。今悉夜夜愁不寐。莫用豪贤故。莫用豪贤故。弃捐素所爱。莫用鱼肉贵。弃捐葱与薤。莫用麻枲贱。弃捐菅与蒯。倍恩者苦枯。倍恩者苦枯。蹶船常苦没。教君安息定。慎莫致仓卒。念与君一共离别。变当何时共坐复相对。出亦复苦愁。入亦复苦愁。边地多悲风。树木何萧萧。今日乐相乐。延年寿千秋。
<br>
<br>
<br>
<br>
<br>
<br>
<br>
<br>
<br>
<br>
<br>【卷五】
<br>
<br>　　☆邯郸淳
<br>
<br>　　〈淳。字子叔。一名竺。颍川人。初平中。客荆州。荆州内附。武帝素闻其名。召见。甚敬异之。时五官将博延英儒。因启淳欲使在文学。会临淄侯植亦求淳。武帝遣淳诣植。黄初初为博士给事中。有集二卷。〉
<br>
<br>　　【赠吴处玄诗】〖《诗纪》依《类聚》作答赠诗〗
<br>
<br>　　我受上命。来随临。与君子处。曾未盈期。见召本朝。驾言趣期。群子重离。首命于时。饯我路隅。赠我嘉辞。既受德音。敢不答之。余惟薄德。既局且鄙。见养贤侯。於今四祀。既庇西伯。永誓没齿。今也被命。义在不俟。瞻恋我侯。又慕君子。行道迟迟。体逝情止。岂无好爵。惧不我与。圣主受命。千载一遇。攀龙附凤。必在初举。行矣去矣。别易会难。自强不息。人谁获安。愿子大夫。勉篑成山。天休方至。万福尔臻。
<br>
<br>　　☆左延年
<br>
<br>　　黄初中。以新声被宠。见《晋书》乐志。
<br>
<br>　　【秦女休行】
<br>
<br>　　始出上西门。遥望秦氏庐。秦氏有好女。自名为女休。休年十四五。为宗行报仇。左执白杨刃。右据宛鲁矛。仇家便东南。仆僵秦女休。女休西上山。上山四五里。关吏呵问女休。女休前置辞。平生为燕王妇。於今为诏狱囚。平生衣参差。当今无领襦。明知杀人当死。兄言怏怏。弟言无道忧。女休坚词为宗报仇。死不疑。杀人都市中。徼我都巷西。丞卿罗东向坐。女休凄凄曳梏前。两徒夹我持刀。刀五尺馀。刀未下。ㄔ胧击鼓赦书下。
<br>
<br>　　【从军行】
<br>
<br>　　苦哉边地人。一岁三从军。三子到敦煌。二子诣陇西。五子远斗去。五妇皆怀身。
<br>
<br>　　【同上】
<br>
<br>　　从军何等乐。一驱乘双驳。鞍马照人目。龙骧自动作。
<br>
<br>　　☆焦先
<br>
<br>　　〈先。字孝然。河东人。或曰弘农人。魏受禅。结庵湄河之滨。独止其中。太守董经往视之。不肯语。或忽老忽少。後与人别去。不知所适。〉
<br>
<br>　　【祝衄歌】
<br>
<br>　　〖《高士传》曰：魏伐吴。有窍问隐士焦先。先不应。谬歌。後魏军败。人推其意。羊指吴。历指魏也。〗
<br>
<br>　　祝衄祝衄。非鱼非肉。更相追逐。本为杀羊。更杀历。
<br>
<br>　　☆吴质。
<br>
<br>　　〈质。字季重。济阴人。建安中为朝歌长。迁元城令。魏文帝受禅。拜北中郎将。进振威将军。封列侯。太和四年。入为侍中。卒。〉
<br>
<br>　　【思慕诗】
<br>
<br>　　〖文章叙录曰：文帝崩。吴质思慕。作《诗》云：〗
<br>
<br>　　怆怆怀殷忧。殷忧不可居。徙倚不能坐。出入步踟蹰。念蒙圣主恩。荣爵与众殊。自谓永终身。志气甫当舒。何意中见弃。弃我就黄垆。茕茕靡所恃。泪下如连珠。随没无所益。身死名不书。慷慨自俯仰。庶几烈丈夫。
<br>
<br>　　☆麋元
<br>
<br>　　〈元为散骑常侍。有集五卷。〉
<br>
<br>　　【诗】
<br>
<br>　　青雀东飞。别鹄东翔。
<br>
<br>　　【诗】
<br>
<br>　　苍苍陵上柏。参差列成行。童童安石榴。列生神道傍。
<br>
<br>　　☆魏明帝曹睿
<br>
<br>　　〈睿。字元仲。魏文帝太子。黄初七年五月即位。在位十三年。景初三年卒。年三十六。谥曰明皇帝。有集七卷。〉
<br>
<br>　　【乐府】
<br>
<br>　　【短歌行】
<br>
<br>　　翩翩春燕。端集余堂。阴匿阳显。节运自常。厥貌淑美。玄衣素裳。归仁服德。此雄颉颃。执志精专。吉行驯良。衔士缮巢。有式宫房。不规自圆。无矩而方。
<br>
<br>　　【善哉行】
<br>
<br>　　我徂我征。伐彼蛮虏。练师简卒。爰正其旅。轻舟竟川。初鸿依浦。桓桓猛毅。如罴。如虎。发包若雷。吐气如雨。旄旌指麾。进退应矩。百马齐辔。御由造父。休休六军。咸同斯武。兼涂星迈。亮兹行阻。行行日远。西背後京许。游弗淹旬。遂届扬土。奔寇震惧。莫敢当御。权实竖子。备则亡虏。假气游魂。鱼鸟为伍。虎臣列将。怫郁充入皇祖。
<br>
<br>　　【同前四解】
<br>
<br>　　赫赫大魏。王师徂征。冒暑讨乱。振耀威灵。泛舟黄河。随波潺。通渠回越。行路绵绵。彩旄蔽日。旗旒翳天。淫鱼氵氵爵。游戏深渊。唯塘泊。从如流。不为单。握扬楚。心惆怅。歌采薇。心绵绵。在淮淝。愿君速节早旋归。
<br>
<br>　　【步出夏门行】〖《诗纪》云。一曰陇西行。○逯案。《宋书》有此一曰注。〗
<br>
<br>　　步出夏门。东登首阳山。嗟哉夷叔。仲尼称贤。君子退让。小人争先。惟斯二子。于今称传。林钟受谢。节改时迁。日月不居。谁得久存。善哉殊复善。弦歌乐情。商风夕起。悲彼秋蝉。变形易色。随风东西。乃眷西顾。云雾相连。丹霞蔽日。彩虹带天。弱水潺潺。叶落翩翩。孤禽失群。悲鸣其间。
<br>
<br>　　善哉殊复善。悲鸣在其间。朝游清冷。日暮嗟归。戚迫日暮。鸟鹊南飞。绕树三匝。何枝可依。卒逢风雨。树折枝摧。雄来惊雌。雌独愁栖。夜失群侣。悲鸣徘徊。荆棘。葛生绵绵。感彼风人。惆怅自怜。月盈则冲。华不再繁。古来之说。嗟载一言。
<br>
<br>　　【月重轮行】
<br>
<br>　　天地无穷。人命有终。立功扬名。行之在躬。圣贤度量。得为道中。
<br>
<br>　　【长歌行】
<br>
<br>　　静夜不能寐。耳听众禽鸣。大城育狐兔。高墉多鸟声。坏宇何寥廓。宿屋邪草生。中心感时物。抚剑下前庭。翔佯於阶际。景星一何明。仰首观灵宿。北辰奋休荣。哀彼失群燕。丧偶独茕茕。单心谁与侣。造房孰与成。徒然喟有和。悲惨伤人情。余情偏易感。怀往增愤盈。吐吟音不彻。泣涕沾罗缨。
<br>
<br>　　【苦寒行】
<br>
<br>　　悠悠发洛都。｛艹开｝我征东行。征行弥二旬。屯吹龙陂城。顾观故垒处。皇祖之所营。屋室若平昔。栋宇无邪倾。奈何我皇祖。潜德隐圣形。虽没而不朽。书贵垂伐名。光光我皇祖。轩耀同其荣。遗化布四海。八表以肃清。虽有吴蜀寇。春秋足耀兵。徒悲我皇祖。不永享百龄。赋诗以写怀。伏轼泪沾缨。
<br>
<br>　　【棹歌行】
<br>
<br>　　王者布大化。配乾稽後只。阳育则阴杀。晷景应度移。文德以时振。武功伐不随。重华舞干戚。有苗服从妫。蠢尔吴中虏。凭江栖山阻。哀哉王士民。瞻仰靡依怙。皇上悼愍斯。宿昔奋天怒。发我许昌宫。列舟于长浦。翌日乘波扬。棹歌悲且凉。太常拂白日。旗帜纷设张。将抗旄与钺。耀威於彼方。伐罪以吊民。清我东南疆。
<br>
<br>　　【种瓜篇】〖《诗纪》云。即春游曲。玉台题云乐府。○逯案。《乐府诗集》此歌在古乐府行胡从何来後。题曰同前。而不在春游曲内。《诗纪》误。〗
<br>
<br>　　种瓜东井上。冉冉自逾垣。与君新为婚。瓜葛相结连。寄托不肖躯。有如倚太山。兔丝无根株。蔓延自登缘。萍藻托清流。常恐身不全。被蒙丘山惠。贱妾执拳拳。天日照知这。想君亦俱然。
<br>
<br>　　【燕歌行】
<br>
<br>　　白日δδ忽西倾。霜露惨凄涂阶庭。秋草卷叶摧枝茎。翩翩飞蓬常独征。有似游子不安宁。
<br>
<br>　　【猛虎行】
<br>
<br>　　双桐生空井。枝叶自相加。通泉浸其根。玄雨润其柯。绿叶何｛艹务｝｛艹务｝。青条视曲阿。上有双栖鸟。交颈鸣相和。何意行路者。秉丸弹是窠。
<br>
<br>　　【堂上行】
<br>
<br>　　武夫怀勇毅。勒马於中原。干戈森若林。长剑奋无前。
<br>
<br>　　【清调歌】
<br>
<br>　　飞舟沈洪波。旌旗蔽白日精。楫人荷轻棹。腾飞造波庭。
<br>
<br>　　【自惜身薄祜行】
<br>
<br>　　出身秦川。爰居伊洛。
<br>
<br>　　【野田黄雀行】
<br>
<br>　　四夷重译贡。百姓讴吟咏太康。
<br>
<br>　　【豫章行】
<br>
<br>　　於斯诚微物。能不怀伤悴。
<br>
<br>　　【乐府诗】
<br>
<br>　　昭昭素明月。晖光烛我床。忧人不能寐。耿耿夜何长。微风冲闺闼。罗帷自飘。揽衣曳长带。屣履下高堂。东西安所之。徘徊以彷徨。春鸟向南飞。翩翩独翱翔。悲声命俦匹。哀鸣伤我肠。感物怀所思。泣涕忽沾裳。伫立吐高吟。舒愤诉穹苍。
<br>
<br>　　【乐府诗】
<br>
<br>　　昼作不辍手。猛烛继望舒。
<br>
<br>　　☆杜挚
<br>
<br>　　〈挚。字德鲁。河东人。明帝时历任郎中令、校书郎。有集二卷。〉
<br>
<br>　　【赠毋丘俭诗】
<br>
<br>　　〖文章叙录曰：挚与毋丘俭乡里相亲。故为诗与俭。求仙人药一丸。欲以感切俭求助也。俭答以诗。然挚竟不得迁。卒於秘书。〗
<br>
<br>　　骐骥马不试。婆娑槽枥间。壮士志未伸。坎轲多辛酸。伊挚为媵臣。吕望身操竿。夷吾困商贩。甯戚对牛叹。食其处监门。淮阴饥不餐。卖臣老负薪。妻畔呼不还。释之宦十年。位不增故官。才非八子伦。而与齐其患。无知不在此。袁盎未有言。被此笃病久。荣卫动不安。闻有韩众药。信来给一丸。
<br>
<br>　　【赠毋丘荆州诗】
<br>
<br>　　鹄飞举万里。一飞□昊苍。翔高志难得。离鸿失所望。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
