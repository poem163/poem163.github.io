<HTML>
<HEAD>
<TITLE>许浑诗全集（一） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/TangShiXuanJi/">唐诗选集</a> <FONT color=#BCB6A0>&gt;&gt;</font> 许浑诗全集（一）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>许浑诗全集（一）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:唐诗选集&nbsp;&nbsp;阅读次数:<script language=javascript src="../../hits.php?articleid=5737"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'许浑诗全集（一）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[许浑诗全集（一）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 唐代诗人。字用晦，一作仲晦。润州丹阳（今属江苏）人。生卒年不详。大和六年 （832）进士。任当涂、太平县令。大中三年(849),为监察御史，“抱疾不任朝
<br>谒，坚乞东归”（《乌丝阑诗自序》），居润州丁卯村舍。后复起为润州司马。历虞部员外郎，睦、郢二州刺史，世称许郢州。晚年退居丁卯村舍，辑缀诗作，因名
<br>《丁卯集》。《丁卯集》2卷,有明汲古阁刻本及《四部丛刊》影印的影宋写本。涵芬楼影印宋蜀刻本，题名《许用晦文集》，多拾遗2卷。《唐诗百名家全集》本所收,则于正集2卷外，有续集1卷，续补1卷、集外遗诗1卷，较为完备。《全唐诗》析为11卷，有相当数量诗篇与杜牧及他人诗作重见互出。
<br>
<br>
<br>--------------------------------------------------------------------------------
<br>
<br>　　　　　　　　　　　　　　卷五百二十八 
<br>
<br>卷528_1 「陪王尚书泛舟莲池」许浑 
<br>　　莲塘移画舸，泛泛日华清。水暖鱼频跃，烟秋雁早鸣。 
<br>　　舞疑回雪态，歌转遏云声。客散山公醉，风高月满城。 
<br>
<br>卷528_2 「赠裴处士」许浑 
<br>　　为儒白发生，乡里早闻名。暖酒雪初下，读书山欲明。 
<br>　　字形翻鸟迹，诗调合猿声。门外沧浪水，知君欲濯缨。 
<br>
<br>卷528_3 「对雪」许浑 
<br>　　飞舞北风凉，玉人歌玉堂。帘帷增曙色，珠翠发寒光。 
<br>　　柳重絮微湿，梅繁花未香。兹辰贺丰岁，箫鼓宴梁王。 
<br>
<br>卷528_4 「王居士」许浑 
<br>　　筇杖倚柴关，都城卖卜还。雨中耕白水，云外劚青山。 
<br>　　有药身长健，无机性自闲。即应生羽翼，华表在人间。 
<br>
<br>卷528_5 「早秋三首」许浑 
<br>　　遥夜泛清瑟，西风生翠萝。残萤委玉露，早雁拂银河。 
<br>　　高树晓还密，远山晴更多。淮南一叶下，自觉老烟波。 
<br>　　一叶下前墀，淮南人已悲。蹉跎青汉望，迢递白云期。 
<br>　　老信相如渴，贫忧曼倩饥。生公与园吏，何处是吾师。 
<br>　　蓟北雁犹远，淮南人已悲。残桃间堕井，新菊亦侵篱。 
<br>　　书剑岂相误，琴尊聊自持。西斋风雨夜，更有咏贫诗。 
<br>
<br>卷528_6 「洛东兰若夜归（一作自溪东兰若夜归）」许浑 
<br>　　一衲老禅床，吾生半异乡。管弦愁里老，书剑梦中忙。 
<br>　　鸟急山初暝，蝉稀树正凉。又归何处去，尘路月苍苍。 
<br>
<br>卷528_7 「送段觉归杜曲闲居」许浑 
<br>　　书剑南归去，山扉别几年。苔侵岩下路，果落洞中泉。 
<br>　　红叶高斋雨，青萝曲槛烟。宁知远游客，羸马太行前。 
<br>
<br>卷528_8 「寄天乡寺仲仪上人富春孙处士」许浑 
<br>　　诗僧与钓翁，千里两情通。云带雁门雪，水连渔浦风。 
<br>　　心期荣辱外，名挂是非中。岁晚亦归去，田园清洛东。 
<br>
<br>卷528_9 「寄契盈上人」许浑 
<br>　　何处是西林，疏钟复远砧。雁来秋水阔，鸦尽夕阳沉。 
<br>　　婚嫁乖前志，功名异夙心。汤师不可问，江上碧云深。 
<br>
<br>卷528_10 「晨起二首（后首一题作山斋秋晚）」许浑 
<br>　　桂树绿层层，风微烟露凝。檐楹衔落月，帏幌映残灯。 
<br>　　蕲簟曙香冷，越瓶秋水澄。心闲即无事，何异住山僧。 
<br>　　残月皓烟露，掩门深竹斋。水虫鸣曲槛，山鸟下空阶。 
<br>　　清镜晓看发，素琴秋寄怀。因知北窗客，日与世情乖。 
<br>
<br>卷528_11 「晓发鄞江北渡寄崔韩二先辈（一作晓发鄞江寄崔寿韩）」许浑 
<br>　　南北信多岐，生涯半别离。地穷山尽处，江泛水寒时。 
<br>　　露晓蒹葭重，霜晴橘柚垂。无劳促回楫，千里有心期。 
<br>
<br>卷528_12 「盈上人」许浑 
<br>　　月沉霜已凝，无梦竟寒灯。寄世何殊客，修身未到僧。 
<br>　　二毛梳上雪，双泪枕前冰。借问曹溪路，山多路几层。 
<br>
<br>卷528_13 「广陵道中」许浑 
<br>　　城势已坡陀，城边东逝波。绿桑非苑树，青草是宫莎。 
<br>　　山暝牛羊少，水寒凫雁多。因高一回首，还咏黍离歌。 
<br>
<br>卷528_14 「宿开元寺楼（一作宿开元寺西楼闻歌感赋）」许浑 
<br>　　谁家歌袅袅，孤枕在西楼。竹色寒清簟，松香染翠帱。 
<br>　　月移珠殿晓，风递玉筝秋。日出应移棹，三湘万里愁。 
<br>
<br>卷528_15 「洞灵观冬青」许浑 
<br>　　霜霰不凋色，两株交石坛。未秋红实浅，经夏绿阴寒。 
<br>　　露重蝉鸣急，风多鸟宿难。何如西禁柳，晴舞玉阑干。 
<br>
<br>卷528_16 「送友人自荆襄归江东（友人新丧偶）」许浑 
<br>　　商洛转江濆，一杯聊送君。剑愁龙失伴，琴怨鹤离群。 
<br>　　楚驿枕秋水，湘帆凌暮云。猿声断肠夜，应向雨中闻。 
<br>
<br>卷528_17 「送同年崔先辈」许浑 
<br>　　西风帆势轻，南浦遍离情。菊艳含秋水，荷花递雨声。 
<br>　　扣舷滩鸟没，移棹草虫鸣。更忆前年别，槐花满凤城。 
<br>
<br>卷528_18 「山鸡」许浑 
<br>　　珍禽暂不扃，飞舞跃前庭。翠网摧金距，雕笼减绣翎。 
<br>　　月圆疑望镜，花暖似依屏。何必旧巢去，山山芳草青。 
<br>
<br>卷528_19 「孤雁」许浑 
<br>　　昔年双颉颃，池上霭春晖。霄汉力犹怯，稻粱心已违。 
<br>　　芦洲寒独宿，榆塞夜孤飞。不及营巢燕，西风相伴归。 
<br>
<br>卷528_20 「寓怀」许浑 
<br>　　南国浣纱伴，盈盈天下姝。盘金明绣带，动珮响罗襦。 
<br>　　素手怨瑶瑟，清心悲玉壶。春华坐销落，未忍泣蘼芜。 
<br>
<br>卷528_21 「洛中游眺贻同志」许浑 
<br>　　康衢一望通，河洛正天中。楼势排高凤，桥形架断虹。 
<br>　　远山晴带雪，寒水晚多风。几日还携手，鸟鸣花满宫。 
<br>
<br>卷528_22 「夏日戏题郭别驾东堂」许浑 
<br>　　微风起画鸾，金翠暗珊珊。晚树垂朱实，春篁露粉竿。 
<br>　　散香蕲簟滑，沉水越瓶寒。犹恐何郎热，冰生白玉盘。 
<br>
<br>卷528_23 「长安旅夜」许浑 
<br>　　久客怨长夜，西风吹雁声。云移河汉浅，月泛露华清。 
<br>　　掩瑟独凝思，缓歌空寄情。门前有归路，迢递洛阳城。 
<br>
<br>卷528_24 「鸂鶒」许浑 
<br>　　池寒柳复凋，独宿夜迢迢。雨顶冠应冷，风毛剑欲飘。 
<br>　　故巢迷碧水，旧侣越丹霄。不是无归处，心高多寂寥。 
<br>
<br>卷528_25 「懿安皇太后挽歌词」许浑 
<br>　　陵前春不尽，陵下夜何穷。未信金蚕老，先惊玉燕空。 
<br>　　挽移兰殿月，笳引柏城风。自此随龙驭，桥山翠霭中。 
<br>
<br>卷528_26 「示弟」许浑 
<br>　　自尔出门去，泪痕长满衣。家贫为客早，路远得书稀。 
<br>　　文字何人赏，烟波几日归。秋风正摇落，孤雁又南飞。 
<br>
<br>卷528_27 「送杨处士叔初卜居曲江」许浑 
<br>　　雁门归去远，垂老脱袈裟。萧寺休为客，曹溪便寄家。 
<br>　　绿琪千岁树，黄槿四时花。别怨应无限，门前桂水斜。 
<br>
<br>卷528_28 「发灵溪馆」许浑 
<br>　　山多水不穷，一叶似渔翁。鸟浴寒潭雨，猿吟暮岭风。 
<br>　　杂英垂锦绣，众籁合丝桐。应有曹溪路，千岩万壑中。 
<br>
<br>卷528_29 「题杜居士（一作赠题杜隐居）」许浑 
<br>　　松偃石床平，何人识姓名。溪冰寒棹响，岩雪夜窗明。 
<br>　　机尽心猿伏，神闲意马行。应知此来客，身世两无情。 
<br>
<br>卷528_30 「神女祠（一作圣女庙）」许浑 
<br>　　停车祀圣女，凉叶下阴风。龙气石床湿，鸟声山庙空。 
<br>　　长眉留桂绿，丹脸寄莲红。莫学阳台畔，朝云暮雨中。 
<br>
<br>卷528_31 「送李定言南游」许浑 
<br>　　酒酣轻别恨，酒醒复离忧。远水应移棹，高峰更上楼。 
<br>　　簟凉清露夜，琴响碧天秋。重惜芳尊宴，满城无旧游。 
<br>
<br>卷528_32 「早发中岩寺别契直上人」许浑 
<br>　　苍苍松桂阴，残月半西岑。素壁寒灯暗，红炉夜火深。 
<br>　　厨开山鼠散，钟尽岭猿吟。行役方如此，逢师懒话心。 
<br>
<br>卷528_33 「行次潼关题驿后轩」许浑 
<br>　　飞阁极层台，终南此路回。山形朝阙去，河势抱关来。 
<br>　　雁过秋风急，蝉鸣宿雾开。平生无限意，驱马任尘埃。 
<br>
<br>卷528_34 「晨至南亭呈裴明府」许浑 
<br>　　南斋梦钓竿，晨起月犹残。露重萤依草，风高蝶委兰。 
<br>　　池光秋镜澈，山色晓屏寒。更恋陶彭泽，无心议去官。 
<br>
<br>卷528_35 「灞东题司马郊园（一作题张司马灞东郊园）」许浑 
<br>　　楚翁秦塞住，昔事李轻车。白社贫思橘，青门老仰瓜。 
<br>　　读书三径草，沽酒一篱花。更欲寻芝朮，商山便寄家。 
<br>
<br>卷528_36 「游维山新兴寺，宿石屏村谢叟家」许浑 
<br>　　晚过石屏村，村长日渐曛。僧归下岭见，人语隔溪闻。 
<br>　　谷响寒耕雪，山明夜烧云。家家扣铜鼓，欲赛鲁将军。 
<br>
<br>卷528_37 「送从兄归隐蓝溪二首」许浑 
<br>　　名高犹素衣，穷巷掩荆扉。渐老故人少，久贫豪客稀。 
<br>　　塞云横剑望，山月抱琴归。几日蓝溪醉，藤花拂钓矶。 
<br>　　京洛多高盖，怜兄剧断蓬。身随一剑老，家入万山空。 
<br>　　夜忆萧关月，行悲易水风。无人知此意，甘卧白云中。 
<br>
<br>卷528_38 「村舍（一作送从兄归隐蓝溪第三首）」许浑 
<br>　　燕雁下秋塘，田家自此忙。移蔬通远水，收果待繁霜。 
<br>　　野碓舂粳滑，山厨焙茗香。客来还有酒，随事宿茅堂。 
<br>
<br>卷528_39 「思归」许浑 
<br>　　叠嶂平芜外，依依识旧邦。气高诗易怨，愁极酒难降。 
<br>　　树暗支公院，山寒谢守窗。殷勤楼下水，几日到荆江。 
<br>
<br>卷528_40 「晚泊七里滩」许浑 
<br>　　天晚日沈沈，归舟系柳阴。江村平见寺，山郭远闻砧。 
<br>　　树密猿声响，波澄雁影深。荣华暂时事，谁识子陵心。 
<br>
<br>卷528_41 「寄题南山王隐居（一作王隐士居）」许浑 
<br>　　近逢商洛客，知尔住南塘。草阁平春水，柴门掩夕阳。 
<br>　　随蜂收野蜜，寻麝采生香。更忆前年醉，松花满石床。 
<br>
<br>卷528_42 「晨装（洛中次甘水，一作甘泉）」许浑 
<br>　　带月饭行侣，西游关塞长。晨鸡鸣远戍，宿雁起寒塘。 
<br>　　云卷四山雪，风凝千树霜。谁家游侠子，沉醉卧兰堂。 
<br>
<br>卷528_43 「题韦隐居西斋（一作题韦处士山居）」许浑 
<br>　　劚药去还归，家人半掩扉。山风藤子落，溪雨豆花肥。 
<br>　　寺远僧来少，桥危客到稀。不闻砧杵动，应解制荷衣。 
<br>
<br>卷528_44 「送李溟秀才西行」许浑 
<br>　　万里不辞劳，寒装叠缊袍。停车山店雨，挂席海门涛。 
<br>　　鹰势暮偏急，鹤声秋更高。知君北邙路，留剑泣黄蒿。 
<br>
<br>卷五百二十九 
<br>
<br>卷529_1 「经马镇西宅（一作马镇西故第）」许浑 
<br>　　将军久已没，行客自兴哀。功业山长在，繁华水不回。 
<br>　　乱藤侵废井，荒菊上丛台。借问此中事，几家歌舞来。 
<br>
<br>卷529_2 「重游郁林寺道玄上人院」许浑 
<br>　　藤杖叩松关，春溪劚药还。雨晴巢燕急，波暖浴鸥闲。 
<br>　　倚槛花临水，回舟月照山。忆归师莫笑，书剑在人间。 
<br>
<br>卷529_3 「泛溪」许浑 
<br>　　疑与武陵通，青溪碧嶂中。水寒深见石，松晚静闻风。 
<br>　　遁迹驱鸡吏，冥心失马翁。才应毕婚嫁，还此息微躬。 
<br>
<br>卷529_4 「送楼烦李别驾」许浑 
<br>　　琴清诗思劳，更欲学龙韬。王粲暂停笔，吕虔初佩刀。 
<br>　　夜吟关月静，秋望塞云高。去去从军乐，雕飞代马豪。 
<br>
<br>卷529_5 「闻两河用兵因贻友人（茅山兼寄李丛时两河用兵）」许浑 
<br>　　故人日已远，身事与谁论。性拙难趋世，心孤易感恩。 
<br>　　秋悲怜宋玉，夜舞笑刘琨。徒有干时策，青山尚掩门。 
<br>
<br>卷529_6 「献白尹（即乐天也）」许浑 
<br>　　醉舞任生涯，褐宽乌帽斜。庾公先在郡，疏傅早还家。 
<br>　　林晚鸟争树，园春蜂护花。高吟应更逸，嵩洛旧烟霞。 
<br>
<br>卷529_7 「茅山赠梁尊师」许浑 
<br>　　云屋何年客，青山白日长。种花春扫雪，看箓夜焚香。 
<br>　　上象壶中阔，平生梦里忙。幸承仙籍后，乞取大还方。 
<br>
<br>卷529_8 「闻薛先辈陪大夫看早梅因寄」许浑 
<br>　　涧梅寒正发，莫信笛中吹。素艳雪凝树，清香风满枝。 
<br>　　折惊山鸟散，携任野蜂随。今日从公醉，何人倒接z5. 
<br>
<br>卷529_45 「送前缑氏韦明府南游」许浑 
<br>　　酒阑横剑歌，日暮望关河。道直去官早，家贫为客多。 
<br>　　山昏函谷雨，木落洞庭波。莫尽远游兴，故园荒薜萝。 
<br>
<br>卷529_46 「看雪」许浑 
<br>　　松亚竹珊珊，心知万井欢。山明迷旧径，溪满涨新澜。 
<br>　　客醉瑶台曙，兵防玉塞寒。红楼知有酒，谁肯学袁安。 
<br>
<br>卷529_47 「赠僧（一作赵嘏诗）」许浑 
<br>　　心法本无住，流沙归复来。锡随山鸟动，经附海船回。 
<br>　　洗足柳遮寺，坐禅花委苔。唯将一童子，又欲上天台。 
<br>
<br>卷529_48 「趋慈和寺移宴」许浑 
<br>　　高寺移清宴，渔舟系绿萝。潮平秋水阔，云敛暮山多。 
<br>　　广槛停箫鼓，繁弦散绮罗。西楼半床月，莫问夜如何。 
<br>
<br>卷529_49 「留赠偃师主人」许浑 
<br>　　孤城漏未残，徒侣拂征鞍。洛北去游远，淮南归梦阑。 
<br>　　晓灯回壁暗，晴雪卷帘寒。强尽主人酒，出门行路难。 
<br>
<br>卷529_50 「送南陵李少府（李公自淮楚之南昌）」许浑 
<br>　　高人亦未闲，来往楚云间。剑在心应壮，书穷鬓已斑。 
<br>　　落帆秋水寺，驱马夕阳山。明日南昌尉，空斋又掩关。 
<br>
<br>卷529_51 「别韦处士」许浑 
<br>　　南北断蓬飞，别多相见稀。更伤今日酒，未换昔年衣。 
<br>　　旧友几人在，故乡何处归。秦原向西路，云晚雪霏霏。 
<br>
<br>卷529_52 「九日登樟亭驿楼」许浑 
<br>　　鲈鲙与莼羹，西风片席轻。潮回孤岛晚，云敛众山晴。 
<br>　　丹羽下高阁，黄花垂古城。因秋倍多感，乡树接咸京。 
<br>
<br>卷529_53 「再游越中，伤朱馀庆协律好直上人」许浑 
<br>　　昔年湖上客，留访雪山翁。王氏船犹在，萧家寺已空。 
<br>　　月高花有露，烟合水无风。处处多遗韵，何曾入剡中。 
<br>
<br>卷529_54 「京口津亭送张崔二侍御（一作津亭送张崔侍御府散北归）」许浑 
<br>　　爱树满西津，津亭堕泪频。素车应度洛，珠履更归秦。 
<br>　　水接三湘暮，山通五岭春。伤离与怀旧，明日白头人。 
<br>
<br>卷529_55 「江楼夜别」许浑 
<br>　　离别奈情何，江楼凝艳歌。蕙兰秋露重，芦苇夜风多。 
<br>　　深怨寄清瑟，远愁生翠蛾。酒酣相顾起，明月棹寒波。 
<br>
<br>卷529_56 「送惟素上人归新安」许浑 
<br>　　山空叶复落，一径下新安。风急渡溪晚，雪晴归寺寒。 
<br>　　寻云策藤杖，向日倚蒲团。宁忆西游客，劳劳歌路难。 
<br>
<br>卷529_57 「霅上宴别」许浑 
<br>　　山断水茫茫，洛人西路长。笙歌留远棹，风雨寄华堂。 
<br>　　红壁耿秋烛，翠帘凝晓香。谁堪从此去，云树满陵阳。 
<br>
<br>卷529_58 「下第别友人杨至之」许浑 
<br>　　花落水潺潺，十年离旧山。夜愁添白发，春泪减朱颜。 
<br>　　孤剑北游塞，远书东出关。逢君话心曲，一醉灞陵间。 
<br>
<br>卷529_59 「寻戴处士」许浑 
<br>　　车马长安道，谁知大隐心。蛮僧留古镜，蜀客寄新琴。 
<br>　　晒药竹斋暖，捣茶松院深。思君一相访，残雪似山阴。 
<br>
<br>卷529_60 「放猿」许浑 
<br>　　殷勤解金锁，昨夜雨凄凄。山浅忆巫峡，水寒思建溪。 
<br>　　远寻红树宿，深向白云啼。好觅来时路，烟萝莫共迷。 
<br>
<br>卷529_61 「将离郊园留示弟侄」许浑 
<br>　　身贱与心违，秋风生旅衣。久贫辞国远，多病在家稀。 
<br>　　山暝客初散，树凉人未归。西都万馀里，明旦别柴扉。 
<br>
<br>卷529_62 「夜归丁卯桥村舍」许浑 
<br>　　月凉风静夜，归客泊岩前。桥响犬遥吠，庭空人散眠。 
<br>　　紫蒲低水槛，红叶半江船。自有还家计，南湖二顷田。 
<br>
<br>卷529_63 「题青山馆（谢公馆）」许浑 
<br>　　昔人诗酒地，芳草思王孙。白水半塘岸，青山横郭门。 
<br>　　悬岩碑已折，盘石井犹存。无处继行乐，野花空一尊。 
<br>
<br>卷529_64 「秋日众哲馆对竹（一作题渚塘馆竹）」许浑 
<br>　　萧萧凌雪霜，浓翠异三湘。疏影月移壁，寒声风满堂。 
<br>
<br>卷帘秋更早，高枕夜偏长。忽忆秦溪路，万竿今正凉。 
<br>
<br>卷529_65 「春日题韦曲野老村舍二首」许浑 
<br>　　绕屋遍桑麻，村南第一家。林繁树势直，溪转水纹斜。 
<br>　　竹院昼看笋，药栏春卖花。故园归未得，到此是天涯。 
<br>　　北岭枕南塘，数家村落长。莺啼幼妇懒，蚕出小姑忙。 
<br>　　烟草近沟湿，风花临路香。自怜非楚客，春望亦心伤。 
<br>
<br>卷529_66 「崇圣寺别杨至之」许浑 
<br>　　萧寺暂相逢，离忧满病容。寒斋秋少燕，阴壁夜多蛩。 
<br>　　树暗水千里，山深云万重。怀君在书信，莫过雁回峰。 
<br>
<br>卷529_67 「途经李翰林墓」许浑 
<br>　　气逸何人识，才高举世疑。祢生狂善赋，陶令醉能诗。 
<br>　　碧水鲈鱼思，青山鵩鸟悲。至今孤冢在，荆棘楚江湄。 
<br>
<br>卷529_68 「严陵钓台贻行侣」许浑 
<br>　　故人天下定，垂钓碧岩幽。旧迹随台古，高名寄水流。 
<br>　　鸟喧群木晚，蝉急众山秋。更待新安月，凭君暂驻舟。 
<br>
<br>卷529_69 「南楼春望」许浑 
<br>　　南楼春一望，云水共昏昏。野店归山路，危桥带郭村。 
<br>　　晴烟和草色，夜雨长溪痕。下岸谁家住，残阳半掩门。 
<br>
<br>卷529_70 「送无梦道人先归甘露寺」许浑 
<br>　　飘飘随晚浪，杯影入鸥群。岸冻千船雪，岩阴一寺云。 
<br>　　夜灯江北见，寒磬水西闻。鹤岭烟霞在，归期不羡君。 
<br>
<br>卷529_71 「闲居孟夏即事（一作孟夏有怀）」许浑 
<br>　　绿树荫青苔，柴门临水开。簟凉初熟麦，枕腻乍经梅。 
<br>　　鱼跃海风起，鼍鸣江雨来。佳人竟何处，日夕上楼台。 
<br>
<br>卷529_72 「题灞西骆隐士」许浑 
<br>　　磻溪连灞水，商岭接秦山。青汉不回驾，白云长掩关。 
<br>　　雀喧知鹤静，凫戏识鸥闲。却笑南昌尉，悠悠城市间。 
<br>
<br>卷529_73 「溪亭二首」许浑 
<br>　　溪亭四面山，横柳半溪湾。蝉响螳螂急，鱼深翡翠闲。 
<br>　　水寒留客醉，月上与僧还。犹恋萧萧竹，西斋未掩关。 
<br>　　暖枕眠溪柳，僧斋昨夜期。茶香秋梦后，松韵晚吟时。 
<br>　　共戏鱼翻藻，争栖鸟坠枝。重阳应一醉，栽菊助东篱。 
<br>
<br>卷529_74 「秋日赴阙题潼关驿楼（一作行次潼关，逢魏扶东归）」许浑 
<br>　　红叶晚萧萧，长亭酒一瓢。残云归太华，疏雨过中条。 
<br>　　树色随山迥，河声入海遥。帝乡明日到，犹自梦渔樵。 
<br>
<br>卷529_75 「吴门送客早发」许浑 
<br>　　吴歌咽深思，楚客怨归程。寺晓楼台迥，江秋管吹清。 
<br>　　早潮低水槛，残月下山城。惆怅回舟日，湘南春草生。 
<br>
<br>卷529_76 「送太昱禅师」许浑 
<br>　　禅床深竹里，心与径山期。结社多高客，登坛尽小师。 
<br>　　早秋归寺远，新雨上滩迟。别后江云碧，南斋一首诗。 
<br>
<br>卷529_77 「旅怀」许浑 
<br>　　征车何轧轧，南北极天涯。孤枕易为客，远书难到家。 
<br>　　乡连云外树，城闭月中花。犹有扁舟思，前年别若耶。 
<br>
<br>卷五百三十 
<br>
<br>卷530_1 「南亭与首公宴集（一作与群公宴南亭）」许浑 
<br>　　秋来水上亭，几处似岩扃。戏鸟翻江叶，游龟带绿萍。 
<br>　　管弦心戚戚，罗绮鬓星星。行乐非吾事，西斋尚有萤。 
<br>
<br>卷530_2 「早发寿安次永寿渡」许浑 
<br>　　东西车马尘，巩洛与咸秦。山月夜行客，水烟朝渡人。 
<br>　　树凉风皓皓，滩浅石磷磷。会待功名就，扁舟寄此身。 
<br>
<br>卷530_3 「泊松江渡（一作南游泊船江驿）」许浑 
<br>　　漠漠故宫地，月凉风露幽。鸡鸣荒戍晓，雁过古城秋。 
<br>　　杨柳北归路，蒹葭南渡舟。去乡今已远，更上望京楼。 
<br>
<br>卷530_4 「送鱼思别处士归有怀（一作南亭送张祜）」许浑 
<br>　　宴罢众宾散，长歌携一卮。溪亭相送远，山郭独归迟。 
<br>　　风槛夕云散，月轩寒露滋。病来双鬓白，不是旧离时。 
<br>
<br>卷530_5 「重经姑苏怀古二首（一作杜牧之诗）」许浑 
<br>　　越兵驱绮罗，越女唱吴歌。宫尽燕声少，台荒麋迹多。 
<br>　　茱萸垂晓露，菡萏落秋波。无复君王醉，满城颦翠蛾。 
<br>　　香径绕吴宫，千帆落照中。鹳鸣山欲雨，鱼跃水多风。 
<br>　　城带晚莎绿，池连秋蓼红。当年国门外，谁识伍员忠。 
<br>
<br>卷530_6 「将赴京师，留题孙处士山居二首」许浑 
<br>　　草堂近西郭，遥对敬亭开。枕腻海云起，簟凉山雨来。 
<br>　　高歌怀地肺，远赋忆天台。应学相如志，终须驷马回。 
<br>　　西岩有高兴，路僻几人知。松荫花开晚，山寒酒熟迟。 
<br>　　游从随野鹤，休息遇灵龟。长见邻翁说，容华似旧时。 
<br>
<br>卷530_7 「下第寓居崇圣寺感事」许浑 
<br>　　怀土泣京华，旧山归路赊。静依禅客院，幽学野人家。 
<br>　　林晚鸟争树，园春蝶护花。东门有闲地，谁种邵平瓜。 
<br>
<br>卷530_8 「晓发天井关寄李师晦」许浑 
<br>　　山在水滔滔，流年欲二毛。湘潭归梦远，燕赵客程劳。 
<br>　　露晓红兰重，云晴碧树高。逢秋正多感，万里别同袍。 
<br>
<br>卷530_9 「喜远书」许浑 
<br>　　端居换时节，离恨隔龙泷。苔色上春阁，柳阴移晚窗。 
<br>　　寄怀因桂水，流泪极枫江。此日南来使，金盘鱼一双。 
<br>
<br>卷530_10 「怀江南同志」许浑 
<br>　　南国别经年，云晴波接天。蒲深鸂鶒戏，花暖鹧鸪眠。 
<br>　　竹暗湘妃庙，枫阴楚客船。唯应洞庭月，万里共婵娟。 
<br>
<br>卷530_11 「洛中秋日」许浑 
<br>　　故国无归处，官闲忆远游。吴僧秣陵寺，楚客洞庭舟。 
<br>　　久病先知雨，长贫早觉秋。壮心能几许，伊水更东流。 
<br>
<br>卷530_12 「将赴京师蒜山津送客还荆渚」许浑 
<br>　　尊前万里愁，楚塞与皇州。云识潇湘雨，风知鄠杜秋。 
<br>　　潮平犹倚棹，月上更登楼。他日沧浪水，渔歌对白头。 
<br>
<br>卷530_13 「潼关兰若」许浑 
<br>　　来往几经过，前轩枕大河。远帆春水阔，高寺夕阳多。 
<br>　　蝶影下红药，鸟声喧绿萝。故山归未得，徒咏采芝歌。 
<br>
<br>卷530_14 「玩残雪寄江南尹刘大夫」许浑 
<br>　　艳阳无处避，皎洁不成容。素质添瑶水，清光散玉峰。 
<br>　　眠鸥犹恋草，栖鹤未离松。闻在金銮望，群仙对九重。 
<br>
<br>卷530_15 「陪越中使院诸公，镜波馆饯明台裴郑二使君」许浑 
<br>　　倾幕来华馆，淹留二使君。舞移清夜月，歌断碧空云。 
<br>　　海郡楼台接，江船剑戟分。明时自鶱翥，无复叹离群。 
<br>
<br>卷530_16 「春泊弋阳」许浑 
<br>　　江行春欲半，孤枕弋阳堤。云暗犹飘雪，潮寒未应溪。 
<br>　　饮猿闻棹散，飞鸟背船低。此路成幽绝，家山巩洛西。 
<br>
<br>卷530_17 「晨别翛然上人」许浑 
<br>　　吴僧诵经罢，败衲倚蒲团。钟韵花犹敛，楼阴月向残。 
<br>　　晴山开殿响，秋水卷帘寒。独恨孤舟去，千滩复万滩。 
<br>
<br>卷530_18 「送客江行」许浑 
<br>　　萧萧芦荻花，郢客独辞家。远棹依山响，危樯转浦斜。 
<br>　　不寒澄浅石，潮落涨虚沙。莫与征徒望，乡园去渐赊。 
<br>
<br>卷530_19 「将归涂口，宿郁林寺道玄上人院二首」许浑 
<br>　　西岩一磬长，僧起树苍苍。开殿洒寒水，诵经焚晚香。 
<br>　　竹风云渐散，杉露月犹光。无复重来此，归舟凌夕阳。 
<br>　　春寻采药翁，归路宿禅宫。云起客眠处，月残僧定中。 
<br>　　藤花深洞水，槲叶满山风。清境不能住，朝朝惭远公。 
<br>
<br>卷530_20 「题宣州元处士幽居」许浑 
<br>　　潺湲绕门水，未省濯缨尘。鸟散千岩曙，蜂来一径春。 
<br>　　杉松还待客，芝朮不求人。宁学磻溪叟，逢时罢隐沦。 
<br>
<br>卷530_21 「送李秀才」许浑 
<br>　　南楼送郢客，西郭见荆门。凫鹄下寒渚，牛羊归远村。 
<br>　　兰舟倚行棹，桂酒掩馀尊。重此一留宿，前村烟水昏。 
<br>
<br>卷530_22 「题倪处士旧居」许浑 
<br>　　儒翁九十馀，旧向此山居。生寄一壶酒，死留千卷书。 
<br>　　槛摧新竹少，池浅故莲疏。但有子孙在，带经还荷锄。 
<br>
<br>卷530_23 「赠梁将军」许浑 
<br>　　曾经黑山虏，一剑出重围。年长穷书意，时清隐钓矶。 
<br>　　高斋云外住，瘦马月中归。唯说乡心苦，春风雁北飞。 
<br>
<br>卷530_24 「春望思旧游」许浑 
<br>　　适意极春日，南台披薜萝。花光晴漾漾，山色昼峨峨。 
<br>　　湘水美人远，信陵豪客多。唯凭一瓢酒，弹瑟纵高歌。 
<br>
<br>卷530_25 「病中二首」许浑 
<br>　　三年婴酒渴，高卧似袁安。秋色鬓应改，夜凉心已宽。 
<br>　　风衣藤簟滑，露井竹床寒。卧忆郊扉月，恩深未挂冠。 
<br>　　私归人暂适，扶杖绕西林。风急柳溪响，露寒莎径深。 
<br>　　一身仍白发，万虑只丹心。此意无言处，高窗托素琴。 
<br>
<br>卷530_26 「姑熟官舍寄汝洛友人」许浑 
<br>　　官静亦无能，平生少面朋。务开唯印吏，公退只棋僧。 
<br>　　药鼎初寒火，书龛欲夜灯。安知北溟水，终日送抟鹏。 
<br>
<br>卷530_27 「恩德寺」许浑 
<br>　　楼台横复重，犹有半岩空。萝洞浅深水，竹廊高下风。 
<br>　　晴山疏雨后，秋树断云中。未尽平生意，孤帆又向东。 
<br>
<br>卷530_28 「天竺寺题葛洪井」许浑 
<br>　　羽客炼丹井，井留人已无。旧泉青石下，馀甃碧山隅。 
<br>　　云朗镜开匣，月寒冰在壶。仍闻酿仙酒，此水过琼酴。 
<br>
<br>卷530_29 「朗上人院晨坐」许浑 
<br>　　簟凉襟袖清，月没尚残星。山果落秋院，水花开晓庭。 
<br>　　疏藤风袅袅，圆桂露冥冥。正忆江南寺，岩斋闻诵经。 
<br>
<br>卷530_30 「送客归湘楚」许浑 
<br>　　无辞一杯酒，昔日与君深。秋色换归鬓，曙光生别心。 
<br>　　桂花山庙冷，枫树水楼阴。此路千馀里，应劳楚客吟。 
<br>
<br>卷530_31 「过故友旧居」许浑 
<br>　　往年公子宅，夜宴乐难忘。高竹动疏翠，早莲飘暗香。 
<br>　　珠盘凝宝瑟，绮席递华觞。今日皆何处，闭门春草长。 
<br>
<br>卷530_32 「送客归峡中（一作将赴京师，津亭别萧处士）」许浑 
<br>　　津亭多别离，杨柳半无枝。住接猿啼处，行逢雁过时。 
<br>　　江风飏帆急，山月下楼迟。还就西斋宿，烟波劳梦思。 
<br>
<br>卷530_33 「题冲沼上人院」许浑 
<br>　　劚石种松子，数根侵杳冥。天寒犹讲律，雨暗尚寻经。 
<br>　　小殿灯千盏，深炉水一瓶。碧云多别思，休到望溪亭。 
<br>
<br>卷530_34 「和毕员外雪中见寄」许浑 
<br>　　仙署淹清景，雪华松桂阴。夜凌瑶席宴，春寄玉京吟。 
<br>　　烛晃垂罗幕，香寒重绣衾。相思不相访，烟月剡溪深。 
<br>
<br>卷530_35 「春醉」许浑 
<br>　　酒醲花一树，何暇卓文君。客坐长先饮，公闲半已曛。 
<br>　　水乡春足雨，山郭夜多云。何以参禅理，荣枯尽不闻。 
<br>
<br>卷530_36 「题岫上人院」许浑 
<br>　　病客与僧闲，频来不掩关。高窗云外树，疏磬雨中山。 
<br>　　离索秋虫响，登临夕鸟还。心知落帆处，明月浙河湾。 
<br>
<br>卷530_37 「送客南归有怀」许浑 
<br>　　绿水暖青蘋，湘潭万里春。瓦尊迎海客，铜鼓赛江神。 
<br>　　避雨松枫岸，看云杨柳津。长安一杯酒，座上有归人。 
<br>
<br>卷530_38 「李生弃官入道因寄」许浑 
<br>　　西岩一径通，知学采芝翁。寒暑丹心外，光阴白发中。 
<br>　　水深鱼避钓，云迥鹤辞笼。坐想还家日，人非井邑空。 
<br>
<br>卷530_39 「长兴里夏日南邻避暑」许浑 
<br>　　侯门大道傍，蝉噪树苍苍。开锁洞门远，下帘宾馆凉。 
<br>　　栏围红药盛，架引绿萝长。永日一欹枕，故山云水乡。 
<br>
<br>卷530_40 「送韩校书」许浑 
<br>　　恨与前欢隔，愁因此会同。迹高芸阁吏，名散雪楼翁。 
<br>　　城闭三秋雨，帆飞一夜风。酒醒鲈鲙美，应在竟陵东。 
<br>
<br>卷530_41 「秋晚登城」许浑 
<br>　　城高不可下，永日一登临。曲槛凉飙急，空楼返照深。 
<br>　　苇花迷夕棹，梧叶散秋砧。谩作归田赋，蹉跎岁欲阴。 
<br>
<br>卷530_42 「江西郑常侍赴镇之日有寄，因酬和」许浑 
<br>　　来暮亦何愁，金貂在鹢舟。旆随寒浪动，帆带夕阳收。 
<br>　　布令滕王阁，裁诗郢客楼。即应归凤沼，中外赞天休。 
<br>
<br>卷530_43 「蒙河南刘大夫见示与吏部张公喜雪酬唱，辄敢攀和」许浑 
<br>　　风度龙山暗，云凝象阙阴。瑞花琼树合，仙草玉苗深。 
<br>　　欲醉梁王酒，先调楚客琴。即应携手去，将此助商霖。 
<br>
<br>卷530_44 「下第送宋秀才游岐下、杨秀才还江东」许浑 
<br>　　年来不自得，一望几伤心。风转蕙兰色，月移松桂阴。 
<br>　　马随边草远，帆落海云深。明旦各分首，更听梁甫吟。 
<br>
<br>卷530_45 「南亭偶题」许浑 
<br>　　城下水萦回，潮冲野艇来。鸟惊山果落，龟泛绿萍开。 
<br>　　白首书千卷，朱颜酒一杯。南轩自流涕，不是望燕台。 
<br>
<br>卷530_46 「与裴三十秀才自越西归望亭阻冻登虎丘山寺精舍」许浑 
<br>　　春草越吴间，心期旦夕还。酒乡逢客病，诗境遇僧闲。 
<br>　　倚棹冰生浦，登楼雪满山。东风不可待，归鬓坐斑斑。 
<br>
<br>卷五百三十一 
<br>
<br>卷531_1 「太和初靖恭里感事」许浑 
<br>　　清湘吊屈原，垂泪撷蘋蘩。谤起乘轩鹤，机沉在槛猿。 
<br>　　乾坤三事贵，华夏一夫冤。宁有唐虞世，心知不为言。 
<br>
<br>卷531_2 「与侯春时同年南池夜话」许浑 
<br>　　芦苇暮修修，溪禽上钓舟。露凉花敛夕，风静竹含秋。 
<br>　　素志应难契，清言岂易求。相欢一瓢酒，明日醉西楼。 
<br>
<br>卷531_3 「广陵送剡县薛明府赴任」许浑 
<br>　　车马楚城壕，清歌送浊醪。露花羞别泪，烟草让归袍。 
<br>　　鸟浴春塘暖，猿吟暮岭高。寻仙在仙骨，不用废牛刀。 
<br>
<br>卷531_4 「游果昼二僧院」许浑 
<br>　　何必老林泉，冥心便是禅。讲时开院去，斋后下帘眠。 
<br>　　镜朗灯分焰，香销印绝烟。真乘不可到，云尽月明天。 
<br>
<br>卷531_5 「题官舍」许浑 
<br>　　燕雁水乡飞，京华信自稀。簟瓢贫守道，书剑病忘机。 
<br>　　叠鼓吏初散，繁钟鸟独归。高梧与疏柳，风雨似郊扉。 
<br>
<br>卷531_6 「酬报先上人登楼见寄（上人自峡下来）」许浑 
<br>　　丹叶下西楼，知君万里愁。钟非黔峡寺，帆是敬亭舟。 
<br>　　山色和云暮，湖光共月秋。天台多道侣，何惜更南游。 
<br>
<br>卷531_7 「晓过郁林寺戏呈李明府」许浑 
<br>　　身闲白日长，何处不寻芳。山崦登楼寺，谿湾泊晚樯。 
<br>　　洞花蜂聚蜜，岩柏麝留香。若指求仙路，刘郎学阮郎。 
<br>
<br>卷531_8 「泛舟寻郁林寺道玄上人遇雨而返因寄」许浑 
<br>　　禅扉倚石梯，云湿雨凄凄。草色分松径，泉声咽稻畦。 
<br>　　棹移滩鸟没，钟断岭猿啼。入夜花如雪，回舟忆剡溪。 
<br>
<br>卷531_9 「郁林寺」许浑 
<br>　　台殿冠嵯峨，春来日日过。水分诸院少，云近上方多。 
<br>　　众籁凝丝竹，繁英耀绮罗。酒酣诗自逸，乘月棹寒波。 
<br>
<br>卷531_10 「题崇圣寺（寺，故行宫也）」许浑 
<br>　　西林本行殿，池榭日坡阤.雨过水初涨，云开山渐多。 
<br>　　晓街垂御柳，秋院闭宫莎。借问龙归处，鼎湖空碧波。 
<br>
<br>卷531_11 「赠高处士」许浑 
<br>　　宅前云水满，高兴一书生。垂钓有深意，望山多远情。 
<br>　　夜棋留客宿，春酒劝僧倾。未作干时计，何人问姓名。 
<br>
<br>卷531_12 「送僧归金山寺」许浑 
<br>　　老归江上寺，不忘旧师恩。驻锡逢山色，停杯见浪痕。 
<br>　　秋涛吞楚驿，晓月上荆门。为访题诗处，莓苔几字存。 
<br>
<br>卷531_13 「金谷桃花」许浑 
<br>　　花在舞楼空，年年依旧红。泪光停晓露，愁态倚春风。 
<br>　　开处妾先死，落时君亦终。东流两三片，应在夜泉中。 
<br>
<br>卷531_14 「忆长洲」许浑 
<br>　　香径小船通，菱歌绕故宫。鱼沉秋水静，鸟宿暮山空。 
<br>　　荷叶桥边雨，芦花海上风。归心无处托，高枕画屏中。 
<br>
<br>卷531_15 「寄殷尧藩（一作再寄殷尧藩秀才）」许浑 
<br>　　直道知难用，经年向水滨。宅从栽竹贵，家为买书贫。 
<br>　　就学多新客，登朝尽故人。蓬莱自有路，莫羡武陵春。 
<br>
<br>卷531_16 「题邹处士隐居（一作题裴处士园林）」许浑 
<br>　　桑柘满江村，西斋接海门。浪冲高岸响，潮入小池浑。 
<br>　　岩树阴棋局，山花落酒樽。相逢亦留宿，还似识王孙。 
<br>
<br>卷531_17 「送僧归敬亭山寺」许浑 
<br>　　十年剑中路，传尽本师经。晓月下黔峡，秋风归敬亭。 
<br>　　开门新树绿，登阁旧山青。遥想论禅处，松阴水一瓶。 
<br>
<br>卷531_18 「新卜原上居寄袁校书」许浑 
<br>　　贫居乐游此，江海思迢迢。雪夜书千卷，花时酒一瓢。 
<br>　　独愁秦树老，孤梦楚山遥。有路应相念，风尘满黑貂。 
<br>
<br>卷531_19 「天街晓望」许浑 
<br>　　明星低未央，莲阙迥苍苍。叠鼓催残月，疏钟迎早霜。 
<br>　　关防浮瑞气，宫馆耀神光。再拜为君寿，南山高且长。 
<br>
<br>卷531_20 「江上喜洛中亲友继至」许浑 
<br>　　战马昔纷纷，风惊嵩少尘。全家南渡远，旧友北来频。 
<br>　　罢酒松筠晚，赋诗杨柳春。谁言今夜月，同是洛阳人。 
<br>
<br>卷531_21 「下第归朱方寄刘三复」许浑 
<br>　　素衣京洛尘，归棹过南津。故里迹犹在，旧交心更新。 
<br>　　月高萧寺夜，风暖庾楼春。诗酒应无暇，朝朝问旅人。 
<br>
<br>卷531_22 「送人归吴兴」许浑 
<br>　　绿水棹云月，洞庭归路长。春桥悬酒幔，夜栅集茶樯。 
<br>　　箬叶沉溪暖，蘋花绕郭香。应逢柳太守，为说过潇湘。 
<br>
<br>卷531_23 「月夜期友人不至」许浑 
<br>　　坐待故人宿，月华清兴秋。管弦谁处醉，池馆此时愁。 
<br>　　风过渚荷动，露含山桂幽。孤吟不可曙，昨夜共登楼。 
<br>
<br>卷531_24 「白马寺不出院僧」许浑 
<br>　　禅空心已寂，世路任多岐。到院客长见，闭关人不知。 
<br>　　寺喧听讲绝，厨远送斋迟。墙外洛阳道，东西无尽时。 
<br>
<br>卷531_25 「寄袁校书（一作袁都校书）」许浑 
<br>　　扰扰换时节，旧山琪树阴。犹乖清汉志，空负白云心。 
<br>　　广陌埃尘远，重门管吹深。劳歌极西望，芸省有知音。 
<br>
<br>卷531_26 「赠柳璟、冯陶二校书」许浑 
<br>　　霄汉两飞鸣，喧喧动禁城。桂堂同日盛，芸阁间年荣。 
<br>　　香掩蕙兰气，韵高鸾鹤声。应怜茂陵客，未有子虚名。 
<br>
<br>卷531_27 「王秀才自越见寻不遇，题诗而回，因以酬寄」许浑 
<br>　　南斋知数宿，半为木兰开。晴阁留诗遍，春帆载酒回。 
<br>　　烟深扬子宅，云断越王台。自有孤舟兴，何妨更一来。 
<br>
<br>卷531_28 「秋霁潼关驿亭」许浑 
<br>　　霁色明高巘，关河独望遥。残云归太华，疏雨过中条。 
<br>　　鸟散绿萝静，蝉鸣红树凋。何言此时节，去去任蓬飘。 
<br>
<br>卷531_29 「送客归兰溪」许浑 
<br>　　花下送归客，路长应过秋。暮随江鸟宿，寒共岭猿愁。 
<br>　　众水喧严濑，群峰抱沉楼。因君几南望，曾向此中游。 
<br>
<br>卷531_30 「贻终南山隐者」许浑 
<br>　　中岩多少隐，提榼抱琴游。潭冷薜萝晚，山香松桂秋。 
<br>　　瓢闲高树挂，杯急曲池流。独有迷津客，东西南北愁。 
<br>
<br>卷531_31 「送李文明下第鄜州觐兄」许浑 
<br>　　征夫天一涯，醉赠别吾诗。雁迥参差远，龙多次第迟。 
<br>　　宁歌还夜苦，宋赋更秋悲。的的遥相待，清风白露时。 
<br>
<br>卷531_32 「送段觉归东阳兼寄窦使君」许浑 
<br>　　山水引归路，陆郎从此谙。秋茶垂露细，寒菊带霜甘。 
<br>　　台倚乌龙岭，楼侵白雁潭。沈公如借问，心在浙河南。 
<br>
<br>卷531_33 「韶州送窦司直北归」许浑 
<br>　　江曲山如画，贪程亦驻舟。果随岩狖落，槎带水禽流。 
<br>　　客散他乡夜，人归故国秋。樽前挂帆去，风雨下西楼。 
<br>
<br>卷531_34 「伤冯秀才」许浑 
<br>　　旅葬不可问，茫茫西陇头。水云青草湿，山月白杨愁。 
<br>　　琴信有时罢，剑伤无处留。淮南旧烟月，孤棹更逢秋。 
<br>
<br>卷531_35 「送郑寂上人南行」许浑 
<br>　　儒家有释子，年少学支公。心出是非外，迹辞荣辱中。 
<br>　　锡寒秦岭月，杯急楚江风。离怨故园里，小秋梨叶红。 
<br>
<br>卷531_36 「赠王处士」许浑 
<br>　　归卧养天真，鹿裘乌角巾。茂陵闲久病，彭泽醉长贫。 
<br>　　冠盖西园夜，笙歌北里春。谁怜清渭曲，又老钓鱼人。 
<br>
<br>卷531_37 「送友人归荆楚」许浑 
<br>　　调瑟劝离酒，苦谙荆楚门。竹斑悲帝女，草绿怨王孙。 
<br>　　潮落九疑迥，雨连三峡昏。同来不同去，迢递更伤魂。 
<br>
<br>卷531_38 「重伤杨攀处士二首（攀自号绿云翁）」许浑 
<br>　　绿云多学术，黄发竟无成。酒纵山中性，诗留海上名。 
<br>　　读书新树老，垂钓旧矶平。今日悲前事，西风闻哭声。 
<br>　　从官任直道，几处脱长裾。殁后儿犹小，葬来人渐疏。 
<br>　　新邻占池馆，长史觅图书。身贱难相报，平生恨有馀。 
<br>
<br>卷531_39 「送友人罢举归东海」许浑 
<br>　　沧波天堑外，何岛是新罗。舶主辞番远，棋僧入汉多。 
<br>　　海风吹白鹤，沙日晒红螺。此去知投笔，须求利剑磨。 
<br>
<br>卷531_40 「西园（一作姚合诗）」许浑 
<br>　　西园春欲尽，芳草径难分。静语唯幽鸟，闲眠独使君。 
<br>　　密林生雨气，古石带苔文。虽去清朝远，朝朝见白云。 
<br>
<br>卷531_41 「苦雨」许浑 
<br>　　江昏山半晴，南阻绝人行。葭菼连云色，杉松共雨声。 
<br>　　早秋仍燕舞，深夜更鼍鸣。为报迷津客，讹言未可轻。 
<br>
<br>卷531_42 「游茅山」许浑 
<br>　　步步入山门，仙家鸟径分。渔樵不到处，麋鹿自成群。 
<br>　　石面迸出水，松头穿破云。道人星月下，相次礼茅君。 
<br>
<br>卷531_43 「洛阳道中」许浑 
<br>　　洛阳多旧迹，一日几堪愁。风起林花晚，月明陵树秋。 
<br>　　兴亡不可问，自古水东流。 
<br>
<br>卷五百三十二 
<br>
<br>卷532_1 「江上燕别（一作赵嘏诗，题作汾上宴别）」许浑 
<br>　　云物如故乡，山川异岐路。年来未归客，马上春欲暮。 
<br>　　一樽花下酒，残日水西树。不待管弦终，摇鞭背花去。 
<br>
<br>卷532_2 「卜居招书侣」许浑 
<br>　　忆昨未知道，临川每羡鱼。世途行处见，人事病来疏。 
<br>　　微雨秋栽竹，孤灯夜读书。怜君亦同志，晚岁傍山居。 
<br>
<br>卷532_3 「西山草堂」许浑 
<br>　　何处少人事，西山旧草堂。晒书秋日晚，洗药石泉香。 
<br>　　浚岭有朝雨，北窗生夜凉。从劳问归路，峰叠绕家乡。 
<br>
<br>卷532_4 「赠隐者」许浑 
<br>　　回报隐居士，莫愁山兴阑。求人颜色尽，知道性情宽。 
<br>　　信谱弹琴误，缘崖劚药难。东皋亦自给，殊愧远相安。 
<br>
<br>卷532_5 「舟次武陵寄天竺僧无昼」许浑 
<br>　　谿长山几重，十里万株松。秋日下丹槛，暮云归碧峰。 
<br>　　树栖新放鹤，潭隐旧降龙。还在孤舟宿，卧闻初夜钟。 
<br>
<br>卷532_6 「寄小弟」许浑 
<br>　　江城红叶尽，旅思复凄伤。孤梦家山远，独眠秋夜长。 
<br>　　道存空倚命，身贱未归乡。南望空垂泪，天边雁一行。 
<br>
<br>卷532_7 「秋日」许浑 
<br>　　有计自安业，秋风罢苦吟。买山兼种竹，对客更弹琴。 
<br>　　烟起药园晚，杵声松院深。闲眠得真性，惆怅旧时心。 
<br>
<br>卷532_8 「石池」许浑 
<br>　　通竹引泉脉，泓澄潋石盆。惊鱼翻藻叶，浴鸟上松根。 
<br>　　残月留山影，高风耗水痕。谁家秋洗药，来往自开门。 
<br>
<br>卷532_9 「留题李侍御书斋」许浑 
<br>　　昔话平生志，高斋曾见留。道孤心易感，恩重力难酬。 
<br>　　独立千峰晓，频来一叶秋。鸡鸣应有处，不觉泪空流。 
<br>
<br>卷532_10 「行次白沙馆，先寄上河南王侍御」许浑 
<br>　　夜程何处宿，山叠树层层。孤馆闭秋雨，空堂停曙灯。 
<br>　　歌惭渔浦客，诗学雁门僧。此意无人识，明朝见李膺。 
<br>
<br>卷532_11 「紫藤」许浑 
<br>　　绿萝萦数匝，本在草堂间。秋色寄高树，昼阴笼远山。 
<br>　　移花疏处种，劚药困时攀。日暮微风起，难寻旧径还。 
<br>
<br>卷532_12 「暝投灵智寺渡谿不得，却取沿江路往」许浑 
<br>　　双岩泻一川，回马断桥前。古庙阴风地，寒钟暮雨天。 
<br>　　沙虚留虎迹，水滑带龙涎。却下临江路，潮深无渡船。 
<br>
<br>卷532_13 「下第归蒲城墅居」许浑 
<br>　　失意归三径，伤春别九门。薄烟杨柳路，微雨杏花村。 
<br>　　牧竖还呼犊，邻翁亦抱孙。不知余正苦，迎马问寒温。 
<br>
<br>卷532_14 「重赋鹭鸶」许浑 
<br>　　何年去此地，南浦满凫雏。云汉知心远，林塘觉思孤。 
<br>　　低飞下晚树，独睡映新蒲。为尔多归兴，前年在五湖。 
<br>
<br>卷532_15 「途中寒食」许浑 
<br>　　处处哭声悲，行人马亦迟。店闲无火日，村暖斫桑时。 
<br>　　泣路同杨子，烧山忆介推。清明明日是，甘负故园期。 
<br>
<br>卷532_16 「深春」许浑 
<br>　　故里千帆外，深春一雁飞。干名频恸哭，将老欲何归。 
<br>　　未谷抛还忆，交亲晚更稀。空持望乡泪，沾洒寄来衣。 
<br>
<br>卷532_17 「岁首怀甘露寺自省上人（上人尝有战功）」许浑 
<br>　　心悟觉身劳，云中弃宝刀。久闲生髀肉，多寿长眉毫。 
<br>　　客棹春潮急，禅斋暮雪高。南da一回首，山碧水滔滔。 
<br>
<br>卷532_18 「寻周炼师不遇留赠」许浑 
<br>　　闭门池馆静，云访紫芝翁。零落槿花雨，参差荷叶风。 
<br>　　夜棋全局在，春酒半壶空。长啸倚西阁，悠悠名利中。 
<br>
<br>卷532_19 「题灞西骆隐居」许浑 
<br>　　志凌三蜀客，心爱五湖人。co死酒中老，谋生书外贫。 
<br>　　扫花眠石榻，捣药转溪轮。往往乘黄牸，鹿裘乌角巾。 
<br>
<br>卷532_20 「旅夜怀远客」许浑 
<br>　　异乡多远情，梦断落江城。病起惭书癖，贫家负酒名。 
<br>　　过春花自落，竟晓月空明。独此一长啸，故人天际行。 
<br>
<br>卷532_21 「秋夜棹舟访李隐君」许浑 
<br>　　望月忆披襟，长溪柳半阴。高斋初酿酒，孤棹远携琴。 
<br>　　犬吠秋山迥，鸡鸣晓树深。开门更欹枕，谁识野人心。 
<br>
<br>卷532_22 「卧病寄诸公」许浑 
<br>　　飞盖集兰堂，清歌递柏觞。高城榆柳荫，虚阁芰荷香。 
<br>　　海月秋偏静，山风夜更凉。自怜书万卷，扶病对萤光。 
<br>
<br>卷532_23 「寓崇圣寺怀李校书」许浑 
<br>　　几日卧南亭，卷帘秋月清。河关初罢梦，池阁更含情。 
<br>　　寒露润金井，高风飘玉筝。前年共游客，刀笔事戎旌。 
<br>
<br>卷532_24 「秋日行次关西」许浑 
<br>　　金风荡天地，关西群木凋。早霜鸡喔喔，残月马萧萧。 
<br>　　紫陌秦山近，青枫楚树遥。还同长卿志，题字满河桥。 
<br>
<br>卷532_25 「山居冬夜喜魏扶见访因赠」许浑 
<br>　　霜风露叶下，远思独裴回。夜久草堂静，月明山客来。 
<br>　　遣贫相劝酒，忆字共书灰。何事清平世，干名待有媒。 
<br>
<br>卷532_26 「喜李诩秀才见访因赠」许浑 
<br>　　浙南分首日，谁谓别经时。路远遥相访，家贫喜见知。 
<br>　　不须辞不酌，更请续新诗。但得心中剑，酬恩会有期。 
<br>
<br>卷532_27 「晚投慈恩寺呈俊上人」许浑 
<br>　　双岩泻一川，十里绝人烟。古庙阴风地，寒钟暮雨天。 
<br>　　沙虚留虎迹，水滑带龙涎。不及曹溪侣，空林已夜禅。 
<br>
<br>卷532_28 「行次虎头岩酬寄路中丞」许浑 
<br>　　樟亭去已远，来上虎头岩。滩急水移棹，山回风满帆。 
<br>　　石梯迎雨滑，沙井落潮醎.何以慰行旅，如公书一缄。 
<br>
<br>卷532_29 「送荔浦蒋明府赴任」许浑 
<br>　　路长春欲尽，歌怨酒初酣。白社莲宫北，青袍桂水南。 
<br>　　驿行盘鸟道，船宿避龙潭。真得诗人趣，烟霞处处谙。 
<br>
<br>卷532_30 「怀政禅师院」许浑 
<br>　　山斋路几层，败衲学真乘。寒暑移双树，光阴尽一灯。 
<br>　　风飘高竹雪，泉涨小池冰。莫讶频来此，修身欲到僧。 
<br>
<br>卷532_31 「秋夕有怀」许浑 
<br>　　念远坐西阁，华池涵月凉。书回秋欲尽，酒醒夜初长。 
<br>　　露白莲衣浅，风清蕙带香。前年此佳景，兰棹醉横塘。 
<br>
<br>卷532_32 「秋霁寄远」许浑 
<br>　　初霁独登赏，西楼多远风。横烟秋水上，疏雨夕阳中。 
<br>　　高树下山鸟，平芜飞草虫。唯应待明月，千里与君同。 
<br>
<br>卷532_33 「闻范秀才自蜀游江湖」许浑 
<br>　　蜀道下湘渚，客帆应不迷。江分三峡响，山并九华齐。 
<br>　　秋泊雁初宿，夜吟猿乍啼。归时慎行李，莫到石城西。 
<br>
<br>卷532_34 「惜春」许浑 
<br>　　花开又花落，时节暗中迁。无计延春日，可能留少年。 
<br>　　小丛初散蝶，高柳即闻蝉。繁艳归何处，满山啼杜鹃。 
<br>
<br>卷532_35 「题愁」许浑 
<br>　　聚散竟无形，回肠百结成。古今销不得，离别觉潜生。 
<br>　　降虏将军思，穷秋远客情。何人更憔悴，落第泣秦京。 
<br>
<br>卷532_36 「鸳鸯」许浑 
<br>　　两两戏沙汀，长疑画不成。锦机争织样，歌曲爱呼名。 
<br>　　好□顾栖息，堪怜泛浅清。凫鸥皆尔类，唯羡独含情。 
<br>
<br>卷532_37 「闻雁」许浑 
<br>　　带霜南去雁，夜好宿汀沙。惊起向何处，高飞极海涯。 
<br>　　入云声渐远，离岳路犹赊。归梦当时断，参差欲到家。 
<br>
<br>卷532_38 「不寝」许浑 
<br>　　到晓不成梦，思量堪白头。多无百年命，长有万般愁。 
<br>　　世事应难尽，营生卒未休。莫言名与利，名利是身仇。 
<br>
<br>卷532_39 「宿东横山（一作东横小濑）」许浑 
<br>　　孤舟路渐赊，时见碧桃花。溪雨滩声急，岩风树势斜。 
<br>　　猕猴垂弱蔓，鹳鹤睡横槎。谩向仙林宿，无人识阮家。 
<br>
<br>卷532_40 「早行」许浑 
<br>　　失枕惊先起，人家半梦中。闻鸡凭早晏，占斗认西东。 
<br>　　辔湿知行露，衣单觉晓风。秋阳弄光影，忽吐半林红。 
<br>
<br>卷532_41 「陪郑史君泛舟晚归」许浑 
<br>　　南郭望归处，郡楼高卷帘。平桥低皂盖，曲岸转彤襜. 
<br>　　江晚笙歌促，山晴鼓角严。羊公莫先醉，清晓月纤纤。 
<br>
<br>卷532_42 「酬殷尧藩」许浑 
<br>　　相如愧许询，寥落向溪滨。竹马儿犹小，荆钗妇惯贫。 
<br>　　独愁忧过日，多病不如人。莫怪青袍选，长安隐旧春。 
<br>
<br>卷532_43 「赠迁客」许浑 
<br>　　无机还得罪，直道不伤情。微雨昏山色，疏笼闭鹤声。 
<br>　　闲居多野客，高枕见江城。门外长溪水，怜君又濯缨。 
<br>
<br>卷532_44 「征西旧卒」许浑 
<br>　　少年乘勇气，百战过乌孙。力尽边城难，功加上将恩。 
<br>　　晓风听戍角，残月倚营门。自说轻生处，金疮有旧痕。 
<br>
<br>卷532_45 「南陵留别段氏兄弟」许浑 
<br>　　不知身老大，犹似旧时狂。为酒游山县，留诗遍草堂。 
<br>　　归期秋未尽，离恨日偏长。更羡君兄弟，参差雁一行。 
<br>
<br>卷532_46 「旅中别侄暐」许浑 
<br>　　相见又南北，中宵泪满襟。旅游知世薄，贫别觉情深。 
<br>　　歌管一尊酒，山川万里心。此身多在路，休诵异乡吟。 
<br>
<br>卷532_47 「松江渡送人（一作松江怀古）」许浑 
<br>　　故国今何在，扁舟竟不归。云移山漠漠，江阔树依依。 
<br>　　晚色千帆落，秋声一雁飞。此时兼送客，凭槛欲沾衣。 
<br>
<br>卷532_48 「过鲍溶宅有感」许浑 
<br>　　寥落故人宅，重来身已亡。古苔残墨沼，深竹旧书堂。 
<br>　　秋色馆池静，雨声云木凉。无因展交道，日暮倍心伤。 
<br>
<br>卷五百三十三 
<br>
<br>卷533_1 「金陵怀古」许浑 
<br>　　玉树歌残王气终，景阳兵合戍楼空。松楸远近千官冢， 
<br>　　禾黍高低六代宫。石燕拂云晴亦雨，江豚吹浪夜还风。 
<br>　　英雄一去豪华尽，唯有青山似洛中。 
<br>
<br>卷533_2 「姑苏怀古」许浑 
<br>　　宫馆馀基辍棹过，黍苗无限独悲歌。荒台麋鹿争新草， 
<br>　　空苑凫鹥占浅莎。吴岫雨来虚槛冷，楚江风急远帆多。 
<br>　　可怜国破忠臣死，日日东流生白波。 
<br>
<br>卷533_3 「凌歊台（台在当涂县北，宋高祖所筑）」许浑 
<br>　　宋祖凌高乐未回，三千歌舞宿层台。湘潭云尽暮山出， 
<br>　　巴蜀雪消春水来。行殿有基荒荠合，寝园无主野棠开。 
<br>　　百年便作万年计，岩畔古碑空绿苔。 
<br>
<br>卷533_4 「骊山（一作途经骊山（一作望华清宫感事）」许浑 
<br>　　闻说先皇醉碧桃，日华浮动郁金袍。风随玉辇笙歌迥， 
<br>　　云卷珠帘剑佩高。凤驾北归山寂寂，龙旟西幸水滔滔。 
<br>　　贵妃没后巡游少，瓦落宫墙见野蒿。 
<br>
<br>卷533_5 「咸阳城东楼（一作咸阳城西楼晚眺，一作西门）」许浑 
<br>　　一上高城万里愁，蒹葭杨柳似汀洲。溪云初起日沈阁， 
<br>　　山雨欲来风满楼。鸟下绿芜秦苑夕，蝉鸣黄叶汉宫秋。 
<br>　　行人莫问当年事，故国东来渭水流。 
<br>
<br>卷533_6 「京口闲居寄京洛友人（一作两都亲友）」许浑 
<br>　　吴门烟月昔同游，枫叶芦花并客舟。聚散有期云北去， 
<br>　　浮沈无计水东流。一尊酒尽青山暮，千里书回碧树秋。 
<br>　　何处相思不相见，凤城龙阙楚江头。 
<br>
<br>卷533_7 「冬日登越王台怀归」许浑 
<br>　　月沉高岫宿云开，万里归心独上来。河畔雪飞扬子宅， 
<br>　　海边花盛越王台。泷分桂岭鱼难过，瘴近衡峰雁却回。 
<br>　　乡信渐稀人渐老，只应频看一枝梅。 
<br>
<br>卷533_8 「对雪」许浑 
<br>　　云度龙山暗倚城，先飞淅沥引轻盈。素娥冉冉拜瑶阙， 
<br>　　皓鹤纷纷朝玉京。阴岭有风梅艳散，寒林无月桂华生。 
<br>　　剡溪一醉十年事，忽忆棹回天未明。 
<br>
<br>卷533_9 「送萧处士归缑岭别业」许浑 
<br>　　醉斜乌帽发如丝，曾看仙人一局棋。宾馆有鱼为客久， 
<br>　　乡书无雁到家迟。缑山住近吹笙庙，湘水行逢鼓瑟祠。 
<br>　　今夜月明何处宿，九疑云尽碧参差。 
<br>
<br>卷533_10 「与郑二秀才同舟东下洛中，亲朋送至景云寺」许浑 
<br>　　三十六峰横一川，绿波无路草芊芊。牛羊晚食铺平地， 
<br>　　雕鹗晴飞摩远天。洛客尽回临水寺，楚人皆逐下江船。 
<br>　　东西未有相逢日，更把繁华共醉眠。 
<br>
<br>卷533_11 「长安岁暮」许浑 
<br>　　独望天门倚剑歌，干时无计老关河。东归万里惭张翰， 
<br>　　西上四年羞卞和。花暗楚城春醉少，月凉秦塞夜愁多。 
<br>　　三山岁岁有人去，唯恐海风生白波。 
<br>
<br>卷533_12 「赠茅山高拾遗」许浑 
<br>　　谏猎归来绮季歌，大茅峰影满秋波。山斋留客扫红叶， 
<br>　　野艇送僧披绿莎。长覆旧图棋势尽，遍添新品药名多。 
<br>　　云中黄鹄日千里，自宿自飞无网罗。 
<br>
<br>卷533_13 「李秀才近自涂口迁居新安适枉缄书见宽悲戚因以此答」许浑 
<br>　　远书开罢更依依，晨坐高台竟落晖。颜巷雪深人已去， 
<br>　　庾楼花盛客初归。东堂望绝迁莺起，南国哀馀候雁飞。 
<br>　　今日劳君犹问讯，一官唯长故山薇。 
<br>
<br>卷533_14 「赠萧兵曹先辈」许浑 
<br>　　广陵堤上昔离居，帆转潇湘万里馀。楚客病时无鵩鸟， 
<br>　　越乡归处有鲈鱼。潮生水郭蒹葭响，雨过山城橘柚疏。 
<br>　　闻说携琴兼载酒，邑人争识马相如。 
<br>
<br>卷533_15 「题舒女庙」许浑 
<br>　　山乐来迎去不言，庙前高柳水禽喧。绮罗无色雨侵帐， 
<br>　　珠翠有声风绕幡。妆镜尚疑山月满，寝屏犹认野花繁。 
<br>　　孤舟梦断行云散，何限离心寄晓猿。 
<br>
<br>卷533_16 「姑孰官舍」许浑 
<br>　　草生宫舍似闲居，雪照南窗满素书。贫后始知为吏拙， 
<br>　　病来还喜识人疏。青云岂有窥梁燕，浊水应无避钓鱼。 
<br>　　不待秋风便归去，紫阳山下是吾庐。 
<br>
<br>卷533_17 「凌歊台送韦（一作韩）秀才」许浑 
<br>　　云起高台日未沉，数村残照半岩阴，野蚕成茧桑柘尽， 
<br>　　溪鸟引雏蒲稗深。帆势依依投极浦，钟声杳杳隔前林。 
<br>　　故山迢递故人去，一夜月明千里心。 
<br>
<br>卷533_18 「送岭南卢判官罢职归华阴山居」许浑 
<br>　　曾事刘琨雁塞空，十年书剑任飘蓬。东堂旧屈移山志， 
<br>　　南国新留煮海功。还挂一帆青海上，更开三径碧莲中。 
<br>　　关西旧友如相问，已许沧浪伴钓翁。 
<br>
<br>卷533_19 「将度故城湖阻风夜泊永阳戍」许浑 
<br>　　行尽青溪日已蹉，云容山影水嵯峨。楼前归客怨清梦， 
<br>　　楼上美人凝夜歌。独树高高风势急，平湖渺渺月明多。 
<br>　　终期一艇载樵去，来往使帆凌白波。 
<br>
<br>卷533_20 「郑侍御厅玩鹤」许浑 
<br>　　碧天飞舞下晴莎，金阁瑶池绝网罗。岩响数声风满树， 
<br>　　岸移孤影雪凌波。缑山去远云霄迥，辽海归迟岁月多。 
<br>　　双翅一开千万里，只应栖隐恋乔柯。 
<br>
<br>卷533_21 「南亭夜坐，贻开元禅定二道者」许浑 
<br>　　暮暮焚香何处宿，西岩一室映疏藤。光阴难驻迹如客， 
<br>　　寒暑不惊心似僧。高树有风闻夜磬，远山无月见秋灯。 
<br>　　身闲境静日为乐，若问其馀非我能。 
<br>
<br>卷533_22 「朱坡故少保杜公池亭」许浑 
<br>　　杜陵池榭绮城东，孤岛回汀路不穷。高岫乍疑三峡近， 
<br>　　远波初似五湖通。楸梧叶暗潇潇雨，菱荇花香淡淡风。 
<br>　　还有昔时巢燕在，飞来飞去画堂中。 
<br>
<br>卷533_23 「秋日早朝（一作秋日候扇）」许浑 
<br>　　宵衣应待绝更筹，环佩锵锵月下楼。井转辘轳千树晓， 
<br>　　锁开阊阖万山秋。龙旗尽列趋金殿，雉扇才分见玉旒。 
<br>　　虚戴铁冠无一事，沧江归去老渔舟。 
<br>
<br>卷533_24 「沧浪峡」许浑 
<br>　　缨带流尘发半霜，独寻残月下沧浪。一声溪鸟暗云散， 
<br>　　万片野花流水香。昔日未知方外乐，暮年初信梦中忙。 
<br>　　红虾青鲫紫芹脆，归去不辞来路长。 
<br>
<br>卷533_25 「故洛城（一作登故洛阳城）」许浑 
<br>　　禾黍离离半野蒿，昔人城此岂知劳。水声东去市朝变， 
<br>　　山势北来宫殿高。鸦噪暮云归古堞，雁迷寒雨下空壕。 
<br>　　可怜缑岭登仙子，犹自吹笙醉碧桃。 
<br>
<br>卷533_26 「闻释子栖玄欲奉道因寄」许浑 
<br>　　欲求真诀恋禅扃，羽帔方袍尽有情。仙骨本微灵鹤远， 
<br>　　法心潜动毒龙惊。三山未有偷桃计，四海初传问菊名。 
<br>　　今日劝师师莫惑，长生难学证无生。 
<br>
<br>卷533_27 「南海府罢南康阻浅行侣稍稍登陆…主人燕饯至频暮宿东溪」许浑 
<br>　　暗滩水落涨虚沙，滩去秦吴万里赊。马上折残江北柳， 
<br>　　舟中开尽岭南花。离歌不断如留客，归梦初惊似到家。 
<br>　　山鸟一声人未起，半床春月在天涯。 
<br>
<br>卷533_28 「秋晚云阳驿西亭莲池」许浑 
<br>　　心忆莲池秉烛游，叶残花败尚维舟。烟开翠扇清风晓， 
<br>　　水泥红衣白露秋。神女暂来云易散，仙娥初去月难留。 
<br>　　空怀远道难持赠，醉倚阑干尽日愁。 
<br>
<br>卷533_29 「题勤尊师历阳山居」许浑 
<br>　　二十知兵在羽林，中年潜识子房心。苍鹰出塞胡尘灭。 
<br>　　白鹤还乡楚水深。春坼酒瓶浮药气，晚携棋局带松阴。 
<br>　　鸡笼山上云多处，自劚黄精不可寻。 
<br>
<br>卷533_30 「怀旧居」许浑 
<br>　　兵书一箧老无功，故国郊扉在梦中。藤蔓覆梨张谷暗。 
<br>　　草花侵菊庾园空。朱门迹忝登龙客，白屋心期失马翁。 
<br>　　楚水吴山何处是，北窗残月照屏风。 
<br>
<br>卷533_31 「祗命许昌自郊居，移就公馆秋日寄茅山高拾遗」许浑 
<br>　　一笛迎风万叶飞，强携刀笔换荷衣。潮寒水国秋砧早， 
<br>　　月暗山城夜漏稀。岩响远闻樵客过，浦深遥送钓童归。 
<br>　　中年未识从军乐，虚近三茅望少微。 
<br>
<br>卷533_32 「伤虞将军（一作伤河东虞押衙）」许浑 
<br>　　白首从军未有名，近将孤剑到江城。巴童戍久能番语， 
<br>　　胡马调多解汉行。对雪夜穷黄石略，望云秋计黑山程。 
<br>　　可怜身死家犹远，汴水东流无哭声。 
<br>
<br>卷533_33 「晚自朝台津至韦隐居郊园」许浑 
<br>　　秋来凫雁下方塘，系马朝台步夕阳。村径绕山松叶暗， 
<br>　　野门临水稻花香。云连海气琴书润，风带潮声枕簟凉。 
<br>　　西下磻溪犹万里，可能垂白待文王。 
<br>
<br>卷533_34 「寓居开元精舍，酬薛秀才见贻」许浑 
<br>　　知己萧条信陆沉，茂陵扶疾卧西林。芰荷风起客堂静， 
<br>　　松桂月高僧院深。清露下时伤旅鬓，白云归处寄乡心。 
<br>　　怜君诗句犹相忆，题在空斋夜夜吟。 
<br>
<br>卷533_35 「别刘秀才（一作留别裴秀才）」许浑 
<br>　　三献无功玉有瑕，更携书剑客天涯。孤帆夜别潇湘雨， 
<br>　　广陌春期鄠杜花。灯照水萤千点灭，棹惊滩雁一行斜。 
<br>　　关河万里秋风急，望见乡山不到家。 
<br>
<br>卷533_36 「早发天台中岩寺度关岭次天姥岑」许浑 
<br>　　来往天台天姥间，欲求真诀驻衰颜。星河半落岩前寺， 
<br>　　云雾初开岭上关。丹壑树多风浩浩，碧溪苔浅水潺潺。 
<br>　　可知刘阮逢人处，行尽深山又是山。 
<br>
<br>卷533_37 「游钱塘青山李隐居西斋（一作李郢诗）」许浑 
<br>　　小隐西亭为客开，翠萝深处遍苍苔。林间扫石安棋局， 
<br>　　岩下分泉递酒杯。兰叶露光秋月上，芦花风起夜潮来。 
<br>　　云山绕屋犹嫌浅，欲棹渔舟近钓台。 
<br>
<br>卷533_38 「春日郊园戏赠杨嘏评事」许浑 
<br>　　十里蒹葭入薜萝，春风谁许暂鸣珂。相如渴后狂还减， 
<br>　　曼倩归来语更多。门枕碧溪冰皓耀，槛齐青嶂雪嵯峨。 
<br>　　野桥沽酒茅檐醉，谁羡红楼一曲歌。 
<br>
<br>卷533_39 「晚自东郭回留一二游侣」许浑 
<br>　　乡心迢递宦情微，吏散寻幽竟落晖。林下草腥巢鹭宿， 
<br>　　洞前云湿雨龙归。钟随野艇回孤棹，鼓绝山城掩半扉。 
<br>　　今夜西斋好风月，一瓢春酒莫相违。 
<br>
<br>卷533_40 「与郑秀才叔侄会送杨秀才昆仲东归」许浑 
<br>　　书剑功迟白发新，异乡仍送故乡人。阮公留客竹林晚， 
<br>　　田氏到家荆树春。雪尽塞鸿南翥少，风来胡马北嘶频。 
<br>　　洞庭烟月如终老，谁是长杨谏猎臣。 
<br>
<br>卷533_41 「送郭秀才游天台」许浑 
<br>　　云埋阴壑雪凝峰，半壁天台已万重。人度碧溪疑辍棹， 
<br>　　僧归苍岭似闻钟。暖眠鸂鶒晴滩草，高挂猕猴暮涧松。 
<br>　　曾约共游今独去，赤城西面水溶溶。 
<br>
<br>卷533_42 「送张尊师归洞庭」许浑 
<br>　　能琴道士洞庭西，风满归帆路不迷。对岸水花霜后浅， 
<br>　　傍檐山果雨来低。杉松近晚移茶灶，岩谷初寒盖药畦。 
<br>　　他日相思两行字，无人知处武陵溪。 
<br>
<br>卷533_43 「移摄太平寄前李明府」许浑 
<br>　　病移岩邑称闲身，何处风光贳酒频。溪柳绕门彭泽令， 
<br>　　野花连洞武陵人。娇歌自驻壶中景，艳舞长留海上春。 
<br>　　早晚高台更同醉，绿萝如帐草如茵。 
<br>
<br>卷五百三十四 
<br>
<br>卷534_1 「再游姑苏玉芝观」许浑 
<br>　　高梧一叶下秋初，迢递重廊旧寄居。月过碧窗今夜酒， 
<br>　　雨昏红壁去年书。玉池露冷芙蓉浅，琼树风高薜荔疏。 
<br>　　明日挂帆更东去，仙翁应笑为鲈鱼。 
<br>
<br>卷534_2 「夜归驿楼」许浑 
<br>　　水晚云秋山不穷，自疑身在画屏中。孤舟移棹一江月， 
<br>　　高阁卷帘千树风。窗下覆棋残局在，橘边沽酒半坛空。 
<br>　　早炊香稻待鲈鲙，南渚未明寻钓翁。 
<br>
<br>卷534_3 「题灵山寺行坚师院」许浑 
<br>　　西岩一径不通樵，八十持杯未觉遥。龙在石潭闻夜雨， 
<br>　　雁移沙渚见秋潮。经函露湿文多暗，香印风吹字半销。 
<br>　　应笑东归又南去，越山无路水迢迢。 
<br>
<br>卷534_4 「湖州韦长史山居（即皎然旧宅）」许浑 
<br>　　一官唯买昼公堂，但得身闲日自长。琴曲少声重勘谱， 
<br>　　药丸多忌更寻方。溪浮箬叶添醅绿，泉绕松根助茗香。 
<br>　　明日鳜鱼何处钓，门前春水似沧浪。 
<br>
<br>卷534_5 「赠李伊阙」许浑 
<br>　　桐履如飞不可寻，一壶双笈峄阳琴。舟横野渡寒风急， 
<br>　　门掩荒山夜雪深。贫笑白驹无去意，病惭黄鹄有归心。 
<br>　　云间二室劳君画，水墨苍苍半壁阴。 
<br>
<br>卷534_6 「重游练湖怀旧」许浑 
<br>　　西风渺渺月连天，同醉兰舟未十年。鵩鸟赋成人已没， 
<br>　　嘉鱼诗在世空传。荣枯尽寄浮云外，哀乐犹惊逝水前。 
<br>　　日暮长堤更回首，一声邻笛旧山川。 
<br>
<br>卷534_7 「乘月棹舟送大历寺灵聪上人不及」许浑 
<br>　　万峰秋尽百泉清，旧锁禅扉在赤城。枫浦客来烟未散， 
<br>　　竹窗僧去月犹明。杯浮野渡鱼龙远，锡响空山虎豹惊。 
<br>　　一字不留何足讶，白云无路水无情。 
<br>
<br>卷534_8 「汴河亭」许浑 
<br>　　广陵花盛帝东游，先劈昆仑一派流。百二禁兵辞象阙， 
<br>　　三千宫女下龙舟。凝云鼓震星辰动。拂浪旗开日月浮。 
<br>　　四海义师归有道，迷楼还似景阳楼。 
<br>
<br>卷534_9 「村舍二首」许浑 
<br>　　自翦青莎织雨衣，南峰烟火是柴扉。莱妻早报蒸藜熟， 
<br>　　童子遥迎种豆归。鱼下碧潭当镜跃，鸟还青嶂拂屏飞。 
<br>　　花时未免人来往，欲买严光旧钓矶。 
<br>　　尚平多累自归难，一日身闲一日安。山径晓云收猎网， 
<br>　　水门凉月挂鱼竿。花间酒气春风暖，竹里棋声暮雨寒。 
<br>　　三顷水田秋更熟，北窗谁拂旧尘冠。 
<br>
<br>卷534_10 「郑秀才东归凭达家书」许浑 
<br>　　欲寄家书少客过，闭门心远洞庭波。两岩花落夜风急， 
<br>　　一径草荒春雨多。愁泛楚江吟浩渺，忆归吴岫梦嵯峨。 
<br>　　贫居不问应知处，溪上闲船系绿萝。 
<br>
<br>卷534_11 「伤故湖州李郎中」许浑 
<br>　　政成身没共兴衰，乡路兵戈旅榇回。城上暮云凝鼓角， 
<br>　　海边春草闭池台。经年未葬家人散，昨夜因斋故吏来。 
<br>　　南北相逢皆掩泣，白蘋洲暖百花开。 
<br>
<br>卷534_12 「和友人送僧归桂州灵岩寺」许浑 
<br>　　楚客送僧归桂阳，海门帆势极潇湘。碧云千里暮愁合， 
<br>　　白雪一声春思长。柳絮拥堤添衲软，松花浮水注瓶香。 
<br>　　南京长老几年别，闻道半岩多影堂。 
<br>
<br>卷534_13 「淮阴阻风寄呈楚州韦中丞」许浑 
<br>　　垂钓京江欲白头，江鱼堪钓却西游。刘伶台下稻花晚， 
<br>　　韩信庙前枫叶秋。淮月未明先倚槛，海云初起更维舟。 
<br>　　河桥有酒无人醉，独上高城望庾楼。 
<br>
<br>卷534_14 「途经敷水」许浑 
<br>　　修蛾颦翠倚柔桑，遥谢春风白面郎。五夜有情随暮雨， 
<br>　　百年无节待秋霜。重寻绣带朱藤合，更认罗裙碧草长。 
<br>　　何处野花何处水，下峰流出一渠香。 
<br>
<br>卷534_15 「和人贺杨仆射致政」许浑 
<br>　　莲府公卿拜后尘，手持优诏挂朱轮。从军幕下三千客， 
<br>　　闻礼庭中七十人。锦帐丽词推北巷，画堂清乐掩南邻。 
<br>　　岂同王谢山阴会，空叙流杯醉暮春。 
<br>
<br>卷534_16 「题四皓庙」许浑 
<br>　　桂香松暖庙门开，独泻椒浆奠一杯。秦法欲兴鸿已去， 
<br>　　汉储将废凤还来。紫芝翳翳多青草，白石苍苍半绿苔。 
<br>　　山下驿尘南窜路，不知冠盖几人回。 
<br>
<br>卷534_17 「鹤林寺中秋夜玩月（一作八月十五夜宿鹤林寺玩月）」许浑 
<br>　　待月东林月正圆，广庭无树草无烟。中秋云尽出沧海， 
<br>　　半夜露寒当碧天。轮彩渐移金殿外，镜光犹挂玉楼前。 
<br>　　莫辞达曙殷勤望，一堕西岩又隔年。 
<br>
<br>卷534_18 「南海府罢归京口经大庾岭赠张明府」许浑 
<br>　　楼船旌旆极天涯，一剑从军两鬓华。回日眼明河畔草。 
<br>　　去时肠断岭头花。陶诗尽写行过县，张赋初成卧到家。 
<br>　　官满知君有归处，姑苏台上旧烟霞。 
<br>
<br>卷534_19 「题卫将军庙」许浑 
<br>　　武牢关下护龙旗，挟槊弯弧马上飞。汉业未兴王霸在， 
<br>　　秦军才散鲁连归。坟穿大泽埋金剑，庙枕长溪挂铁衣。 
<br>　　欲奠忠魂何处问，苇花枫叶雨霏霏。 
<br>
<br>卷534_20 「访别韦隐居不值」许浑 
<br>　　犬吠双岩碧树间，主人朝出半开关。汤师阁上留诗别， 
<br>　　杜叟桥边载酒还。栎坞炭烟晴过岭，蓼村渔火夜移湾。 
<br>　　故乡芜没兵戈后，凭向溪南买一山。 
<br>
<br>卷534_21 「送前东阳于明府由鄂渚归故林」许浑 
<br>　　结束征东换黑貂，灞西风雨正潇潇。茂陵久病书千卷， 
<br>　　彭泽初归酒一瓢。帆背夕阳湓水阔，棹经沧海甑山遥。 
<br>　　殷勤为谢南溪客，白首萤窗未见招。 
<br>
<br>卷534_22 「听歌鹧鸪辞」许浑 
<br>　　南国多情多艳词，鹧鸪清怨绕梁飞。甘棠城上客先醉， 
<br>　　苦竹岭头人未归。响转碧霄云驻影，曲终清漏月沈晖。 
<br>　　山行水宿不知远，犹梦玉钗金缕衣。 
<br>
<br>卷534_23 「寄题华严韦秀才院」许浑 
<br>　　三面楼台百丈峰，西岩高枕树重重。晴攀翠竹题诗滑， 
<br>　　秋摘黄花酿酒浓。山殿日斜喧鸟雀，石潭波动戏鱼龙。 
<br>　　今来故国遥相忆，月照千山半夜钟。 
<br>
<br>卷534_24 「戏代李协律松江有赠」许浑 
<br>　　蜀客操琴吴女歌，明珠十斛是天河。霜凝薜荔怯秋树， 
<br>　　露滴芙蓉愁晚波。兰浦远乡应解珮，柳堤残月未鸣珂。 
<br>　　西楼沉醉不知散，潮落洞庭洲渚多。 
<br>
<br>卷534_25 「送黄隐居归南海」许浑 
<br>　　瘴雾南边久寄家，海中来往信流槎。林藏狒狒多残笋， 
<br>　　树过猩猩少落花。深洞有云龙蜕骨，半岩无草象生牙。 
<br>　　知君爱宿层峰顶，坐到三更见日华。 
<br>
<br>卷534_26 「朝台送客有怀」许浑 
<br>　　赵佗西拜已登坛，马援南征土宇宽。越国旧无唐印绶， 
<br>　　蛮乡今有汉衣冠。江云带日秋偏热，海雨随风夏亦寒。 
<br>　　岭北归人莫回首，蓼花枫叶万重滩。 
<br>
<br>卷534_27 「自楞伽寺晨起泛舟，道中有怀」许浑 
<br>　　碧树苍苍茂苑东，佳期迢递路何穷。一声山鸟曙云外， 
<br>　　万点水萤秋草中。门掩竹斋微有月，棹移兰渚淡无风。 
<br>　　欲知此路堪惆怅，菱叶蓼花连故宫。 
<br>
<br>卷534_28 「十二月拜起居表回」许浑 
<br>　　一章西奏拜仙曹，回马天津北望劳。寒水欲春冰彩薄， 
<br>　　晓山初霁雪峰高。楼形向日攒飞凤，宫势凌波压抃鳌。 
<br>　　空锁烟霞绝巡幸，周人谁识郁金袍。 
<br>
<br>卷534_29 「观章中丞夜按歌舞」许浑 
<br>　　夜按双娃禁曲新，东西箫鼓接云津。舞衫未换红铅湿， 
<br>　　歌扇初移翠黛颦。彩槛烛烟光吐日，画屏香雾暖如春。 
<br>　　西楼月在襄王醉，十二山高不见人。 
<br>
<br>卷534_30 「重游飞泉观题故梁道士宿龙池」许浑 
<br>　　西岩泉落水容宽，灵物蜿蜒黑处蟠。松叶正秋琴韵响， 
<br>　　菱花初晓镜光寒。云开星月浮山殿，雨过风雷绕石坛。 
<br>　　仙客不归龙亦去，稻畦长满此池干。 
<br>
<br>卷534_31 「下第贻友人」许浑 
<br>　　身在关西家洞庭，夜寒歌苦烛荧荧。人心高下月中桂， 
<br>　　客思往来波上萍。马氏识君眉最白，阮公留我眼长青。 
<br>　　花前失意共寥落，莫遣东风吹酒醒。 
<br>
<br>卷534_32 「晚登龙门驿楼」许浑 
<br>　　鱼龙多处凿门开，万古人知夏禹材。青嶂远分从地断， 
<br>　　洪流高泻自天来。风云有路皆烧尾，波浪无程尽曝腮。 
<br>　　心感膺门身过此，晚山秋树独徘徊。 
<br>
<br>卷534_33 「题故李秀才居（一作伤李秀才）」许浑 
<br>　　曾醉笙歌日正迟，醉中相送易前期。橘花满地人亡后， 
<br>　　菰叶连天雁过时。琴倚旧窗尘漠漠，剑埋新冢草离离。 
<br>　　河桥酒熟平生事，更向东流奠一厄。 
<br>
<br>卷534_34 「韶州韶阳楼夜宴（一作题韶州驿楼）」许浑 
<br>　　待月西楼卷翠罗，玉杯瑶瑟近星河。帘前碧树穷秋密， 
<br>　　窗外青山薄暮多。鸲鹆未知狂客醉，鹧鸪先让美人歌。 
<br>　　使君莫惜通宵饮，刀笔初从马伏波。 
<br>
<br>卷534_35 「闻韶州李相公移拜郴州因寄」许浑 
<br>　　诏移丞相木兰舟，桂水潺湲岭北流。青汉梦归双阙曙， 
<br>　　白云吟过五湖秋。恩回玉扆人先喜，道在金縢世不忧。 
<br>　　闻说公卿尽南望，甘棠花暖凤池头。 
<br>
<br>卷534_36 「游江令旧宅」许浑 
<br>　　身没南朝宅已荒，邑人犹赏旧风光。芹根生叶石池浅， 
<br>　　桐树落花金井香。带暖山蜂巢画阁，欲阴溪燕集书堂。 
<br>　　闲愁此地更西望，潮浸台城春草长。 
<br>
<br>卷534_37 「灞上逢元九处士东归」许浑 
<br>　　瘦马频嘶灞水寒，灞南高处望长安。何人更结王生袜， 
<br>　　此客虚弹贡氏冠。江上蟹螯沙渺渺，坞中蜗壳雪漫漫。 
<br>　　旧交已变新知少，却伴渔郎把钓竿。 
<br>
<br>卷534_38 「别张秀才」许浑 
<br>　　不知何计写离忧，万里山川半旧游。风卷暮沙和雪起， 
<br>　　日融春水带冰流。凌晨客泪分东郭，竟夕乡心共北楼。 
<br>　　青桂一枝年少事，莫因鲈鲙涉穷秋。 
<br>
<br>卷534_39 「别表兄军倅」许浑 
<br>　　卢橘花香拂钓矶，佳人犹舞越罗衣。三洲水浅鱼来少， 
<br>　　五岭山高雁到稀。客路晚依红树宿，乡关朝望白云归。 
<br>　　交亲不念征南吏，昨夜风帆去似飞。 
<br>
<br>卷534_40 「题苏州虎丘寺僧院」许浑 
<br>　　暂引寒泉濯远尘，此生多是异乡人。荆溪夜雨花开疾， 
<br>　　吴苑秋风月满频。万里高低门外路，百年荣辱梦中身。 
<br>　　世间谁似西林客，一卧烟霞四十春。 
<br>
<br>卷534_41 「酬郭少府先奉使巡涝见寄兼呈裴明府」许浑 
<br>　　载书携榼别池龙，十幅轻帆处处通。谢脁宅荒山翠里， 
<br>　　王敦城古月明中。江村夜涨浮天水，泽国秋生动地风。 
<br>　　饱食鲙鱼榜归楫，待君琴酒醉陶公。 
<br>
<br>卷534_42 「出永通门经李氏庄」许浑 
<br>　　飞轩危槛百花堂，朝宴歌钟暮已荒。中散狱成琴自怨， 
<br>　　步兵厨废酒犹香。风池宿鸟喧朱阁，雨砌秋萤拂画梁。 
<br>　　力保山河家又庆，只应中令敌汾阳。 
<br>
<br>卷五百三十五 
<br>
<br>卷535_1 「汉水伤稼」许浑 
<br>　　西北楼开四望通，残霞成绮月悬弓。江村夜涨浮天水， 
<br>　　泽国秋生动地风。高下绿苗千顷尽，新陈红粟万廒空。 
<br>　　才微分薄忧何益，却欲回心学钓翁。 
<br>
<br>卷535_2 「送王总下第归丹阳」许浑 
<br>　　秦楼心断楚江湄，系马春风酒一卮。汴水月明东下疾， 
<br>　　练塘花发北来迟。青芜定没安贫处，黄叶应催献赋诗。 
<br>　　凭寄家书为回报，旧乡还有故人知。 
<br>
<br>卷535_3 「南阳道中」许浑 
<br>　　月斜孤馆傍村行，野店高低带古城。篱上晓花斋后落， 
<br>　　井边秋叶社前生。饥乌索哺随雏叫，乳牸慵归望犊鸣。 
<br>　　荒草连天风动地，不知谁学武侯耕。 
<br>
<br>卷535_4 「破北虏太和公主归宫阙」许浑 
<br>　　毳幕承秋极断蓬，飘飖一剑黑山空。匈奴北走荒秦垒， 
<br>　　贵主西还盛汉宫。定是庙谟倾种落，必知边寇畏骁雄。 
<br>　　恩沾残类从归去，莫使华人杂犬戎。 
<br>
<br>卷535_5 「李定言自殿院衔命归阙，拜员外郎迁右史因寄」许浑 
<br>　　白笔南征变二毛，越山愁瘴海惊涛。才归龙尾含鸡舌， 
<br>　　更立螭头运兔毫。阊阖欲开宫漏尽，冕旒初坐御香高。 
<br>　　吴中旧侣君先贵，曾忆王祥与佩刀。 
<br>
<br>卷535_6 「早秋韶阳夜雨」许浑 
<br>　　宋玉含凄梦亦惊，芙蓉山响一猿声。阴云迎雨枕先润， 
<br>　　夜电引雷窗暂明。暗惜水花飘广槛，远愁风叶下高城。 
<br>　　西归万里未千里，应到故园春草生。 
<br>
<br>卷535_7 「将为南行陪尚书崔公宴海榴堂」许浑 
<br>　　朝宴华堂暮未休，几人偏得谢公留。风传鼓角霜侵戟， 
<br>　　云卷笙歌月上楼。宾馆尽开徐稚榻，客帆空恋李膺舟。 
<br>　　谩夸书剑无知己，水远山长步步愁。 
<br>
<br>卷535_8 「赠王山人」许浑 
<br>　　贳酒携琴访我频，始知城市有闲人。君臣药在宁忧病， 
<br>　　子母钱成岂患贫。年长每劳推甲子，夜寒初共守庚申。 
<br>　　近来闻说烧丹处，玉洞桃花万树春。 
<br>
<br>卷535_9 「宣城崔大夫召联句，偶疾不获赴因献」许浑 
<br>　　心慕知音命自拘，画堂闻欲试吹竽。茂陵罢酒惭中圣， 
<br>　　漳浦题诗怯大巫。鬐鬣几年伤在藻，羽毛终日羡栖梧。 
<br>　　还愁旅棹空归去，枫叶荷花钓五湖。 
<br>
<br>卷535_10 「赠郑处士」许浑 
<br>　　道傍年少莫矜夸，心在重霄鬓未华。杨子可曾过北里， 
<br>　　鲁人何必敬东家。寒云晓散千峰雪，暖雨晴开一径花。 
<br>　　且卖湖田酿春酒，与君书剑是生涯。 
<br>
<br>卷535_11 「正元（一作元日，一作元正）」许浑 
<br>　　高揭鸡竿辟帝阍，祥风微暖瑞云屯。千官共削奸臣迹， 
<br>　　万国初衔圣主恩。宫殿雪华齐紫阁，关河春色到青门。 
<br>　　华夷一轨人方泰，莫学论兵误至尊。 
<br>
<br>卷535_12 「登尉佗楼」许浑 
<br>　　刘项持兵鹿未穷，自乘黄屋岛夷中。南来作尉任嚣力， 
<br>　　北向称臣陆贾功。箫鼓尚陈今世庙，旌旗犹镇昔时宫。 
<br>　　越人未必知虞舜，一奏薰弦万古风。 
<br>
<br>卷535_13 「韶州驿楼宴罢」许浑 
<br>　　檐外千帆背夕阳，归心杳杳鬓苍苍。岭猿群宿夜山静， 
<br>　　沙鸟独飞秋水凉。露堕桂花棋局湿，风吹荷叶酒瓶香。 
<br>　　主人不醉下楼去，月在南轩更漏长。 
<br>
<br>卷535_14 「和淮南王相公与宾僚同游瓜洲别业，题旧书斋」许浑 
<br>　　碧油红旆想青衿，积雪窗前尽日吟。巢鹤去时云树老， 
<br>　　卧龙归处石潭深。道傍苦李犹垂实，城外甘棠已布阴。 
<br>　　宾御莫辞岩下醉，武丁高枕待为霖。 
<br>
<br>卷535_15 「送卢先辈自衡岳赴复州嘉礼二首」许浑 
<br>　　名振金闺步玉京，暂留沧海见高情。众花尽处松千尺， 
<br>　　群鸟喧时鹤一声。朱阁簟凉疏雨过，碧溪船动早潮生。 
<br>　　离心不异西江水，直送征帆万里行。 
<br>　　湘南诗客海中行，鹏翅垂云不自矜。秋水静磨金镜土， 
<br>　　夜风寒结玉壶冰。万重岭峤辞衡岳，千里山陂问竟陵。 
<br>　　醉倚西楼人已远，柳溪无浪月澄澄。 
<br>
<br>卷535_16 「哭杨攀处士」许浑 
<br>　　先生忧道乐清贫，白发终为不仕身。嵇阮没来无酒客， 
<br>　　应刘亡后少诗人。山前月照荒坟晓，溪上花开旧宅春。 
<br>　　昨夜回舟更惆怅，至今钟磬满南邻。 
<br>
<br>卷535_17 「宿松江驿却寄苏州一二同志（一作宿望亭驿寄苏州同游）」许浑 
<br>　　候馆人稀夜自长，姑苏台远树苍苍。江湖潮落高楼迥， 
<br>　　河汉秋归广簟凉。月转碧梧移鹊影，露低红叶湿萤光。 
<br>　　西园诗侣应多思，莫醉笙歌掩画堂。 
<br>
<br>卷535_18 「卢山人自巴蜀由湘潭归茅山因赠」许浑 
<br>　　太乙灵方炼紫荷，紫荷飞尽发皤皤。猿啼巫峡晓云薄， 
<br>　　雁宿洞庭秋月多。导引岂如桃叶舞，步虚宁比竹枝歌。 
<br>　　华阳旧隐莫归去，水没芝田生绿莎。 
<br>
<br>卷535_19 「颍州从事西湖亭宴饯」许浑 
<br>　　西湖清宴不知回，一曲离歌酒一杯。城带夕阳闻鼓角， 
<br>　　寺临秋水见楼台。兰堂客散蝉犹噪，桂楫人稀鸟自来。 
<br>　　独想征车过巩洛，此中霜菊绕潭开。 
<br>
<br>卷535_20 「瓜洲留别李诩」许浑 
<br>　　泣玉三年一见君，白衣憔悴更离群。柳堤惜别春潮落， 
<br>　　花榭留欢夜漏分。孤馆宿时风带雨，远帆归处水连云。 
<br>　　悲歌曲尽莫重奏，心绕关河不忍闻。 
<br>
<br>卷535_21 「余谢病东归，王秀才见寄，今潘秀才南棹奉酬」许浑 
<br>　　酷似牢之玉不如，落星山下白云居。春耕旋构金门客， 
<br>　　夜学兼修玉府书。风扫碧云迎鸷鸟，水还沧海养嘉鱼。 
<br>　　莫将年少轻时节，王氏家风在石渠。 
<br>
<br>卷535_22 「献韶阳相国崔公」许浑 
<br>　　一匮为功极九层，康庄犹自剑棱棱。舟回北渚经年泊， 
<br>　　门接东山尽日登。万国已闻传玉玺，百官犹望启金縢. 
<br>　　贤臣会致唐虞世，独倚江楼笑范增。 
<br>
<br>卷535_23 「郡斋夜坐寄旧乡二侄」许浑 
<br>　　千官奉职衮龙垂，旅卧淮阳鬓日衰。三月已乖棠树政， 
<br>　　二年空负竹林期。楼侵白浪风来远，城抱丹岩日到迟。 
<br>　　长欲挂帆君莫笑，越禽花晚梦南枝。 
<br>
<br>卷535_24 「病间寄郡中文士」许浑 
<br>　　卢橘含花处处香，老人依旧卧清漳。心同客舍惊秋早， 
<br>　　迹似僧斋厌夜长。风卷翠帘琴自响，露凝朱阁簟先凉。 
<br>　　明朝欲醉文中彦，犹觉吟声带越乡。 
<br>
<br>卷535_25 「贺少师相公致政」许浑 
<br>　　六十悬车自古稀，我公年少独忘机。门临二室留侯隐， 
<br>　　棹倚三川越相归。不拟优游同陆贾，已回清白遗胡威。 
<br>　　龙城凤沼棠阴在，只恐归鸿更北飞。 
<br>
<br>卷535_26 「题崔处士山居」许浑 
<br>　　坐穷今古掩书堂，二顷湖田一半荒。荆树有花兄弟乐， 
<br>　　橘林无实子孙忙。龙归晓洞云犹湿，麝过春山草自香。 
<br>　　向夜欲归心万里，故园松月更苍苍。 
<br>
<br>卷535_27 「疾后与郡中群公宴李秀才」许浑 
<br>　　强留佳客宴王孙，岩上馀花落酒樽。书院欲开虫网户， 
<br>　　讼庭犹掩雀罗门。耳虚尽日疑琴癖，眼暗经秋觉镜昏。 
<br>　　莫引刘安倚西槛，夜来红叶下江村。 
<br>
<br>卷535_28 「晨起白云楼寄龙兴江准上人兼呈窦秀才」许浑 
<br>　　兹楼今是望乡台，乡信全稀晓雁哀。山翠万重当槛出， 
<br>　　水华千里抱城来。东岩月在僧初定，南浦花残客未回。 
<br>　　欲吊灵均能赋否，秋风还有木兰开。 
<br>
<br>卷535_29 「宴饯李员外」许浑 
<br>　　病守江城眼暂开，昔年吴越共衔杯。膺舟出镇虚陈榻， 
<br>　　郑履还京下隗台。云叶渐低朱阁掩，浪花初起画樯回。 
<br>　　心期解印同君醉，九曲池西望月来。 
<br>
<br>卷535_30 「酬钱汝州」许浑 
<br>　　白雪多随汉水流，谩劳旌旆晚悠悠。笙歌暗写终年恨， 
<br>　　台榭潜消尽日忧。鸟散落花人自醉，马嘶芳草客先愁。 
<br>　　怪来雅韵清无敌，三十六峰当庾楼。 
<br>
<br>卷535_31 「将归姑苏南楼饯送李明府」许浑 
<br>　　无处登临不系情，一凭春酒醉高城。暂移罗绮见山色， 
<br>　　才驻管弦闻水声。花落西亭添别恨，柳阴南浦促归程。 
<br>　　前期迢递今宵短，更倚朱阑待月明。 
<br>
<br>卷535_32 「和浙西从事刘三复送僧南归」许浑 
<br>　　楚客送僧归故乡，海门帆势极潇湘。碧云千里暮愁合， 
<br>　　白雪一声春思长。满院草花平讲席，绕龛藤叶盖禅床。 
<br>　　怜师不得随师去，已戴儒冠事素王。 
<br>
<br>卷535_33 「送上元王明府赴任（一作送友人浙西任宰）」许浑 
<br>　　莫言名重懒驱鸡，六代江山碧海西。日照蒹葭明楚塞， 
<br>　　烟分杨柳见隋堤。荒城树暗沉书浦，旧宅花连罨画溪。 
<br>　　官满定知归未得，九重霄汉有丹梯。 
<br>
<br>卷535_34 「送沈卓少府任江都（一作赵嘏诗）」许浑 
<br>　　炀帝都城春水边，笙歌夜上木兰船。三千宫女自涂地， 
<br>　　十万人家如洞天。艳艳花枝官舍晚，重重云影寺墙连。 
<br>　　少年作尉须兢慎，莫向楼前坠马鞭。 
<br>
<br>卷535_35 「酬邢杜二员外」许浑 
<br>　　雪带东风洗画屏，客星悬处聚文星。未归嵩岭暮云碧， 
<br>　　久别杜陵春草青。熊轼并驱因雀噪，隼旟齐驻是鸿冥。 
<br>　　岂知京洛旧亲友，梦绕潺湲江上亭。 
<br>
<br>卷535_36 「经故丁补阙郊居」许浑 
<br>　　死酬知己道终全，波暖孤冰且自坚。鵩上承尘才一日， 
<br>　　鹤归华表已千年。风吹药蔓迷樵径，雨暗芦花失钓船。 
<br>　　四尺孤坟何处是，阖闾城外草连天。 
<br>
<br>卷535_37 「陪宣城大夫崔公泛后池兼北楼宴二首」许浑 
<br>　　陪泛芳池醉北楼，水花繁艳照膺舟。亭台阴合树初昼， 
<br>　　弦管韵高山欲秋。皆贺虢岩终选傅，自伤燕谷未逢邹。 
<br>　　昔时恩遇今能否，一尉沧洲已白头。 
<br>　　江上西来共鸟飞，剪荷浮泛似轻肥。王珣作簿公曾喜， 
<br>　　刘表为邦客尽依。云外轩窗通早景，风前箫鼓送残晖。 
<br>　　宛陵行乐金陵住，遥对家山未忆归。 
<br>
<br>卷535_38 「留别赵端公」许浑 
<br>　　海门征棹赴龙泷，暂寄华筵倒玉缸。箫鼓散时逢夜雨， 
<br>　　绮罗分处下秋江。孤帆已过滕王阁，高榻留眠谢守窗。 
<br>　　却愿烟波阻风雪，待君同拜碧油幢。 
<br>
<br>卷535_39 「寄阳陵处士（一作寄昭亭杨处士，一作寄陵阳元处士）」许浑 
<br>　　旧隐青山紫桂阴，一书迢递寄归心。谢公楼上晚花盛。 
<br>　　扬子宅前春草深。吴岫雨来溪鸟浴，楚江云暗岭猿吟， 
<br>　　野人宁忆沧洲畔，会待吹嘘定至音。 
<br>
<br>卷535_40 「与张道士同访李隐君不遇」许浑 
<br>　　千岩万壑独携琴，知在陵阳不可寻。去辙已平秋草遍， 
<br>　　空斋长掩暮云深。霜寒橡栗留山鼠，月冷菰蒲散水禽。 
<br>　　唯有西邻张仲蔚，坐来同怆别离心。 
<br>
<br>卷535_41 「闻州中有宴寄崔大夫兼简邢群评事」许浑 
<br>　　箫管筵间列翠蛾，玉杯金液耀金波。池边雨过飘帷幕， 
<br>　　海上风来动绮罗。颜子巷深青草遍，庾君楼迥碧山多。 
<br>　　甘心不及同年友，卧听行云一曲歌。 
<br>
<br>卷535_42 「寄殷尧藩先辈」许浑 
<br>　　十载功名翰墨林，为从知己信浮沈。青山有雪谙松性， 
<br>　　碧落无云称鹤心。带月独归萧寺远，玩花频醉庾楼深。 
<br>　　思君一见如琼树，空把新诗尽日吟。 
<br>
<br>卷535_43 「赠河东虞押衙二首」许浑 
<br>　　长剑高歌换素衣，君恩未报不言归。旧精鸟篆谙书体， 
<br>　　新授龙韬识战机。万里往来征马瘦，十年离别故人稀。 
<br>　　生平志气何人见，空上西楼望落晖。 
<br>　　吴门风水各萍流，月满花开懒独游。万里山川分晓梦， 
<br>　　四邻歌管送春愁。昔年顾我长青眼，今日逢君尽白头。 
<br>　　莫向尊前更惆怅，古来投笔尽封侯。 
<br>
<br>卷535_44 「陵阳春日（一作移摄太守寄汝洛旧游）」许浑 
<br>　　百年身世似飘蓬，泽国移家叠嶂中。万里绿波鱼恋钓， 
<br>　　九重青汉鹤愁笼。西池水冷春岩雪，南浦花香晓树风。 
<br>　　纵倒芳尊心不醉，故人多在洛城东。 
<br>
<br>卷535_45 「酬杜补阙初春雨中舟次横江喜裴郎中相迎见寄」许浑 
<br>　　江馆维舟为庾公，暖波微渌雨濛濛。红桥迤逦春岩下， 
<br>　　朱旆联翩晓树中。柳滴圆波生细浪，梅含香艳吐轻风。 
<br>　　郢歌莫问青山吏，鱼在深池鸟在笼。 
<br>
<br>卷535_46 「送张厚浙东谒丁常侍（一作送张厚浙东修谒）」许浑 
<br>　　凉露清蝉柳陌空，故人遥指浙江东。青山有雪松当涧， 
<br>　　碧落无云鹤出笼。齐唱离歌愁晚月，独看征棹怨秋风。 
<br>　　定知洛下声名士，共说膺门得孔融。 
<br>
<br>卷535_47 「酬副使郑端公见寄」许浑 
<br>　　一日高名遍九州，玄珠仍向道中求。郢中白雪惭新唱， 
<br>　　涂上青山忆旧游。笙磬有文终易别，珠玑无价竟难酬。 
<br>　　柳营迢递江风阔，夜夜孤吟月下楼。 
<br>
<br>卷535_48 「酬绵州于中丞使君见寄」许浑 
<br>　　故人书信越褒斜，新意虽多旧约赊。皆就一麾先去国， 
<br>　　共谋三径未还家，荆巫夜隔巴西月，鄢郢春连汉上花。 
<br>　　半月离居犹怅望，可堪垂白各天涯。 
<br>
<br>卷五百三十六 
<br>
<br>卷536_1 「春早郡楼书事寄呈府中群公」许浑 
<br>　　两鬓垂丝发半霜，石城孤梦绕襄阳。鸳鸿幕里莲披槛， 
<br>　　虎豹营中柳拂墙。画舸欲行春水急，翠帘初卷暮山长。 
<br>　　岘亭风起花千片，流入南湖尽日香。 
<br>
<br>卷536_2 「元处士自洛归宛陵山居见示詹事相公饯行之什因赠」许浑 
<br>　　紫霄峰下绝韦编，旧隐相如结袜前。月落尚留东閤醉， 
<br>　　风高还忆北窗眠。江城夜别潇潇雨，山槛晴归漠漠烟。 
<br>　　一顷豆花三顷竹，想应抛却钓鱼船。 
<br>
<br>卷536_3 「送元昼上人归苏州兼寄张厚二首」许浑 
<br>　　自卜闲居荆水头，感时相别思悠悠。一樽酒尽青山暮， 
<br>　　千里书回碧树秋。深巷久贫知寂寞，小诗多病尚风流。 
<br>　　昼公此去应相问，为说沾巾忆旧游。 
<br>　　三年无事客吴乡，南陌春园碧草长。共醉八门回画舸， 
<br>　　独还三径掩书堂。前山雨过池塘满，小院秋归枕簟凉。 
<br>　　经岁别离心自苦，何堪黄叶落清漳。 
<br>
<br>卷536_4 「送陆拾遗东归」许浑 
<br>　　独振儒风遇盛时，紫泥初降世人知。文章报主非无意， 
<br>　　书剑还家素有期。秋寺卧云移棹晚，暮江乘月落帆迟。 
<br>　　东归自是缘清兴，莫比商山咏紫芝。 
<br>
<br>卷536_5 「湖南徐明府余之南邻，久不还家，因题林馆」许浑 
<br>　　湘南官罢不归来，高阁经年掩绿苔。鱼溢池塘秋雨过， 
<br>　　鸟还洲岛暮潮回。阶前石稳棋终局，窗外山寒酒满杯。 
<br>　　借问先生独何处，一篱疏菊又花开。 
<br>
<br>卷536_6 「酬和杜侍御」许浑 
<br>　　花时曾省杜陵游，闻下书帷不举头。因过石城先访戴， 
<br>　　欲朝金阙暂依刘。征帆夜转鸬鹚穴，骋骑春辞鹳雀楼。 
<br>　　正把新诗望南浦，棹歌应是木兰舟。 
<br>
<br>卷536_7 「酬河中杜侍御重寄」许浑 
<br>　　五色如丝下碧空，片帆还绕楚王宫。文章已变南山雾， 
<br>　　羽翼应抟北海风。春雪预呈霜简白，晓霞先染绣衣红。 
<br>　　十千沽酒留君醉，莫道归心似转蓬。 
<br>
<br>卷536_8 「寄献三川守刘公」许浑 
<br>　　三川歌颂彻咸秦，十二楼前侍从臣。休闭玉笼留鸑鷟， 
<br>　　早开金埒纵麒麟。花深稚榻迎何客，月在膺舟醉几人。 
<br>　　自笑东风过寒食，茂陵寥落未知春。 
<br>　　半年三度转蓬居，锦帐心阑羡隼旟。老去自惊秦塞雁， 
<br>　　病来先忆楚江鱼。长闻季氏千金诺，更望刘公一纸书。 
<br>　　春雪未晴春酒贵，莫教愁杀马相如。 
<br>
<br>卷536_9 「送段觉之西蜀结婚（一作送段觉之西川过婚礼后归觐）」许浑 
<br>　　词赋名高身不闲，采衣如锦度函关。镜中鸾影胡威去， 
<br>　　剑外花归卫玠还。秋浪远侵黄鹤岭，暮云遥断碧鸡山。 
<br>　　时人若问西游客，心在重霄鬓欲斑。 
<br>
<br>卷536_10 「长庆寺遇常州阮秀才」许浑 
<br>　　高阁晴轩对一峰，毗陵书客此相逢。晚收红叶题诗遍， 
<br>　　秋待黄花酿酒浓。山馆日斜喧鸟雀，石潭波动戏鱼龙。 
<br>　　上方有路应知处，疏磬寒蝉树几重。 
<br>
<br>卷536_11 「赠闲师（一作送令闲上人）」许浑 
<br>　　近日高僧更有谁，宛陵山下遇闲师。东林共许三乘学， 
<br>　　南国争传五字诗。初到庾楼红叶坠，夜投萧寺碧云随。 
<br>　　秋江莫惜题佳句，正是磷磷见底时。 
<br>
<br>卷536_12 「东游留别李丛秀才」许浑 
<br>　　烦君沽酒强登楼，罢唱离歌说远游。文字岂劳诸子重， 
<br>　　风尘多幸故人忧。数程山路长侵夜，千里家书动隔秋。 
<br>　　起凭栏干各垂泪，又驱羸马向东州。 
<br>
<br>卷536_13 「竹林寺别友人（一作与德玄别，一作李玄）」许浑 
<br>　　骚人吟罢起乡愁，暗觉年华似水流。花满谢城伤共别， 
<br>　　蝉鸣萧寺喜同游。前山月落杉松晚，深夜风清枕簟秋。 
<br>　　明日分襟又何处，江南江北路悠悠。 
<br>
<br>卷536_14 「送处士武君归章洪山居（一作送武全通处士归隐洪山）」许浑 
<br>　　形影无群消息沉，登闻三击血沾襟。皇纲一日开冤气， 
<br>　　青史千年重壮心。却望乌台春树老，独归蜗舍暮云深。 
<br>　　他时纵有征书至，雪满空山不可寻。 
<br>
<br>卷536_15 「题义女亭」许浑 
<br>　　身没兰闺道日明，郭南寻得旧池亭。诗人愁立暮山碧， 
<br>　　贾客怨离秋草青。四望月沉疑掩镜，两檐花动认收屏。 
<br>　　至今乡里风犹在，借问谁传义女铭。 
<br>
<br>卷536_16 「吴门送振武李从事」许浑 
<br>　　晚促离筵醉玉缸，伊州一曲泪双双。欲携刀笔从新幕， 
<br>　　更宿烟霞别旧窗。胡马近秋侵紫塞，吴帆乘月下清江。 
<br>　　嫖姚若许传书檄，坐筑三城看受降。 
<br>
<br>卷536_17 「郊居春日有怀府中诸公并柬王兵曹」许浑 
<br>　　欲学渔翁钓艇新，濯缨犹惜九衢尘。花前更谢依刘客， 
<br>　　雪后空怀访戴人。僧舍覆棋消白日，市楼赊酒过青春。 
<br>　　一山桃杏同时发，谁似东风不厌贫。 
<br>
<br>卷536_18 「同韦少尹伤故卫尉李少卿」许浑 
<br>　　客醉更长乐未穷，似知身世一宵空。香街宝马嘶残月， 
<br>　　暖阁佳人哭晓风。未卷绣筵朱阁上，已开尘席画屏中。 
<br>　　何须更赋山阳笛，寒月沉西水向东。 
<br>
<br>卷536_19 「舟行早发庐陵郡郭寄滕郎中」许浑 
<br>　　楚客停桡太守知，露凝丹叶自秋悲。蟹螯只恐相如渴， 
<br>　　鲈鲙应防曼倩饥。风卷曙云飘角远，雨昏寒浪挂帆迟。 
<br>　　离心更羡高斋夕，巫峡花深醉玉卮。 
<br>
<br>卷536_20 「闻边将刘皋无辜受戮」许浑 
<br>　　外监多假帝王尊，威胁偏裨势不存。才许誓心安玉垒， 
<br>　　已伤传首动金门。三千客里宁无义，五百人中必有恩。 
<br>　　却赖汉庭多烈士，至今犹自伏蒲轮。 
<br>
<br>卷536_21 「送薛秀才南游」许浑 
<br>　　姑苏城外柳初凋，同上江楼更寂寥。绕壁旧诗尘漠漠， 
<br>　　对窗寒竹雨潇潇。怜君别路随秋雁，尽我离觞任晚潮。 
<br>　　从此草玄应有处，白云青嶂一相招。 
<br>
<br>卷536_22 「夜归孤山寺却寄卢郎中」许浑 
<br>　　青山有志路犹赊，心在琴书自忆家。醉别庾楼山色晓， 
<br>　　夜归萧寺月光斜。落帆露湿回塘柳，别院风惊满地花。 
<br>　　他日此身须报德，莫言空爱旧烟霞。 
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
