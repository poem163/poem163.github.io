<HTML>
<HEAD>
<TITLE>杜审言全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/TangShiXuanJi/">唐诗选集</a> <FONT color=#BCB6A0>&gt;&gt;</font> 杜审言全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>杜审言全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:唐诗选集&nbsp;&nbsp;阅读次数:<script language=javascript src="../../hits.php?articleid=5785"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'杜审言全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[杜审言全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 杜审言(?～708)，唐代诗人。字必简。祖籍襄阳(今湖北襄樊)，实为洛州巩县(今属河南)人。高宗咸亨元年(670) 进士。官隰城尉，累转洛阳丞，坐事贬吉州司户参军。因与同僚不睦，为州司马周季重等所构陷，系狱，将被杀。其子杜并，16岁，刺杀季重，己亦当场遇害。武后闻杜并为父报仇事，甚加叹异，召见审言，授著作佐郎，迁膳部员外郎。因依附张易之、张昌宗,于中宗神龙元年(705)与宋之问、沈佺期等人同时遭贬，他被流配到峰州。不久召还，授国子监主簿。卒年60余。杜审言是大诗人杜甫的祖父，少时与李峤、崔融、苏味道齐名，称“文章四友”。晚年和沈佺期、宋之问相唱和。他们都大力创作律诗，是唐代“近体诗”的奠基人。《旧唐书·经籍志》、《新唐书·艺文志》都著录《杜审言集》10卷。但到宋代已佚,仅存1卷，“有诗四十余篇而已”(《郡斋读书志》)。今存《杜审言诗集》1卷，诗43首。《全唐诗》编为1卷。傅璇琮《唐代诗人丛考·杜审言考》，对杜审言生平事迹多所考证。
<br>
<br>
<br>--------------------------------------------------------------------------------
<br>
<br>卷62_1「南海乱石山作」杜审言
<br>涨海积稽天，群山高嶪地。相传称乱石，图典失其事。
<br>悬危悉可惊，大小都不类。乍将云岛极，还与星河次。
<br>上耸忽如飞，下临仍欲坠。朝暾赩丹紫，夜魄炯青翠。
<br>穹崇雾雨蓄，幽隐灵仙閟。万寻挂鹤巢，千丈垂猿臂。
<br>昔去景风涉，今来姑洗至。观此得咏歌，长时想精异。
<br>
<br>卷62_2「送和西蕃使」杜审言
<br>使出凤凰池，京师阳春晚。圣朝尚边策，诏谕兵戈偃。
<br>拜手明光殿，摇心上林苑。种落逾青羌，关山度赤坂。
<br>疆场及无事，雅歌而餐饭。宁独锡和戎，更当封定远。
<br>
<br>卷62_3「蓬莱三殿侍宴奉敕咏终南山应制」杜审言
<br>北斗挂城边，南山倚殿前。云标金阙迥，树杪玉堂悬。
<br>半岭通佳气，中峰绕瑞烟。小臣持献寿，长此戴尧天。
<br>
<br>卷62_4「望春亭侍游应诏」杜审言
<br>帝出明光殿，天临太液池。尧樽随步辇，舜乐绕行麾。
<br>万寿祯祥献，三春景物滋。小臣同酌海，歌颂答无为。
<br>
<br>卷62_5「宿羽亭侍宴应制」杜审言
<br>步辇千门出，离宫二月开。风光新柳报，宴赏落花催。
<br>碧水摇空阁，青山绕吹台。圣情留晚兴，歌管送馀杯。
<br>
<br>卷62_6「岁夜安乐公主满月侍宴应制」杜审言
<br>戚里生昌胤，天杯宴重臣。画楼初满月，香殿早迎春。
<br>睿作尧君宝，孙谋梁国珍。明朝元会日，万寿乐章陈。
<br>
<br>卷62_7「奉和七夕侍宴两仪殿应制」杜审言
<br>一年衔别怨，七夕始言归。敛泪开星靥，微步动云衣。
<br>天回兔欲落，河旷鹊停飞。那堪尽此夜，复往弄残机。
<br>
<br>卷62_8「大酺（永昌元年）」杜审言
<br>圣后乘乾日，皇明御历辰。紫宫初启坐，苍璧正临春。
<br>雷雨垂膏泽，金钱赠下人。诏酺欢赏遍，交泰睹惟新。
<br>
<br>卷62_9「赋得妾薄命」杜审言
<br>草绿长门掩，苔青永巷幽。宠移新爱夺，泪落故情留。
<br>啼鸟惊残梦，飞花搅独愁。自怜春色罢，团扇复迎秋。
<br>
<br>卷62_10「和韦承庆过义阳公主山池五首」杜审言
<br>野兴城中发，朝英物外求。情悬朱绂望，契动赤泉游。
<br>海燕巢书阁，山鸡舞画楼。雨馀清晚夏，共坐北岩幽。
<br>径转危峰逼，桥回缺岸妨。玉泉移酒味，石髓换粳香。
<br>绾雾青丝弱，牵风紫蔓长。犹言宴乐少，别向后池塘。
<br>携琴绕碧沙，摇笔弄青霞。杜若幽庭草，芙蓉曲沼花。
<br>宴游成野客，形胜得仙家。往往留仙步，登攀日易斜。
<br>攒石当轩倚，悬泉度牖飞。鹿麛冲妓席，鹤子曳童衣。
<br>园果尝难遍，池莲摘未稀。卷帘唯待月，应在醉中归。
<br>赏玩期他日，高深爱此时。池分八水背，峰作九山疑。
<br>地静鱼偏逸，人闲鸟欲欺。青溪留别兴，更与白云期。
<br>
<br>卷62_11「和晋陵陆丞早春游望（一作韦应物诗）」杜审言
<br>独有宦游人，偏惊物候新。云霞出海曙，梅柳渡江春。
<br>淑气催黄鸟，晴光转绿蘋。忽闻歌古调，归思欲沾巾。
<br>
<br>卷62_12「秋夜宴临津郑明府宅」杜审言
<br>行止皆无地，招寻独有君。酒中堪累月，身外即浮云。
<br>露白宵钟彻，风清晓漏闻。坐携馀兴往，还似未离群。
<br>
<br>卷62_13「和康五庭芝望月有怀」杜审言
<br>明月高秋迥，愁人独夜看。暂将弓并曲，翻与扇俱团。
<br>雾濯清辉苦，风飘素影寒。罗衣一此鉴，顿使别离难。
<br>
<br>卷62_14「登襄阳城」杜审言
<br>旅客三秋至，层城四望开。楚山横地出，汉水接天回。
<br>冠盖非新里，章华即旧台。习池风景异，归路满尘埃。
<br>
<br>卷62_15「旅寓安南」杜审言
<br>交趾殊风候，寒迟暖复催。仲冬山果熟，正月野花开。
<br>积雨生昏雾，轻霜下震雷。故乡逾万里，客思倍从来。
<br>
<br>卷62_16「春日怀归」杜审言
<br>心是伤归望，春归异往年。河山鉴魏阙，桑梓忆秦川。
<br>花杂芳园鸟，风和绿野烟。更怀欢赏地，车马洛桥边。
<br>
<br>卷62_17「代张侍御伤美人」杜审言
<br>二八泉扉掩，帷屏宠爱空。泪痕消夜烛，愁绪乱春风。
<br>巧笑人疑在，新妆曲未终。应怜脂粉气，留著舞衣中。
<br>
<br>卷62_18「送高郎中北使」杜审言
<br>北狄愿和亲，东京发使臣。马衔边地雪，衣染异方尘。
<br>岁月催行旅，恩荣变苦辛。歌钟期重锡，拜手落花春。
<br>
<br>卷62_19「都尉山亭」杜审言
<br>紫藤萦葛藟，绿刺罥蔷薇。下钓看鱼跃，探巢畏鸟飞。
<br>叶疏荷已晚，枝亚果新肥。胜迹都无限，只应伴月归。
<br>
<br>卷62_20「夏日过郑七山斋」杜审言
<br>共有樽中好，言寻谷口来。薜萝山径入，荷芰水亭开。
<br>日气含残雨，云阴送晚雷。洛阳钟鼓至，车马系迟回。
<br>
<br>卷62_21「送崔融」杜审言
<br>君王行出将，书记远从征。祖帐连河阙，军麾动洛城。
<br>旌旃朝朔气，笳吹夜边声。坐觉烟尘扫，秋风古北平。
<br>
<br>卷62_22「经行岚州」杜审言
<br>北地春光晚，边城气候寒。往来花不发，新旧雪仍残。
<br>水作琴中听，山疑画里看。自惊牵远役，艰险促征鞍。
<br>
<br>卷62_23「重九日宴江阴」杜审言
<br>蟋蟀期归晚，茱萸节候新。降霜青女月，送酒白衣人。
<br>高兴要长寿，卑栖隔近臣。龙沙即此地，旧俗坐为邻。
<br>
<br>卷62_24「除夜有怀」杜审言
<br>故节当歌守，新年把烛迎。冬氛恋虬箭，春色候鸡鸣。
<br>兴尽闻壶覆，宵阑见斗横。还将万亿寿，更谒九重城。
<br>
<br>卷62_25「晦日宴游」杜审言
<br>日晦随蓂荚，春情著杏花。解绅宜就水，张幕会连沙。
<br>歌管风轻度，池台日半斜。更看金谷骑，争向石崇家。
<br>
<br>卷62_26「七夕」杜审言
<br>白露含明月，青霞断绛河。天街七襄转，阁道二神过。
<br>袨服锵环珮，香筵拂绮罗。年年今夜尽，机杼别情多。
<br>
<br>卷62_27「守岁侍宴应制」杜审言
<br>季冬除夜接新年，帝子王孙捧御筵。宫阙星河低拂树，
<br>殿廷灯烛上薰天。弹弦奏节梅风入，对局探钩柏酒传。
<br>欲向正元歌万寿，暂留欢赏寄春前。
<br>
<br>卷62_28「大酺」杜审言
<br>毗陵震泽九州通，士女欢娱万国同。伐鼓撞钟惊海上，
<br>新妆袨服照江东。梅花落处疑残雪，柳叶开时任好风。
<br>火德云官逢道泰，天长地久属年丰。
<br>
<br>卷62_29「春日京中有怀」杜审言
<br>今年游寓独游秦，愁思看春不当春。上林苑里花徒发，
<br>细柳营前叶漫新。公子南桥应尽兴，将军西第几留宾。
<br>寄语洛城风日道，明年春色倍还人。
<br>
<br>卷62_30「扈从出长安应制」杜审言
<br>分野都畿列，时乘六御均。京师旧西幸，洛道此东巡。
<br>文物驱三统，声名走百神。龙旗萦漏夕，凤辇拂钩陈。
<br>抚迹地灵古，游情皇鉴新。山追散马日，水忆钓鱼人。
<br>禹食传中使，尧樽遍下臣。省方称国阜，问道识风淳。
<br>岁晚天行吉，年丰景从亲。欢娱包历代，宇宙忽疑春。
<br>
<br>卷62_31「春日江津游望」杜审言
<br>旅客摇边思，春江弄晚晴。烟销垂柳弱，雾卷落花轻。
<br>飞棹乘空下，回流向日平。鸟啼移几处，蝶舞乱相迎。
<br>忽叹人皆浊，堤防水至清。谷王常不让，深可戒中盈。
<br>
<br>卷62_32「泛舟送郑卿入京」杜审言
<br>帝坐蓬莱殿，恩追社稷臣。长安遥向日，宗伯正乘春。
<br>相宅开基地，倾都送别人。行舟萦渌水，列戟满红尘。
<br>酒助欢娱洽，风催景气新。此时光乃命，谁为惜无津。
<br>
<br>卷62_33「度石门山」杜审言
<br>石门千仞断，迸水落遥空。道束悬崖半，桥欹绝涧中。
<br>仰攀人屡息，直下骑才通。泥拥奔蛇径，云埋伏兽丛。
<br>星躔牛斗北，地脉象牙东。开塞随行变，高深触望同。
<br>江声连骤雨，日气抱残虹。未改朱明律，先含白露风。
<br>坚贞深不惮，险涩谅难穷。有异登临赏，徒为造化功。
<br>
<br>卷62_34「赠崔融二十韵」杜审言
<br>十年俱薄宦，万里各他方。云天断书札，风土异炎凉。
<br>太息幽兰紫，劳歌奇树黄。日疑怀叔度，夜似忆真长。
<br>北使从江表，东归在洛阳。相逢慰畴昔，相对叙存亡。
<br>草深穷巷毁，竹尽故园荒。雅节君弥固，衰颜余自伤。
<br>人事盈虚改，交游宠辱妨。雀罗争去翟，鹤氅竞寻王。
<br>思极欢娱至，朋情讵可忘。琴樽横宴席，岩谷卧词场。
<br>连骑追佳赏，城中及路傍。三川宿雨霁，四月晚花芳。
<br>复此开悬榻，宁唯入后堂。兴酣鸲鹆舞，言洽凤凰翔。
<br>高选俄迁职，严程已饬装。抚躬衔道义，携手恋辉光。
<br>玉振先推美，金铭旧所防。忽嗟离别易，行役共时康。
<br>
<br>卷62_35「赠苏味道」杜审言
<br>北地寒应苦，南庭戍未归。边声乱羌笛，朔气卷戎衣。
<br>雨雪关山暗，风霜草木稀。胡兵战欲尽，虏骑猎犹肥。
<br>雁塞何时入，龙城几度围。据鞍雄剑动，插笔羽书飞。
<br>舆驾还京邑，朋游满帝畿。方期来献凯，歌舞共春辉。
<br>
<br>卷62_36「和李大夫嗣真奉使存抚河东」杜审言
<br>六位乾坤动，三微历数迁。讴歌移火德，图谶在金天。
<br>子月开阶统，房星受命年。祯符龙马出，宝箓凤凰传。
<br>地即交风雨，都仍卜涧瀍。明堂唯御极，清庙乃尊先。
<br>不宰神功运，无为大象悬。八荒平物土，四海接人烟。
<br>已属群生泰，犹言至道偏。玺书傍问俗，旌节近推贤。
<br>秩比司空位，官临御史员。雄词执刀笔，直谏罢楼船。
<br>国有大臣器，朝加小会筵。将行备礼乐，送别仰神仙。
<br>城阙周京转，关河陕服连。稍观汾水曲，俄指绛台前。
<br>姑射聊长望，平阳遂宛然。舜耕馀草木，禹凿旧山川。
<br>昔出诸侯上，无何霸业全。中军归战敌，外府绝兵权。
<br>隐隐帝乡远，瞻瞻肃命虔。西河偃风俗，东壁挂星躔。
<br>井邑枌榆社，陵园松柏田。荣光晴掩代，佳气晓侵燕。
<br>雨霈鸿私涤，风行睿旨宣。茕嫠访疾苦，屠钓采贞坚。
<br>人乐逢刑措，时康洽赏延。赐逾秦氏级，恩倍汉家钱。
<br>拥传咸翘首，称觞竞比肩。拜迎弥道路，舞咏溢郊鄽。
<br>杀气西衡白，穷阴北暝玄。飞霜遥渡海，残月迥临边。
<br>缅邈朝廷问，周流朔塞旋。兴来探马策，俊发抱龙泉。
<br>学总八千卷，文倾三百篇。澄清得使者，作颂有人焉。
<br>莫以崇班阂，而云胜托捐。伟材何磊落，陋质几翩翾。
<br>江海宁为让，巴渝转自牵。一闻歌圣道，助曲荷陶甄。
<br>
<br>卷62_37「赠苏绾书记」杜审言
<br>知君书记本翩翩，为许从戎赴朔边。
<br>红粉楼中应计日，燕支山下莫经年。
<br>
<br>卷62_38「渡湘江」杜审言
<br>迟日园林悲昔游，今春花鸟作边愁。
<br>独怜京国人南窜，不似湘江水北流。
<br>
<br>卷62_39「戏赠赵使君美人」杜审言
<br>红粉青娥映楚云，桃花马上石榴裙。
<br>罗敷独向东方去，谩学他家作使君。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
