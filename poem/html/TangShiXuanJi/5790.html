<HTML>
<HEAD>
<TITLE>王勃全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/TangShiXuanJi/">唐诗选集</a> <FONT color=#BCB6A0>&gt;&gt;</font> 王勃全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>王勃全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:唐诗选集&nbsp;&nbsp;阅读次数:<script language=javascript src="../../hits.php?articleid=5790"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'王勃全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[王勃全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 王勃（649或650～675或676），唐代诗人。字子安。绛州龙门(今山西河津)人。王勃与杨炯、卢照邻、骆宾王以诗文齐名，并称“王杨卢骆”，亦称“初唐四杰”。王勃的祖父王通是隋末著名学者，号文中子。父亲王福□历任太常博士、雍州司功等职。王勃才华早露，未成年即被司刑太常伯刘祥道赞为神童,向朝廷表荐,对策高第,授朝散郎。乾封初(666)为沛王李贤征为王府侍读，两年后因戏为《檄英王鸡》文,被高宗怒逐出府。随即出游巴蜀。咸亨三年(672)补虢州参军,因擅杀官奴当诛,遇赦除名。其父亦受累贬为交趾令。上元二年(675)或三年(676),王勃南下探亲,渡海溺水，惊悸而死。王勃的文学主张崇尚实用，当时文坛盛行以上官仪为代表的诗风,“争构纤微，竞为雕刻”,“骨气都尽，刚健不闻”,王勃“思革其弊,用光志业”（杨炯《王勃集序》）。他创作“壮而不虚，刚而能润，雕而不碎，按而弥坚”的诗文，对转变风气起了很大作用。王勃的诗今存80多首，赋和序、表、碑、颂等文,今存90多篇。王勃的文集，较早的有20卷、30卷、27卷三种本子，皆不传。现有明崇祯中张燮搜辑汇编的《王子安集》16卷；清同治甲戌蒋清翊著《王子安集笺注》，分为20卷。此外，杨守敬《日本访书志》著录卷子本古钞《王子安文》1卷，并抄录其中逸文13篇（实为12篇，其中6篇残缺）。罗振玉《永丰乡人杂著续编》又辑有《王子安集佚文》 1册，共24篇，即增杨氏所无者12篇，且补足杨氏所录 6篇残缺之文。罗氏序文中还提及日本京都“富
<br>冈君（谦藏）别藏《王子安集》卷廿九及卷三十”，按日本京都帝国大学部影印唐钞本第 1集有《王勃集残》2卷，注云“存第二十九至三十”,当即富冈所藏本。清宣统三年(1911)刊姚大荣《惜道味斋集》有《王子安年谱》。
<br>　　
<br>
<br>
<br>--------------------------------------------------------------------------------
<br>
<br>卷55_1「倬彼我系」王勃
<br>倬彼我系，出自有周。分疆锡社，派别支流。
<br>居卫仕宋，臣嬴相刘。乃武乃文，或公或侯。
<br>晋历崩坼，衣冠扰弊。粤自太原，播徂江澨。
<br>礼丧贤隐，时屯道闭。王室如毁，生人多殪。
<br>伊我有器，思逢其主。自东施西，择木开宇。
<br>田彼河曲，家乎汾浦。天未厌乱，吾将谁辅。
<br>伊我祖德，思济九埏。不常厥所，于兹五迁。
<br>欲及时也，夫岂愿焉。其位虽屈，其言则传。
<br>爰述帝制，大蒐王道。曰天曰人，是祖是考。
<br>礼乐咸若，诗书具草。贻厥孙谋，永为家宝。
<br>伊余小子，信惭明哲。彼网有条，彼车有辙。
<br>思屏人事，克终前烈。于嗟代网，卒余来绁。
<br>来绁伊何，谓余曰仕。我瞻先达，三十方起。
<br>夫岂不怀，高山仰止。愿言毓德，啜菽饮水。
<br>有鸟反哺，其声嗷嗷。言念旧德，忧心忉忉。
<br>今我不养，岁月其滔。黾勉从役，岂敢告劳。
<br>从役伊何，薄求卑位。告劳伊何，来参卿事。
<br>名存实爽，负信愆义。静言遐思，中心是愧。
<br>
<br>卷55_2「上巳浮江宴韵得址字」王勃
<br>披观玉京路，驻赏金台址。逸兴怀九仙，良辰倾四美。
<br>松吟白云际，桂馥青溪里。别有江海心，日暮情何已。
<br>
<br>卷55_3「春日宴乐游园赋韵得接字」王勃
<br>帝里寒光尽，神皋春望浃。梅郊落晚英，柳甸惊初叶。
<br>流水抽奇弄，崩云洒芳牒。清尊湛不空，暂喜平生接。
<br>
<br>卷55_4「山亭夜宴」王勃
<br>桂宇幽襟积，山亭凉夜永。森沉野径寒，肃穆岩扉静。
<br>竹晦南汀色，荷翻北潭影。清兴殊未阑，林端照初景。
<br>
<br>卷55_5「咏风」王勃
<br>肃肃凉景生，加我林壑清。驱烟寻涧户，卷雾出山楹。
<br>去来固无迹，动息如有情。日落山水静，为君起松声。
<br>
<br>卷55_6「怀仙」王勃
<br>鹤岑有奇径，麟洲富仙家。紫泉漱珠液，玄岩列丹葩。
<br>常希披尘网，眇然登云车。鸾情极霄汉，凤想疲烟霞。
<br>道存蓬瀛近，意惬朝市赊。无为坐惆怅，虚此江上华。
<br>
<br>卷55_7「忽梦游仙」王勃
<br>仆本江上客，牵迹在方内。寤寐霄汉间，居然有灵对。
<br>翕尔登霞首，依然蹑云背。电策驱龙光，烟途俨鸾态。
<br>乘月披金帔，连星解琼珮。浮识俄易归，真游邈难再。
<br>寥廓沉遐想，周遑奉遗诲。流俗非我乡，何当释尘昧。
<br>
<br>卷55_8「杂曲」王勃
<br>智琼神女，来访文君。蛾眉始约，罗袖初薰。
<br>歌齐曲韵，舞乱行纷。若向阳台荐枕，何啻得胜朝云。
<br>
<br>卷55_9「秋夜长」王勃
<br>秋夜长，殊未央，月明白露澄清光，层城绮阁遥相望。
<br>遥相望，川无梁，北风受节南雁翔，崇兰委质时菊芳。
<br>鸣环曳履出长廊，为君秋夜捣衣裳。
<br>纤罗对凤凰，丹绮双鸳鸯，调砧乱杵思自伤。
<br>思自伤，征夫万里戍他乡。鹤关音信断，龙门道路长。
<br>君在天一方，寒衣徒自香。
<br>
<br>卷55_10「采莲曲（乐府作采莲归）」王勃
<br>采莲归，绿水芙蓉衣。秋风起浪凫雁飞。
<br>桂棹兰桡下长浦，罗裙玉腕轻摇橹。叶屿花潭极望平，
<br>江讴越吹相思苦。相思苦，佳期不可驻。
<br>塞外征夫犹未还，江南采莲今已暮。今已暮，采莲花。
<br>渠今那必尽娼家。官道城南把桑叶，何如江上采莲花。
<br>莲花复莲花，花叶何稠叠。叶翠本羞眉，花红强如颊。
<br>佳人不在兹，怅望别离时。牵花怜共蒂，折藕爱连丝。
<br>故情无处所，新物从华滋。不惜西津交佩解，
<br>还羞北海雁书迟。采莲歌有节，采莲夜未歇。
<br>正逢浩荡江上风，又值裴回江上月。裴回莲浦夜相逢，
<br>吴姬越女何丰茸。共问寒江千里外，征客关山路几重。
<br>
<br>卷55_11「临高台」王勃
<br>临高台，高台迢递绝浮埃。瑶轩绮构何崔嵬，
<br>鸾歌凤吹清且哀。俯瞰长安道，萋萋御沟草。
<br>斜对甘泉路，苍苍茂陵树。高台四望同，
<br>帝乡佳气郁葱葱。紫阁丹楼纷照耀，璧房锦殿相玲珑。
<br>东弥长乐观，西指未央宫。赤城映朝日，绿树摇春风。
<br>旗亭百隧开新市，甲第千甍分戚里。朱轮翠盖不胜春，
<br>叠榭层楹相对起。复有青楼大道中，绣户文窗雕绮栊。
<br>锦衾夜不襞，罗帷昼未空。歌屏朝掩翠，妆镜晚窥红。
<br>为君安宝髻，蛾眉罢花丛。尘间狭路黯将暮，
<br>云间月色明如素。鸳鸯池上两两飞，凤凰楼下双双度。
<br>物色正如此，佳期那不顾。银鞍绣毂盛繁华，
<br>可怜今夜宿娼家。娼家少妇不须颦，东园桃李片时春。
<br>君看旧日高台处，柏梁铜雀生黄尘。
<br>
<br>卷55_12「滕王阁」王勃
<br>滕王高阁临江渚，珮玉鸣鸾罢歌舞。画栋朝飞南浦云，
<br>珠帘暮卷西山雨。闲云潭影日悠悠，物换星移几度秋。
<br>阁中帝子今何在，槛外长江空自流。
<br>
<br>卷55_13「江南弄」王勃
<br>江南弄，巫山连楚梦，行雨行云几相送。
<br>瑶轩金谷上春时，玉童仙女无见期。紫露香烟渺难托，
<br>清风明月遥相思。遥相思，草徒绿，为听双飞凤凰曲。
<br>
<br>卷56_1「圣泉宴」王勃
<br>披襟乘石磴，列籍俯春泉。兰气熏山酌，松声韵野弦。
<br>影飘垂叶外，香度落花前。兴洽林塘晚，重岩起夕烟。
<br>
<br>卷56_2「寻道观」王勃
<br>芝廛光分野，蓬阙盛规模。碧坛清桂阈，丹洞肃松枢。
<br>玉笈三山记，金箱五岳图。苍虬不可得，空望白云衢。
<br>
<br>卷56_3「散关晨度」王勃
<br>关山凌旦开，石路无尘埃。白马高谭去，青牛真气来。
<br>重门临巨壑，连栋起崇隈。即今扬策度，非是弃繻回。
<br>
<br>卷56_4「别薛华」王勃
<br>送送多穷路，遑遑独问津。悲凉千里道，凄断百年身。
<br>心事同漂泊，生涯共苦辛。无论去与住，俱是梦中人。
<br>
<br>卷56_5「重别薛华」王勃
<br>明月沉珠浦，风飘濯锦川。楼台临绝岸，洲渚亘长天。
<br>旅泊成千里，栖遑共百年。穷途唯有泪，还望独潸然。
<br>
<br>卷56_6「游梵宇三觉寺」王勃
<br>杏阁披青磴，雕台控紫岑。叶齐山路狭，花积野坛深。
<br>萝幌栖禅影，松门听梵音。遽忻陪妙躅，延赏涤烦襟。
<br>
<br>卷56_7「麻平晚行」王勃
<br>百年怀土望，千里倦游情。高低寻戍道，远近听泉声。
<br>涧叶才分色，山花不辨名。羁心何处尽，风急暮猿清。
<br>
<br>卷56_8「送卢主簿」王勃
<br>穷途非所恨，虚室自相依。城阙居年满，琴尊俗事稀。
<br>开襟方未已，分袂忽多违。东岩富松竹，岁暮幸同归。
<br>
<br>卷56_9「饯韦兵曹」王勃
<br>征骖临野次，别袂惨江垂。川霁浮烟敛，山明落照移。
<br>鹰风凋晚叶，蝉露泣秋枝。亭皋分远望，延想间云涯。
<br>
<br>卷56_10「白下驿饯唐少府」王勃
<br>下驿穷交日，昌亭旅食年。相知何用早，怀抱即依然。
<br>浦楼低晚照，乡路隔风烟。去去如何道，长安在日边。
<br>
<br>卷56_11「杜少府之任蜀州」王勃
<br>城阙辅三秦，风烟望五津。与君离别意，同是宦游人。
<br>海内存知己，天涯若比邻。无为在岐路，儿女共沾巾。
<br>
<br>卷56_12「仲春郊外」王勃
<br>东园垂柳径，西堰落花津。物色连三月，风光绝四邻。
<br>鸟飞村觉曙，鱼戏水知春。初晴山院里，何处染嚣尘。
<br>
<br>卷56_13「郊兴」王勃
<br>空园歌独酌，春日赋闲居。泽兰侵小径，河柳覆长渠。
<br>雨去花光湿，风归叶影疏。山人不惜醉，唯畏绿尊虚。
<br>
<br>卷56_14「郊园即事」王勃
<br>烟霞春旦赏，松竹故年心。断山疑画障，县溜泻鸣琴。
<br>草遍南亭合，花开北院深。闲居饶酒赋，随兴欲抽簪。
<br>
<br>卷56_15「观佛迹寺」王勃
<br>莲座神容俨，松崖圣趾馀。年长金迹浅，地久石文疏。
<br>颓华临曲磴，倾影赴前除。共嗟陵谷远，俄视化城虚。
<br>
<br>卷56_16「山居晚眺赠王道士」王勃
<br>金坛疏俗宇，玉洞侣仙群。花枝栖晚露，峰叶度晴云。
<br>斜照移山影，回沙拥籀文。琴尊方待兴，竹树已迎曛。
<br>
<br>卷56_17「八仙径」王勃
<br>柰园欣八正，松岩访九仙。援萝窥雾术，攀林俯云烟。
<br>代北鸾骖至，辽西鹤骑旋。终希脱尘网，连翼下芝田。
<br>
<br>卷56_18「春日还郊」王勃
<br>闲情兼嘿语，携杖赴岩泉。草绿萦新带，榆青缀古钱。
<br>鱼床侵岸水，鸟路入山烟。还题平子赋，花树满春田。
<br>
<br>卷56_19「对酒春园作」王勃
<br>投簪下山阁，携酒对河梁。狭水牵长镜，高花送断香。
<br>繁莺歌似曲，疏蝶舞成行。自然催一醉，非但阅年光。
<br>
<br>卷56_20「观内怀仙」王勃
<br>玉架残书隐，金坛旧迹迷。牵花寻紫涧，步叶下清谿。
<br>琼浆犹类乳，石髓尚如泥。自能成羽翼，何必仰云梯。
<br>
<br>卷56_21「秋日别王长史」王勃
<br>别路馀千里，深恩重百年。正悲西候日，更动北梁篇。
<br>野色笼寒雾，山光敛暮烟。终知难再奉，怀德自潸然。
<br>
<br>卷56_22「上巳浮江宴韵得遥字」王勃
<br>上巳年光促，中川兴绪遥。绿齐山叶满，红泄片花销。
<br>泉声喧后涧，虹影照前桥。遽悲春望远，江路积波潮。
<br>
<br>卷56_23「长柳」王勃
<br>晨征犯烟磴，夕憩在云关。晚风清近壑，新月照澄湾。
<br>郊童樵唱返，津叟钓歌还。客行无与晤，赖此释愁颜。
<br>
<br>卷56_24「铜雀妓二首」王勃
<br>金凤邻铜雀，漳河望邺城。君王无处所，台榭若平生。
<br>舞席纷何就，歌梁俨未倾。西陵松槚冷，谁见绮罗情。
<br>妾本深宫妓，层城闭九重。君王欢爱尽，歌舞为谁容。
<br>锦衾不复襞，罗衣谁再缝。高台西北望，流涕向青松。
<br>
<br>卷56_25「羁游饯别」王勃
<br>客心悬陇路，游子倦江干。槿丰朝砌静，筱密夜窗寒。
<br>琴声销别恨，风景驻离欢。宁觉山川远，悠悠旅思难。
<br>
<br>卷56_26「易阳早发」王勃
<br>饬装侵晓月，奔策候残星。危阁寻丹障，回梁属翠屏。
<br>云间迷树影，雾里失峰形。复此凉飙至，空山飞夜萤。
<br>
<br>卷56_27「焦岸早行和陆四」王勃
<br>侵星违旅馆，乘月戒征俦。复嶂迷晴色，虚岩辨暗流。
<br>猿吟山漏晓，萤散野风秋。故人渺何际，乡关云雾浮。
<br>
<br>卷56_28「深湾夜宿」王勃
<br>津涂临巨壑，村宇架危岑。堰绝滩声隐，风交树影深。
<br>江童暮理楫，山女夜调砧。此时故乡远，宁知游子心。
<br>
<br>卷56_29「伤裴录事丧子」王勃
<br>兰阶霜候早，松露穸台深。魄散珠胎没，芳销玉树沉。
<br>露文晞宿草，烟照惨平林。芝焚空叹息，流恨满籝金。
<br>
<br>卷56_30「泥谿」王勃
<br>弭棹凌奔壑，低鞭蹑峻岐。江涛出岸险，峰磴入云危。
<br>溜急船文乱，岩斜骑影移。水烟笼翠渚，山照落丹崖。
<br>风生蘋浦叶，露泣竹潭枝。泛水虽云美，劳歌谁复知。
<br>
<br>卷56_31「三月曲水宴得烟字」王勃
<br>彭泽官初去，河阳赋始传。田园归旧国，诗酒间长筵。
<br>列室窥丹洞，分楼瞰紫烟。萦回亘津渡，出没控郊鄽。
<br>凤琴调上客，龙辔俨群仙。松石偏宜古，藤萝不记年。
<br>重檐交密树，复磴拥危泉。抗石晞南岭，乘沙眇北川。
<br>傅岩来筑处，磻谿入钓前。日斜真趣远，幽思梦凉蝉。
<br>
<br>卷56_32「秋日仙游观赠道士（一作骆宾王诗）」王勃
<br>石图分帝宇，银牒洞灵宫。回丹萦岫室，复翠上岩栊。
<br>雾浓金灶静，云暗玉坛空。野花常捧露，山叶自吟风。
<br>林泉明月在，诗酒故人同。待余逢石髓，从尔命飞鸿。
<br>
<br>卷56_33「晚留凤州」王勃
<br>宝鸡辞旧役，仙凤历遗墟。去此近城阙，青山明月初。
<br>
<br>卷56_34「羁春」王勃
<br>客心千里倦，春事一朝归。还伤北园里，重见落花飞。
<br>
<br>卷56_35「林塘怀友」王勃
<br>芳屏画春草，仙杼织朝霞。何如山水路，对面即飞花。
<br>
<br>卷56_36「山扉夜坐」王勃
<br>抱琴开野室，携酒对情人。林塘花月下，别似一家春。
<br>
<br>卷56_37「春庄」王勃
<br>山中兰叶径，城外李桃园。岂知人事静，不觉鸟声喧。
<br>
<br>卷56_38「春游」王勃
<br>客念纷无极，春泪倍成行。今朝花树下，不觉恋年光。
<br>
<br>卷56_39「春园」王勃
<br>山泉两处晚，花柳一园春。还持千日醉，共作百年人。
<br>
<br>卷56_40「林泉独饮」王勃
<br>丘壑经涂赏，花柳遇时春。相逢今不醉，物色自轻人。
<br>
<br>卷56_41「登城春望」王勃
<br>物外山川近，晴初景霭新。芳郊花柳遍，何处不宜春。
<br>
<br>卷56_42「他乡叙兴」王勃
<br>缀叶归烟晚，乘花落照春。边城琴酒处，俱是越乡人。
<br>
<br>卷56_43「夜兴」王勃
<br>野烟含夕渚，山月照秋林。还将中散兴，来偶步兵琴。
<br>
<br>卷56_44「临江二首」王勃
<br>泛泛东流水，飞飞北上尘。归骖将别棹，俱是倦游人。
<br>去骖嘶别路，归棹隐寒洲。江皋木叶下，应想故城秋。
<br>
<br>卷56_45「江亭夜月送别二首」王勃
<br>江送巴南水，山横塞北云。津亭秋月夜，谁见泣离群。
<br>乱烟笼碧砌，飞月向南端。寂寂离亭掩，江山此夜寒。
<br>
<br>卷56_46「别人四首」王勃
<br>久客逢馀闰，他乡别故人。自然堪下泪，谁忍望征尘。
<br>江上风烟积，山幽云雾多。送君南浦外，还望将如何。
<br>桂轺虽不驻，兰筵幸未开。林塘风月赏，还待故人来。
<br>霜华净天末，雾色笼江际。客子常畏人，何为久留滞。
<br>
<br>卷56_47「赠李十四四首」王勃
<br>野客思茅宇，山人爱竹林。琴尊唯待处，风月自相寻。
<br>小径偏宜草，空庭不厌花。平生诗与酒，自得会仙家。
<br>乱竹开三径，飞花满四邻。从来扬子宅，别有尚玄人。
<br>风筵调桂轸，月径引藤杯。直当花院里，书斋望晓开。
<br>
<br>卷56_48「早春野望」王勃
<br>江旷春潮白，山长晓岫青。他乡临睨极，花柳映边亭。
<br>
<br>卷56_49「山中」王勃
<br>长江悲已滞，万里念将归。况属高风晚，山山黄叶飞。
<br>
<br>卷56_50「冬郊行望」王勃
<br>桂密岩花白，梨疏林叶红。江皋寒望尽，归念断征篷。
<br>
<br>卷56_51「寒夜思友三首」王勃
<br>久别侵怀抱，他乡变容色。月下调鸣琴，相思此何极。
<br>云间征思断，月下归愁切。鸿雁西南飞，如何故人别。
<br>朝朝翠山下，夜夜苍江曲。复此遥相思，清尊湛芳绿。
<br>
<br>卷56_52「始平晚息」王勃
<br>观阙长安近，江山蜀路赊。客行朝复夕，无处是乡家。
<br>
<br>卷56_53「扶风昼届离京浸远」王勃
<br>帝里金茎去，扶风石柱来。山川殊未已，行路方悠哉。
<br>
<br>卷56_54「普安建阴题壁」王勃
<br>江汉深无极，梁岷不可攀。山川云雾里，游子几时还。
<br>
<br>卷56_55「九日」王勃
<br>九日重阳节，开门有菊花。不知来送酒，若个是陶家。
<br>
<br>卷56_56「秋江送别二首」王勃
<br>早是他乡值早秋，江亭明月带江流。
<br>已觉逝川伤别念，复看津树隐离舟。
<br>归舟归骑俨成行，江南江北互相望。
<br>谁谓波澜才一水，已觉山川是两乡。
<br>
<br>卷56_57「蜀中九日」王勃
<br>九月九日望乡台，他席他乡送客杯。
<br>人情已厌南中苦，鸿雁那从北地来。
<br>
<br>卷56_58「寒夜怀友杂体二首」王勃
<br>北山烟雾始茫茫，南津霜月正苍苍。
<br>秋深客思纷无已，复值征鸿中夜起。
<br>复閤重楼向浦开，秋风明月度江来。
<br>故人故情怀故宴，相望相思不相见。
<br>
<br>卷56_59「落花落（以下诗集不载）」王勃
<br>落花落，落花纷漠漠。绿叶青跗映丹萼，
<br>与君裴回上金閤。影拂妆阶玳瑁筵，香飘舞馆茱萸幕。
<br>落花飞，撩乱入中帷。落花春正满，春人归不归。
<br>落花度，氛氲绕高树。落花春已繁，春人春不顾。
<br>绮閤青台静且闲，罗袂红巾复往还。盛年不再得，
<br>高枝难重攀。试复旦游落花里，暮宿落花间。
<br>与君落花院，台上起双鬟。
<br>
<br>卷56_60「九日怀封元寂」王勃
<br>九日郊原望，平野遍霜威。兰气添新酌，花香染别衣。
<br>九秋良会少，千里故人稀。今日龙山外，当忆雁书归。
<br>
<br>卷56_61「出境游山二首」王勃
<br>源水终无路，山阿若有人。驱羊先动石，走兔欲投巾。
<br>洞晚秋泉冷，岩朝古树新。峰斜连鸟翅，磴叠上鱼鳞。
<br>化鹤千龄早，元龟六代春。浮云今可驾，沧海自成尘。
<br>振翮凌霜吹，正月伫天浔。回镳凌翠壑，飞轸控青岑。
<br>岩深灵灶没，涧毁石渠沉。宫阙云间近，江山物外临。
<br>玉坛栖暮夜，珠洞结秋阴。萧萧离俗影，扰扰望乡心。
<br>谁意山游好，屡伤人事侵。
<br>
<br>卷56_62「河阳桥代窦郎中佳人答杨中舍」王勃
<br>披风听鸟长河路，临津织女遥相妒。
<br>判知秋夕带啼还，那及春朝携手度。
<br>
<br>卷56_63「晦日宴高氏林亭同用华字」王勔
<br>上序披林馆，中京视物华。竹窗低露叶，梅径起风花。
<br>景落春台雾，池侵旧渚沙。绮筵歌吹晚，暮雨泛香车。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
