<HTML>
<HEAD>
<TITLE>皮日休诗全集（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/TangShiXuanJi/">唐诗选集</a> <FONT color=#BCB6A0>&gt;&gt;</font> 皮日休诗全集（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>皮日休诗全集（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:唐诗选集&nbsp;&nbsp;阅读次数:<script language=javascript src="../../hits.php?articleid=5799"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'皮日休诗全集（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[皮日休诗全集（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷613_86 「重玄寺元达年逾八十好种名药凡所…余奇而访之因题二章」皮日休
<br>　　雨涤烟锄伛偻赍，绀牙红甲两三畦。药名却笑桐君少，
<br>　　年纪翻嫌竹祖低。白石静敲蒸朮火，清泉闲洗种花泥。
<br>　　怪来昨日休持钵，一尺雕胡似掌齐。
<br>　　香蔓蒙茏覆昔邪，桂烟杉露湿袈裟。石盆换水捞松叶，
<br>　　竹径穿床避笋芽。藜杖移时挑细药，铜瓶尽日灌幽花。
<br>　　支公谩道怜神骏，不及今朝种一麻。 
<br>
<br>　　　　　　　　　　　　　　卷六百一十四
<br>
<br>卷614_1 「怀华阳润卿博士三首」皮日休
<br>　　先生一向事虚皇，天市坛西与世忘。环堵养龟看气诀，
<br>　　刀圭饵犬试仙方。静探石脑衣裾润，闲炼松脂院落香。
<br>　　闻道征贤须有诏，不知何日到良常。
<br>　　冥心唯事白英君，不问人间爵与勋。林下醉眠仙鹿见，
<br>　　洞中闲话隐芝闻。石床卧苦浑无藓，藤箧开稀恐有云。
<br>　　料得虚皇新诏样，青琼板上绿为文。
<br>　　凤骨轻来称瘦容，华阳馆主未成翁。数行玉札存心久，
<br>　　一掬云浆漱齿空。白石煮多熏屋黑，丹砂埋久染泉红。
<br>　　他年欲事先生去，十赉须加陆逸冲。
<br>
<br>卷614_2 「鲁望以竹夹膝见寄，因次韵酬谢」皮日休
<br>　　圆于玉柱滑于龙，来自衡阳彩翠中。拂润恐飞清夏雨，
<br>　　叩虚疑贮碧湘风。大胜书客裁成柬，颇赛谿翁截作筒。
<br>　　从此角巾因尔戴，俗人相访若为通。
<br>
<br>卷614_3 「夏景无事因怀章来二上人二首」皮日休
<br>　　澹景微阴正送梅，幽人逃暑瘿楠杯。水花移得和鱼子，
<br>　　山蕨收时带竹胎。啸馆大都偏见月，醉乡终竟不闻雷。
<br>　　更无一事唯留客，却被高僧怕不来。
<br>　　佳树盘珊枕草堂，此中随分亦闲忙。平铺风簟寻琴谱，
<br>　　静扫烟窗著药方。幽鸟见贫留好语，白莲知卧送清香。
<br>　　从今有计消闲日，更为支公置一床。
<br>
<br>卷614_4 「寄琼州杨舍人」皮日休
<br>　　德星芒彩瘴天涯，酒树堪消谪宦嗟。行遇竹王因设奠，
<br>　　居逢木客又迁家。清斋净溲桄榔面，远信闲封豆蔻花。
<br>　　清切会须归有日，莫贪句漏足丹砂。
<br>
<br>卷614_5 「鲁望以轮钩相示，缅怀高致，因作三篇」皮日休
<br>　　角柄孤轮细腻轻，翠篷十载伴君行。撚时解转蟾蜍魄，
<br>　　抛处能啼络纬声。七里滩波喧一舍，五云溪月静三更。
<br>　　牛衣鲋足和蓑睡，谁信人间有利名。
<br>　　一线飘然下碧塘，溪翁无语远相望。蓑衣旧去烟披重，
<br>　　箬笠新来雨打香。白鸟白莲为梦寐，清风清月是家乡。
<br>　　明朝有物充君信，dX酒三瓶寄夜航。
<br>　　尽日悠然舴艋轻，小轮声细雨溟溟。三寻丝带桐江烂，
<br>　　一寸钩含笠泽腥。用近詹何传钓法，收和范蠡养鱼经。
<br>　　孤篷半夜无馀事，应被严滩聒酒醒。
<br>
<br>卷614_6 「吴中书事寄汉南裴尚书」皮日休
<br>　　万家无事锁兰桡，乡味腥多厌紫虈。水似棋文交度郭，
<br>　　柳如行障俨遮桥。青梅蒂重初迎雨，白鸟群高欲避潮。
<br>　　唯望旧知怜此意，得为伧鬼也逍遥。
<br>
<br>卷614_7 「夏景冲澹偶然作二首」皮日休
<br>　　祗隈蒲褥岸乌纱，味道澄怀景便斜。红印寄泉惭郡守，
<br>　　青筐与笋愧僧家。茗炉尽日烧松子，书案经时剥瓦花。
<br>　　园吏暂栖君莫笑，不妨犹更著南华。
<br>　　一室无喧事事幽，还如贞白在高楼。天台画得千回看，
<br>　　湖目芳来百度游。无限世机吟处息，几多身计钓前休。
<br>　　他年谒帝言何事，请赠刘伶作醉侯。
<br>
<br>卷614_8 「送李明府之任海南」皮日休
<br>　　五羊城在蜃楼边，墨绶垂腰正少年。山静不应闻屈鸟，
<br>　　草深从使翳贪泉。蟹奴晴上临潮槛，燕婢秋随过海船。
<br>　　一事与君消远宦，乳蕉花发讼庭前。
<br>
<br>卷614_9 「寄题罗浮轩辕先生所居」皮日休
<br>　　乱峰四百三十二，欲问征君何处寻。红翠数声瑶室响，
<br>　　真檀一炷石楼深。山都遣负沽来酒，樵客容看化后金。
<br>　　从此谒师知不远，求官先有葛洪心。
<br>
<br>卷614_10 「宿报恩寺水阁」皮日休
<br>　　寺锁双峰寂不开，幽人中夜独裴回。池文带月铺金簟，
<br>　　莲朵含风动玉杯。往往竹梢摇翡翠，时时杉子掷莓苔。
<br>　　可怜此际谁曾见，唯有支公尽看来。
<br>
<br>卷614_11 「醉中偶作呈鲁望」皮日休
<br>　　谿云涧鸟本吾侪，刚为浮名事事乖。十里寻山为思役，
<br>　　五更看月是情差。分将吟咏华双鬓，力以壶觞固百骸。
<br>　　争得草堂归卧去，共君同作太常斋。
<br>
<br>卷614_12 「寄滑州李副使员外」皮日休
<br>　　兵绕临淮数十重，铁衣才子正从公。军前草奏旄头下，
<br>　　城上封书箭簳中。围合只应闻晓雁，血腥何处避春风。
<br>　　故人勋重金章贵，犹在江湖积剑功。
<br>
<br>卷614_13 「伤史拱山人」皮日休
<br>　　一缄幽信自襄阳，上报先生去岁亡。山客为医翻贳药，
<br>　　野僧因吊却焚香。峰头孤冢为云穴，松下灵筵是石床。
<br>　　宗炳死来君又去，终身不复到柴桑。
<br>
<br>卷614_14 「吴中言怀寄南海二同年」皮日休
<br>　　曲水分飞岁已赊，东南为客各天涯。退公只傍苏劳竹，
<br>　　移宴多随末利花。铜鼓夜敲溪上月，布帆晴照海边霞。
<br>　　三年谩被鲈鱼累，不得横经侍绛纱。
<br>
<br>卷614_15 「奉和鲁望白鸥诗」皮日休
<br>　　雪羽褵褷半惹泥，海云深处旧巢迷。池无飞浪争教舞，
<br>　　洲少轻沙若遣栖。烟外失群惭雁鹜，波中得志羡凫鹥.
<br>　　主人恩重真难遇，莫为心孤忆旧溪。
<br>
<br>卷614_16 「奉和鲁望怀杨台文杨鼎文二秀才」皮日休
<br>　　羊昙留我昔经春，各以篇章斗五云。宾草每容闲处见，
<br>　　击琴多任醉中闻。钓前青翰交加倚，醉后红鱼取次分。
<br>　　为说风标曾入梦，上仙初著翠霞裙。
<br>
<br>卷614_17 「友人以人参见惠因以诗谢之」皮日休
<br>　　神草延年出道家，是谁披露记三桠。开时的定涵云液，
<br>　　劚后还应带石花。名士寄来消酒渴，野人煎处撇泉华。
<br>　　从今汤剂如相续，不用金山焙上茶。
<br>
<br>卷614_18 「伤进士严子重诗」皮日休
<br>　　十哭都门榜上尘，盖棺终是五湖人。生前有敌唯丹桂，
<br>　　没后无家只白蘋.箬下斩新醒处月，江南依旧咏来春。
<br>　　知君精爽应无尽，必在酆都颂帝晨。
<br>
<br>卷614_19 「奉和鲁望早秋吴体次韵」皮日休
<br>　　书淫传癖穷欲死，譊譊何必频相仍。日干阴藓厚堪剥，
<br>　　藤把欹松牢似绳。捣药香侵白袷袖，穿云润破乌纱棱。
<br>　　安得瑶池饮残酒，半醉骑下垂天鹏。
<br>
<br>卷614_20 「奉和鲁望秋赋有期次韵」皮日休
<br>　　十载江湖尽是闲，客儿诗句满人间。郡侯闻誉亲邀得，
<br>　　乡老知名不放还。应带瓦花经汴水，更携云实出包山。
<br>　　太微宫里环冈树，无限瑶枝待尔攀。
<br>
<br>卷614_21 「奉和鲁望病中秋怀次韵」皮日休
<br>　　贫病于君亦太兼，才高应亦被天嫌。因分鹤料家资减，
<br>　　为置僧餐口数添。静里改诗空凭几，寒中注易不开帘。
<br>　　清词一一侵真宰，甘取穷愁不用占。
<br>
<br>卷614_22 「新秋即事三首」皮日休
<br>　　痴号多于顾恺之，更无馀事可从知。酒坊吏到常先见，
<br>　　鹤料符来每探支。凉后每谋清月社，晚来专赴白莲期。
<br>　　共君无事堪相贺，又到金齑玉鲙时。
<br>　　堪笑高阳病酒徒，幅巾潇洒在东吴。秋期净扫云根瘦，
<br>　　山信回缄乳管粗。白月半窗抄朮序，清泉一器授芝图。
<br>　　乞求待得西风起，尽挽烟帆入太湖。
<br>　　露槿风杉满曲除，高秋无事似云庐。醉多已任家人厌，
<br>　　病久还甘吏道疏。青桂巾箱时寄药，白纶卧具半抛书。
<br>　　君卿唇舌非吾事，且向江南问鳆鱼。
<br>
<br>卷614_23 「南阳润卿将归雷平因而有赠」皮日休
<br>　　借问山中许道士，此回归去复何如。竹屏风扇抄遗事，
<br>　　柘步舆竿系隐书。绛树实多分紫鹿，丹沙泉浅种红鱼。
<br>　　东卿旄节看看至，静启茅斋慎扫除。
<br>
<br>卷614_24 「访寂上人不遇」皮日休
<br>　　何处寻云暂废禅，客来还寄草堂眠。桂寒自落翻经案，
<br>　　石冷空消洗钵泉。炉里尚飘残玉篆，龛中仍锁小金仙。
<br>　　须将二百签回去，得得支公恐隔年。
<br>
<br>卷614_25 「顾道士亡弟子以束帛乞铭于余鲁望因赋戏赠日休奉和」皮日休
<br>　　师去东华却炼形，门人求我志金庭。大椿枯后新为记，
<br>　　仙鹤亡来始有铭。琼板欲刊知不朽，冰纨将受恐通灵。
<br>　　君才莫叹无兹分，合注神玄剑解经。
<br>
<br>卷614_26 「秋夕文宴得遥字」皮日休
<br>　　啼螀衰叶共萧萧，文宴无喧夜转遥。高韵最宜题雪赞，
<br>　　逸才偏称和云谣。风吹翠蜡应难刻，月照清香太易消。
<br>　　无限玄言一杯酒，可能容得盖宽饶。
<br>
<br>卷614_27 「南阳广文欲于荆襄卜居因而有赠」皮日休
<br>　　地脉从来是福乡，广文高致更无双。青精饭熟云侵灶，
<br>　　白dk裘成雪溅窗。度日竹书千万字，经冬朮煎两三缸。
<br>　　鲈鱼自是君家味，莫背松江忆汉江。
<br>
<br>卷614_28 「寄毗陵魏处士朴」皮日休
<br>　　文籍先生不肯官，絮巾冲雪把鱼竿。一堆方册为侯印，
<br>　　三级幽岩是将坛。醉少最因吟月冷，瘦多偏为卧云寒。
<br>　　兔皮衾暖篷舟稳，欲共谁游七里滩。
<br>
<br>卷614_29 「初冬偶作寄南阳润卿」皮日休
<br>　　寓居无事入清冬，虽设樽罍酒半空。白菊为霜翻带紫，
<br>　　苍苔因雨却成红。迎潮预遣收鱼笱，防雪先教盖鹤笼。
<br>　　唯待支硎最寒夜，共君披氅访林公。
<br>
<br>卷614_30 「冬晓章上人院」皮日休
<br>　　山堂冬晓寂无闻，一句清言忆领军。琥珀珠黏行处雪，
<br>　　棕榈帚扫卧来云。松扉欲启如鸣鹤，石鼎初煎若聚蚊。
<br>　　不是恋师终去晚，陆机茸内足毛群。
<br>
<br>卷614_31 「寄题镜岩周尊师所居」皮日休
<br>　　八十馀年住镜岩，鹿皮巾下雪髟髟。床寒不奈云萦枕，
<br>　　经润何妨雨滴函。饮涧猿回窥绝洞，缘梯人歇倚危杉。
<br>　　如何计吏穷于鸟，欲望仙都举一帆。
<br>
<br>卷614_32 「寒夜文宴得泉字」皮日休
<br>　　分明竞襞七香笺，王朗风姿尽列仙。盈箧共开华顶药，
<br>　　满瓶同坼惠山泉。蟹因霜重金膏溢，橘为风多玉脑鲜。
<br>　　吟罢不知诗首数，隔林明月过中天。
<br>
<br>卷614_33 「庚寅岁十一月新罗弘惠上人与本国同书请日休…以诗送之」皮日休
<br>　　三十麻衣弄渚禽，岂知名字彻鸡林。勒铭虽即多遗草，
<br>　　越海还能抵万金。鲸鬣晓掀峰正烧，鳌睛夜没岛还阴，
<br>　　二千馀字终天别，东望辰韩泪洒襟。
<br>
<br>卷614_34 「送润卿博士还华阳」皮日休
<br>　　雪打篷舟离酒旗，华阳居士半酣归。逍遥只恐逢雪将，
<br>　　恬淡真应降月妃。仙市鹿胎如锦嫩，阴宫燕肉似酥肥。
<br>　　公车草合蒲轮坏，争不教他白日飞。
<br>
<br>卷614_35 「寒日书斋即事三首」皮日休
<br>　　参佐三间似草堂，恬然无事可成忙。移时寂历烧松子，
<br>　　尽日殷勤拂乳床。将近道斋先衣褐，欲清诗思更焚香。
<br>　　空庭好待中宵月，独礼星辰学步罡。
<br>　　不知何事有生涯，皮褐亲裁学道家。深夜数瓯唯柏叶，
<br>　　清晨一器是云华。盆池有鹭窥蘋沫，石版无人扫桂花。
<br>　　江汉欲归应未得，夜来频梦赤城霞。
<br>　　方朔家贫未有车，肯从荣利舍樵渔。从公未怪多侵酒，
<br>　　见客唯求转借书。暂听松风生意足，偶看溪月世情疏。
<br>　　如钩得贵非吾事，合向烟波为五鱼。
<br>
<br>卷614_36 「腊后送内大德从勖游天台」皮日休
<br>　　讲散重云下九天，大君恩赐许随缘。霜中一钵无辞乞，
<br>　　湖上孤舟不废禅。梦入琼楼寒有月，行过石树冻无烟。
<br>　　他时瓜镜知何用，吴越风光满御筵。
<br>
<br>卷614_37 「寄题玉霄峰叶涵象尊师所居」皮日休
<br>　　青冥向上玉霄峰，元始先生戴紫蓉。晓案琼文光洞壑，
<br>　　夜坛香气惹杉松。闲迎仙客来为鹤，静噀灵符去是龙。
<br>　　子细扪心无偃骨，欲随师去肯相容。
<br>
<br>卷614_38 「奉和鲁望寄南阳广文次韵」皮日休
<br>　　春彩融融释冻塘，日精闲咽坐岩房。琼函静启从猿觑，
<br>　　金液初开与鹤尝。八会旧文多搭写，七真遗语剩思量。
<br>　　不知梦到为何处，红药满山烟月香。
<br>
<br>卷614_39 「题支山南峰僧」皮日休
<br>　　云侵坏衲重隈肩，不下南峰不记年。池里群鱼曾受戒，
<br>　　林间孤鹤欲参禅。鸡头竹上开危径，鸭脚花中擿废泉。
<br>　　无限吴都堪赏事，何如来此看师眠。
<br>
<br>卷614_40 「送董少卿游茅山」皮日休
<br>　　名卿风度足杓斜，一舸闲寻二许家。天影晓通金井水，
<br>　　山灵深护玉门沙。空坛礼后销香母，阴洞缘时触乳花。
<br>　　尽待于公作廷尉，不须从此便餐霞。
<br>
<br>卷614_41 「酬鲁望见迎绿罽次韵」皮日休
<br>　　轻裁鸭绿任金刀，不怕西风断野蒿。酬赠既无青玉案，
<br>　　纤华犹欠赤霜袍。烟披怪石难同逸，竹映仙禽未胜高。
<br>　　成后料君无别事，只应酣饮咏离骚。
<br>
<br>卷614_42 「寄怀南阳润卿」皮日休
<br>　　鹿门山下捕鱼郎，今向江南作渴羌。无事只陪看藕样，
<br>　　有钱唯欲买湖光。醉来浑忘移花处，病起空闻焙药香。
<br>　　何事对君犹有愧，一篷冲雪返华阳。
<br>
<br>卷614_43 「鲁望悯承吉之孤为诗序邀予属和欲用予道振其孤…良友」皮日休
<br>　　先生清骨葬烟霞，业破孤存孰为嗟。几箧诗编分贵位，
<br>　　一林石笋散豪家。儿过旧宅啼枫影，姬绕荒田泣稗花。
<br>　　唯我共君堪便戒，莫将文誉作生涯。
<br>
<br>卷614_44 「寄润卿博士」皮日休
<br>　　高眠可为要玄纁，鹊尾金炉一世焚。尘外乡人为许掾，
<br>　　山中地主是茅君。将收芝菌唯防雪，欲晒图书不奈云。
<br>　　若使华阳终卧去，汉家封禅用谁文。
<br>
<br>卷614_45 「奉和鲁望白菊」皮日休
<br>　　已过重阳半月天，琅华千点照寒烟。蕊香亦似浮金靥，
<br>　　花样还如镂玉钱。玩影冯妃堪比艳，炼形萧史好争妍。
<br>　　无由擿向牙箱里，飞上方诸赠列仙。
<br>
<br>卷614_46 「华亭鹤闻之旧矣及来吴中以钱半千得一只养之…请垂见和」皮日休
<br>　　池上低摧病不行，谁教仙魄反层城。阴苔尚有前朝迹，
<br>　　皎月新无昨夜声。菰米正残三日料，筠笼休碍九霄程。
<br>　　不知此恨何时尽，遇著云泉即怆情。
<br>
<br>卷614_47 「伤开元观顾道士」皮日休
<br>　　协晨宫上启金扉，诏使先生坐蜕归。鹤有一声应是哭，
<br>　　丹无馀粒恐潜飞。烟凄玉笥封云篆，月惨琪花葬羽衣。
<br>　　肠断雷平旧游处，五芝无影草微微。
<br>
<br>卷614_48 「醉中即席赠润卿博士」皮日休
<br>　　适越游吴一散仙，银瓶玉柄两翛然。茅山顶上携书簏，
<br>　　笠泽心中漾酒船。桐木布温吟倦后，桃花饭熟醉醒前。
<br>　　谢安四十馀方起，犹自高闲得数年。
<br>
<br>卷614_49 「偶留羊振文先辈及一二文友小饮日休以眼病…因成四韵」皮日休
<br>　　谢庄初起恰花晴，强侍红筵不避觥。久断杯盂华盖喜，
<br>　　忽闻歌吹谷神惊。褵褷正重新开柳，呫嗫难通乍啭莺。
<br>　　犹有僧虔多蜜炬，不辞相伴到天明。
<br>
<br>卷614_50 「奉送浙东德师侍御罢府西归」皮日休
<br>　　建安才子太微仙，暂上金台许二年。形影欲归温室树，
<br>　　梦魂犹傍越溪莲。空将海月为京信，尚使樵风送酒船。
<br>　　从此受恩知有处，免为伧鬼恨吴天。
<br>
<br>卷614_51 「送羊振文先辈往桂阳归觐」皮日休
<br>　　桂阳新命下彤墀，彩服行当欲雪时。登第已闻传祢赋，
<br>　　问安犹听讲韩诗。竹人临水迎符节，风母穿云避信旗。
<br>　　无限湘中悼骚恨，凭君此去谢江蓠。
<br>
<br>卷614_52 「褚家林亭」皮日休
<br>　　广亭遥对旧娃宫，竹岛萝溪委曲通。茂苑楼台低槛外，
<br>　　太湖鱼鸟彻池中。萧疏桂影移茶具，狼藉蘋花上钓筒。
<br>　　争得共君来此住，便披鹤氅对清风。
<br>
<br>卷614_53 「送圆载上人归日本国」皮日休
<br>　　讲殿谈馀著赐衣，椰帆却返旧禅扉。贝多纸上经文动，
<br>　　如意瓶中佛爪飞。飓母影边持戒宿，波神宫里受斋归。
<br>　　家山到日将何入，白象新秋十二围。
<br>
<br>卷614_54 「重送」皮日休
<br>　　云涛万里最东头，射马台深玉署秋。无限属城为裸国，
<br>　　几多分界是亶州。取经海底开龙藏，诵咒空中散蜃楼。
<br>　　不奈此时贫且病，乘桴直欲伴师游。
<br>
<br>卷614_55 「润卿遗青z3饭兼之一绝，聊用答谢」皮日休
<br>　　传得三元z3饭名，大宛闻说有仙卿。分泉过屋舂青稻，
<br>　　拂雾彯衣折紫茎，蒸处不教双鹤见，服来唯怕五云生。
<br>　　草堂空坐无饥色，时把金津漱一声。
<br>
<br>卷614_9 「鸳鸯二首」皮日休
<br>　　双丝绢上为新样，连理枝头是故园。翠浪万回同过影，
<br>　　玉沙千处共栖痕。若非足恨佳人魄，即是多情年少魂。
<br>　　应念孤飞争别宿，芦花萧瑟雨黄昏。
<br>　　钿鎞雕镂费深功，舞妓衣边绣莫穷。无日不来湘渚上，
<br>　　有时还在镜湖中。烟浓共拂芭蕉雨，浪细双游菡萏风。
<br>　　应笑豪家鹦鹉伴，年年徒被锁金笼。 
<br>
<br>　　　　　　　　　　　　　　卷六百一十五
<br>
<br>卷615_1 「伤小女」皮日休
<br>　　一岁犹未满，九泉何太深。唯馀卷书草，相对共伤心。
<br>
<br>卷615_2 「秋江晓望」皮日休
<br>　　万顷湖天碧，一星飞鹭白。此时放怀望，不厌为浮客。
<br>
<br>卷615_3 「闲夜酒醒」皮日休
<br>　　醒来山月高，孤枕群书里。酒渴漫思茶，山童呼不起。
<br>
<br>卷615_4 「和鲁望风人诗三首」皮日休
<br>　　刻石书离恨，因成别后悲。莫言春茧薄，犹有万重思。
<br>　　镂出容刀饰，亲逢巧笑难。日中骚客佩，争奈即阑干。
<br>　　江上秋声起，从来浪得名。逆风犹挂席，若不会凡情。
<br>
<br>卷615_5 「古函关」皮日休
<br>　　破落古关城，犹能扼帝京。今朝行客过，不待晓鸡鸣。
<br>
<br>卷615_6 「聪明泉」皮日休
<br>　　一勺如琼液，将愚拟望贤。欲知心不变，还似饮贪泉。
<br>
<br>卷615_7 「史处士」皮日休
<br>　　山期须早赴，世累莫迟留。忽遇狂风起，闲心不自由。
<br>
<br>卷615_8 「芳草渡」皮日休
<br>　　溪南越乡音，古柳渡江深。日晚无来客，闲船系绿阴。
<br>
<br>卷615_9 「古宫词三首」皮日休
<br>　　楼殿倚明月，参差如乱峰。宫花半夜发，不待景阳钟。
<br>　　闲骑小步马，独绕万年枝。尽日看花足，君王自不知。
<br>　　玉枕寐不足，宫花空触檐。梁间燕不睡，应怪夜明帘。
<br>
<br>卷615_10 「春日陪崔谏议樱桃园宴」皮日休
<br>　　万树香飘水麝风，蜡熏花雪尽成红。
<br>　　夜深欢态状不得，醉客图开明月中。
<br>
<br>卷615_11 「松江早春」皮日休
<br>　　松陵清净雪消初，见底新安恐未如。
<br>　　稳凭船舷无一事，分明数得鲙残鱼。
<br>
<br>卷615_12 「女坟湖（即吴王葬女之所）」皮日休
<br>　　万贵千奢已寂寥，可怜幽愤为谁娇。
<br>　　须知韩重相思骨，直在芙蓉向下消。
<br>
<br>卷615_13 「泰伯庙」皮日休
<br>　　一庙争祠两让君，几千年后转清芬。
<br>　　当时尽解称高义，谁敢教他莽卓闻。
<br>
<br>卷615_14 「宿木兰院」皮日休
<br>　　木兰院里双栖鹤，长被金钲聒不眠。
<br>　　今夜宿来还似尔，到明无计梦云泉。
<br>
<br>卷615_15 「重题蔷薇」皮日休
<br>　　浓似猩猩初染素，轻如燕燕欲凌空。
<br>　　可怜细丽难胜日，照得深红作浅红。
<br>
<br>卷615_16 「春夕酒醒」皮日休
<br>　　四弦才罢醉蛮奴，醽醁馀香在翠炉。
<br>　　夜半醒来红蜡短，一枝寒泪作珊瑚。
<br>
<br>卷615_17 「青门闲泛」皮日休
<br>　　青翰虚徐夏思清，愁烟漠漠荇花平。
<br>　　醉来欲把田田叶，尽裹当时醒酒鲭。
<br>
<br>卷615_18 「木兰后池三咏。重台莲花」皮日休
<br>　　欹红婑媠力难任，每叶头边半米金。
<br>　　可得教他水妃见，两重元是一重心。
<br>
<br>卷615_19 「木兰后池三咏。浮萍」皮日休
<br>　　嫩似金脂飏似烟，多情浑欲拥红莲。
<br>　　明朝拟附南风信，寄与湘妃作翠钿。
<br>
<br>卷615_20 「木兰后池三咏。白莲」皮日休
<br>　　但恐醍醐难并洁，只应薝卜可齐香。
<br>　　半垂金粉知何似，静婉临溪照额黄。
<br>
<br>卷615_21 「重题后池」皮日休
<br>　　细雨阑珊眠鹭觉，钿波悠漾并鸳娇。
<br>　　适来会得荆王意，只为莲茎重细腰。
<br>
<br>卷615_22 「庭中初植松桂，鲁望偶题，奉和次韵」皮日休
<br>　　毵毵绿发垂轻露，猎猎丹华动细风。
<br>　　恰似青童君欲会，俨然相向立庭中。
<br>
<br>卷615_23 「鲁望戏题书印囊奉和次韵」皮日休
<br>　　金篆方圆一寸馀，可怜银艾未思渠。
<br>　　不知夫子将心印，印破人间万卷书。
<br>
<br>卷615_24 「馆娃宫怀古五绝」皮日休
<br>　　绮閤飘香下太湖，乱兵侵晓上姑苏。
<br>　　越王大有堪羞处，只把西施赚得吴。
<br>　　郑妲无言下玉墀，夜来飞箭满罘罳.越王定指高台笑，却见当时金镂楣。
<br>　　半夜娃宫作战场，血腥犹杂宴时香。
<br>　　西施不及烧残蜡，犹为君王泣数行。
<br>　　素袜虽遮未掩羞，越兵犹怕伍员头。
<br>　　吴王恨魄今如在，只合西施濑上游。
<br>　　响屟廊中金玉步，采蘋山上绮罗身。
<br>　　不知水葬今何处，溪月弯弯欲效颦。
<br>
<br>卷615_25 「虎丘寺西小溪闲泛三绝」皮日休
<br>　　鼓子花明白石岸，桃枝竹覆翠岚溪。
<br>　　分明似对天台洞，应厌顽仙不肯迷。
<br>　　绝壑只怜白羽傲，穷溪唯觉锦鳞痴。
<br>　　更深尚有通樵处，或是秦人未可知。
<br>　　高下不惊红翡翠，浅深还碍白蔷薇。
<br>　　船头系个松根上，欲待逢仙不拟归。
<br>
<br>卷615_26 「天竺寺八月十五日夜桂子」皮日休
<br>　　玉颗珊珊下月轮，殿前拾得露华新。
<br>　　至今不会天中事，应是嫦娥掷与人。
<br>
<br>卷615_27 「钓侣二章」皮日休
<br>　　趁眠无事避风涛，一斗霜鳞换浊醪。
<br>　　惊怪儿童呼不得，尽冲烟雨漉车螯。
<br>　　严陵滩势似云崩，钓具归来放石层。
<br>　　烟浪溅篷寒不睡，更将枯蚌点渔灯。
<br>
<br>卷615_28 「寄同年韦校书」皮日休
<br>　　二年疏放饱江潭，水物山容尽足耽。
<br>　　唯有故人怜未替，欲封干鲙寄终南。
<br>
<br>卷615_29 「初冬偶作」皮日休
<br>　　豹皮茵下百馀钱，刘堕闲沽尽醉眠。
<br>　　酒病校来无一事，鹤亡松老似经年。
<br>
<br>卷615_30 「醉中寄鲁望一壶并一绝」皮日休
<br>　　门巷寥寥空紫苔，先生应渴解酲杯。
<br>　　醉中不得亲相倚，故遣青州从事来。
<br>
<br>卷615_31 「更次来韵寄鲁望」皮日休
<br>　　萧萧红叶掷苍苔，玄晏先生欠一杯。
<br>　　从此问君还酒债，颜延之送几钱来。
<br>
<br>卷615_32 「重玄寺双矮桧」皮日休
<br>　　扑地枝回是翠钿，碧丝笼细不成烟。
<br>　　应如天竺难陀寺，一对狻猊相枕眠。
<br>
<br>卷615_33 「奉酬鲁望醉中戏赠」皮日休
<br>　　秦吴风俗昔难同，唯有才情事事通。
<br>　　刚恋水云归不得，前身应是太湖公。
<br>
<br>卷615_34 「皋桥」皮日休
<br>　　皋桥依旧绿杨中，闾里犹生隐士风。
<br>　　唯我到来居上馆，不知何道胜梁鸿。
<br>
<br>卷615_35 「军事院霜菊盛开，因书一绝寄上谏议」皮日休
<br>　　金华千点晓霜凝，独对壶觞又不能。
<br>　　已过重阳三十日，至今犹自待王弘。
<br>
<br>卷615_36 「悼鹤」皮日休
<br>　　莫怪朝来泪满衣，坠毛犹傍水花飞。
<br>　　辽东旧事今千古，却向人间葬令威。
<br>
<br>卷615_37 「醉中先起李縠戏赠走笔奉酬」皮日休
<br>　　麝烟苒苒生银兔，蜡泪涟涟滴绣闺。
<br>　　舞袖莫欺先醉去，醒来还解验金泥。
<br>
<br>卷615_38 「奉和鲁望招润卿博士辞以道侣将至之作」皮日休
<br>　　瘿木樽前地胏图，为君偏辍俗功夫。
<br>　　灵真散尽光来此，莫恋安妃在后无。
<br>
<br>卷615_39 「奉和再招（一作文燕招润卿）」皮日休
<br>　　飙御已应归杳眇，博山犹自对氛氲。
<br>　　不知入夜能来否，红蜡先教刻五分。
<br>
<br>卷615_40 「酒病偶作」皮日休
<br>　　郁林步障昼遮明，一炷浓香养病酲。
<br>　　何事晚来还欲饮，隔墙闻卖蛤蜊声。
<br>
<br>卷615_41 「润卿鲁望寒夜见访，各惜其志，遂成一绝」皮日休
<br>　　世外为交不是亲，醉吟俱岸白纶巾。
<br>　　清风月白更三点，未放华阳鹤上人。
<br>
<br>卷615_42 「奉和鲁望玩金鸂鶒戏赠」皮日休
<br>　　镂羽雕毛迥出群，温黁飘出麝脐熏。
<br>　　夜来曾吐红茵畔，犹似溪边睡不闻。
<br>
<br>卷615_43 「友人许惠酒以诗征之」皮日休
<br>　　野客萧然访我家，霜威白菊两三花。
<br>　　子山病起无馀事，只望蒲台酒一车。
<br>
<br>卷615_44 「寒夜文宴润卿有期不至」皮日休
<br>　　草堂虚洒待高真，不意清斋避世尘。
<br>　　料得焚香无别事，存心应降月夫人。
<br>
<br>卷615_45 「汴河怀古二首」皮日休
<br>　　万艘龙舸绿丝间，载到扬州尽不还。
<br>　　应是天教开汴水，一千馀里地无山。
<br>　　尽道隋亡为此河，至今千里赖通波。
<br>　　若无水殿龙舟事，共禹论功不较多。
<br>
<br>卷615_46 「寄题天台国清寺齐梁体」皮日休
<br>　　十里松门国清路，饭猿台上菩提树。
<br>　　怪来烟雨落晴天，元是海风吹瀑布。
<br>
<br>卷615_47 「咏蟹」皮日休
<br>　　未游沧海早知名，有骨还从肉上生。
<br>　　莫道无心畏雷电，海龙王处也横行。
<br>
<br>卷615_48 「金钱花」皮日休
<br>　　阴阳为炭地为炉，铸出金钱不用模。
<br>　　莫向人间逞颜色，不知还解济贫无。
<br>
<br>卷615_49 「惠山听松庵」皮日休
<br>　　千叶莲花旧有香，半山金刹照方塘。
<br>　　殿前日暮高风起，松子声声打石床。 
<br>
<br>　　　　　　　　　　　　　　卷六百一十六
<br>
<br>卷616_1 「苦雨杂言寄鲁望」皮日休
<br>　　吴中十日涔涔雨，歊蒸庳下豪家苦。可怜临顿陆先生，
<br>　　独自翛然守环堵。儿饥仆病漏空厨，无人肯典破衣裾。
<br>　　eQ蠃时时上几案，蛙黾往往跳琴书。桃花米斗半百钱，
<br>　　枯荒湿坏炊不然。两床苮席一素几，仰卧高声吟太玄。
<br>　　知君志气如铁石，瓯冶虽神销不得。乃知苦雨不复侵，
<br>　　枉费毕星无限力。鹿门人作州从事，周章似鼠唯知醉。
<br>　　府金廪粟虚请来，忆著先生便知愧。愧多馈少真徒然，
<br>　　相见唯知携酒钱。豪华满眼语不信，不如直上天公笺。
<br>　　天公笺，方修次，且榜鸣篷来一醉。
<br>
<br>卷616_2 「奉和鲁望齐梁怨别次韵」皮日休
<br>　　芙蓉泣恨红铅落，一朵别时烟似幕。
<br>　　鸳鸯刚解恼离心，夜夜飞来棹边泊。
<br>
<br>卷616_3 「奉和鲁望晓起回文」皮日休
<br>　　孤烟晓起初原曲，碎树微分半浪中。湖后钓筒移夜雨，
<br>　　竹傍眠几侧晨风。图梅带润轻沾墨，画藓经蒸半失红。
<br>　　无事有杯持永日，共君惟好隐墙东。
<br>
<br>卷616_4 「奉酬鲁望夏日四声四首。平声」皮日休
<br>　　塘平芙蓉低，庭闲梧桐高。清烟埋阳乌，蓝空含秋毫。
<br>　　冠倾慵移簪，杯干将餔糟。翛然非随时，夫君真吾曹。
<br>
<br>卷616_5 「奉酬鲁望夏日四声四首。平上声」皮日休
<br>　　沟渠通疏荷，浦屿隐浅筱。舟闲攒轻蘋，桨动起静鸟。
<br>　　阴稀馀桑闲，缕尽晚茧小。吾徒当斯时，此道可以了。
<br>
<br>卷616_6 「奉酬鲁望夏日四声四首。平去声」皮日休
<br>　　怡神时高吟，快意乍四顾。村深啼愁鹃，浪霁醒睡鹭。
<br>　　书疲行终朝，罩困卧至暮。吁嗟当今交，暂贵便异路。
<br>
<br>卷616_7 「奉酬鲁望夏日四声四首。平入声」皮日休
<br>　　先生何违时，一室习寂历。松声将飘堂，岳色欲压席。
<br>　　弹琴奔玄云，劚药折白石。如教题君诗，若得札玉册。
<br>
<br>卷616_8 「苦雨中又作四声诗寄鲁望。平声」皮日休
<br>　　涔涔将经旬，昏昏空迷天。鸬鹚成群嬉，芙蓉相偎眠。
<br>　　鱼通蓑衣城，帆过菱花田。秋收吾无望，悲之真徒然。
<br>
<br>卷616_9 「苦雨中又作四声诗寄鲁望。平上声」皮日休
<br>　　河平州桥危，垒晚水鸟上。冲崖搜松根，点沼写芡响。
<br>　　舟轻通萦纡，栈堕阻指掌。携桡将寻君，渚满坐可往。
<br>
<br>卷616_10 「苦雨中又作四声诗寄鲁望。平去声」皮日休
<br>　　狂霖昏悲吟，瘦桂对病卧。檐虚能彯斜，舍蠹易漏破。
<br>　　宵愁将琴攻，昼闷用睡过。堆书仍倾觞，富贵未换个。
<br>
<br>卷616_11 「苦雨中又作四声诗寄鲁望。平入声」皮日休
<br>　　羁栖愁霖中，缺宅屋木恶。荷倾还惊鱼，竹滴复触鹤。
<br>　　闲僧千声琴，宿客一笈药。悠然思夫君，忽忆蜡屐著。
<br>
<br>卷616_12 「奉和鲁望叠韵双声二首。叠韵山中吟」皮日休
<br>　　穿烟泉潺湲，触竹犊觳觫。荒篁香墙匡，熟鹿伏屋曲。
<br>
<br>卷616_13 「奉和鲁望叠韵双声二首。双声溪上思」皮日休
<br>　　疏杉低通滩，冷鹭立乱浪。草彩欲夷犹，云容空淡荡。
<br>
<br>卷616_14 「奉和鲁望叠韵吴宫词二首」皮日休
<br>　　侵深寻嶔岑，势厉卫睥睨。荒王将乡亡，细丽蔽袂逝。
<br>　　枍栺替制曳，康庄伤荒凉。主虏部伍苦，嫱亡房廊香。
<br>
<br>卷616_15 「奉和鲁望闲居杂题五首。晚秋吟（以题十五字离合）」皮日休
<br>　　东皋烟雨归耕日，免去玄冠手刈禾。
<br>　　火满酒炉诗在口，今人无计奈侬何。
<br>
<br>卷616_16 「奉和鲁望闲居杂题五首。好诗景」皮日休
<br>　　青盘香露倾荷女，子墨风流更不言。
<br>　　寺寺云萝堪度日，京尘到死扑侯门。
<br>
<br>卷616_17 「奉和鲁望闲居杂题五首。醒闻桧」皮日休
<br>　　解洗馀酲晨半酉，星星仙吹起云门。
<br>　　耳根无厌听佳木，会尽山中寂静源。
<br>
<br>卷616_18 「奉和鲁望闲居杂题五首。寺钟暝」皮日休
<br>　　百缘斗薮无尘土，寸地章煌欲布金。
<br>　　重击蒲牢唅山日，冥冥烟树睹栖禽。
<br>
<br>卷616_19 「奉和鲁望闲居杂题五首。砌思步」皮日休
<br>　　襹襹古薜绷危石，切切阴螀应晚田。
<br>　　心事万端何处止，少夷峰下旧云泉。
<br>
<br>卷616_20 「奉和鲁望药名离合夏月即事三首」皮日休
<br>　　季春人病抛芳杜，仲夏溪波绕坏垣。
<br>　　衣典浊醪身倚桂，心中无事到云昏。
<br>　　数曲急溪冲细竹，叶舟来往尽能通。
<br>　　草香石冷无辞远，志在天台一遇中。
<br>　　桂叶似茸含露紫，葛花如绶蘸溪黄。
<br>　　连云更入幽深地，骨录闲携相猎郎。
<br>
<br>卷616_21 「怀锡山药名离合二首」皮日休
<br>　　暗窦养泉容决决，明园护桂放亭亭。
<br>　　历山居处当天半，夏里松风尽足听。
<br>　　晓景半和山气白，薇香清净杂纤云。
<br>　　实头自是眠平石，脑侧空林看虎群。
<br>
<br>卷616_22 「怀鹿门县名离合二首」皮日休
<br>　　山瘦更培秋后桂，溪澄闲数晚来鱼。
<br>　　台前过雁盈千百，泉石无情不寄书。
<br>　　十里松萝阴乱石，门前幽事雨来新。
<br>　　野霜浓处怜残菊，潭上花开不见人。
<br>
<br>卷616_23 「奉和鲁望寒日古人名一绝」皮日休
<br>　　北顾欢游悲沈宋，南徐陵寝叹齐梁。
<br>　　水边韶景无穷柳，寒被江淹一半黄。
<br>
<br>卷616_24 「胥口即事六言二首」皮日休
<br>　　波光杳杳不极，霁景澹澹初斜。黑蛱蝶粘莲蕊，
<br>　　红蜻蜓袅菱花。鸳鸯一处两处，舴艋三家五家。
<br>　　会把酒船偎荻，共君作个生涯。
<br>　　拂钓清风细丽，飘蓑暑雨霏微。湖云欲散未散，
<br>　　屿鸟将飞不飞。换酒帩头把看，载莲艇子撑归。
<br>　　斯人到死还乐，谁道刚须用机？
<br>
<br>卷616_25 「夜会问答十」皮日休
<br>　　寒夜清，帘外迢迢星斗明。况有萧闲洞中客，
<br>　　吟为紫凤呼凰声。
<br>　　瘿木杯，杉赘楠瘤刳得来。莫怪家人畔边笑，
<br>　　渠心只爱黄金罍。
<br>　　落霞琴，寥寥山水扬清音。玉皇仙驭碧云远，
<br>　　空使松风终日吟。
<br>　　莲花烛，亭亭嫩蕊生红玉。不知含泪怨何人，
<br>　　欲问无由得心曲。
<br>　　金火障，红兽飞来射罗幌。夜来斜展掩深炉，
<br>　　半睡芙蓉香荡漾。
<br>　　忆山月，前溪后溪清复绝。看看又及桂花时，
<br>　　空寄子规啼处血。
<br>　　锦鲸荐，碧香红腻承君宴。几度闲眠却觉来，
<br>　　彩鳞飞出云涛面。
<br>　　怀溪云，漠漠闲笼鸥鹭群。有时日暮碧将合，
<br>　　还被鱼舟来触分。
<br>　　霜中笛，落梅一曲瑶华滴。不知青女是何人，
<br>　　三奏未终头已白。
<br>　　月下桥，风外拂残衰柳条。倚栏杆处独自立，
<br>　　青翰何人吹玉箫？
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
