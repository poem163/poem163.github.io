<HTML>
<HEAD>
<TITLE>陆龟蒙诗全集（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/TangShiXuanJi/">唐诗选集</a> <FONT color=#BCB6A0>&gt;&gt;</font> 陆龟蒙诗全集（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>陆龟蒙诗全集（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:唐诗选集&nbsp;&nbsp;阅读次数:<script language=javascript src="../../hits.php?articleid=5798"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'陆龟蒙诗全集（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[陆龟蒙诗全集（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷624_16 「和袭美扬州看辛夷花次韵」陆龟蒙
<br>　　柳疏梅堕少春丛，天遣花神别致功。高处朵稀难避日，
<br>　　动时枝弱易为风。堪将乱蕊添云肆，若得千株便雪宫。
<br>　　不待群芳应有意，等闲桃杏即争红。
<br>
<br>卷624_17 「奉和袭美行次野梅次韵」陆龟蒙
<br>　　飞棹参差拂早梅，强欺寒色尚低徊。风怜薄媚留香与，
<br>　　月会深情借艳开。梁殿得非萧帝瑞，齐宫应是玉儿媒。
<br>　　不知谢客离肠醒，临水应添万恨来。
<br>
<br>卷624_18 「奉和袭美暇日独处见寄」陆龟蒙
<br>　　谢府殷楼少暇时，又抛清宴入书帷。三千馀岁上下古，
<br>　　八十一家文字奇。冷梦汉皋怀鹿隐，静怜烟岛觉鸿离。
<br>　　知君满箧前朝事，凤诺龙奴借与窥。
<br>
<br>卷624_19 「奉和袭美见访不遇」陆龟蒙
<br>　　为愁烟岸老尘嚣，扶病呼儿劚翠苕。只道府中持简牍，
<br>　　不知林下访渔樵。花盘小墢晴初压，叶拥疏篱冻未烧。
<br>　　倚仗遍吟春照午，一池冰段几多消。
<br>
<br>卷624_20 「酬袭美见寄海蟹」陆龟蒙
<br>　　药杯应阻蟹螯香，却乞江边采捕郎。自是扬雄知郭索，
<br>　　且非何胤敢餦餭.骨清犹似含春霭，沫白还疑带海霜。
<br>　　强作南朝风雅客，夜来偷醉早梅傍。
<br>
<br>卷624_21 「奉和袭美开元寺客省早景即事次韵」陆龟蒙
<br>　　日上罘罳叠影红，一声清梵万缘空。褵褷满地贝多雪，
<br>　　料峭入楼于阗风。水榭初抽寥泬思，作窗犹挂梦魂中。
<br>　　灵香散尽禅家接，谁共殷源小品同。
<br>
<br>卷624_22 「独夜有怀因作吴体寄袭美」陆龟蒙
<br>　　人吟侧景抱冻竹，鹤梦缺月沈枯梧。清涧无波鹿无魄，
<br>　　白云有根虬有须。云虬涧鹿真逸调，刀名锥利非良图。
<br>　　不然快作燕市饮，笑抚肉枅眠酒垆。
<br>
<br>卷624_23 「阖闾城北有卖花翁，讨春之士往往造焉，因招袭美」陆龟蒙
<br>　　故城边有卖花翁，水曲舟轻去尽通。十亩芳菲为旧业，
<br>　　一家烟雨是元功。闲添药品年年别，笑指生涯树树红。
<br>　　若要见春归处所，不过携手问东风。
<br>
<br>卷624_24 「奉和袭美病中庭际海石榴花盛发见寄次韵」陆龟蒙
<br>　　紫府真人饷露囊，猗兰灯烛未荧煌。丹华乞曙先侵日，
<br>　　金焰欺寒却照霜。谁与佳名从海曲，只应芳裔出河阳。
<br>　　那堪谢氏庭前见，一段清香染郄郎。
<br>
<br>卷624_25 「袭美以春橘见惠兼之雅篇，因次韵酬谢」陆龟蒙
<br>　　到春犹作九秋鲜，应是亲封白帝烟。良玉有浆须让味，
<br>　　明珠无颣亦羞圆。堪居汉苑霜梨上，合在仙家火枣前。
<br>　　珍重更过三十子，不堪分付野人边。
<br>
<br>卷624_26 「奉和袭美病中书情寄上崔谏议次韵」陆龟蒙
<br>　　或偃虚斋或在公，蔼然林下昔贤风。庭前有蝶争烟蕊，
<br>　　帘外无人报水筒。行药不离深幌底，寄书多向远山中。
<br>　　西园夜烛偏堪忆，曾为题诗刻半红。
<br>
<br>卷624_27 「奉酬袭美病中见寄」陆龟蒙
<br>　　逢花逢月便相招，忽卧云航隔野桥。春恨与谁同酩酊，
<br>　　玄言何处问逍遥。题诗石上空回笔，拾蕙汀边独倚桡。
<br>　　早晚却还岩下电，共寻芳径结烟条。
<br>
<br>卷624_28 「奉和袭美病孔雀」陆龟蒙
<br>　　懒移金翠傍檐楹，斜倚芳丛旧态生。唯奈瘴烟笼饮啄，
<br>　　可堪春雨滞飞鸣。鸳鸯水畔回头羡，豆蔻图前举眼惊。
<br>　　争得鹧鸪来伴著，不妨还校有心情。
<br>
<br>卷624_29 「上元日道室焚修寄袭美」陆龟蒙
<br>　　三清今日聚灵官，玉刺齐抽谒广寒。执盖冒花香寂历，
<br>　　侍晨交佩响阑珊。将排凤节分阶易，欲校龙书下笔难。
<br>　　唯有世尘中小兆，夜来心拜七星坛。
<br>
<br>卷624_30 「正月十五惜春寄袭美」陆龟蒙
<br>　　六分春色一分休，满眼东波尽是愁。花匠凝寒应束手，
<br>　　酒龙多病尚垂头。无穷懒惰齐中散，有底机谋敌右侯。
<br>　　见织短篷裁小楫，拏烟闲弄个渔舟。
<br>
<br>卷624_31 「袭美病中闻余游颜家园见寄，次韵酬之」陆龟蒙
<br>　　日华风蕙正交光，羯末相携藉草塘。佳酒旋倾醽醁嫩，
<br>　　短船闲弄木兰香。烟丝鸟拂来萦带，蕊榼人收去约簧。
<br>　　今日好为联句会，不成刚为欠檀郎。
<br>
<br>卷624_32 「春雨即事寄袭美」陆龟蒙
<br>　　小谢轻埃日日飞，城边江上阻春晖。虽愁野岸花房冻，
<br>　　还得山家药笋肥。双屐著频看齿折，败裘披苦见毛稀。
<br>　　比邻钓叟无尘事，洒笠鸣蓑夜半归。
<br>
<br>卷624_33 「奉和袭美抱疾杜门见寄次韵」陆龟蒙
<br>　　虽失春城醉上期，下帷裁遍未裁诗。因吟郢岸百亩蕙，
<br>　　欲采商崖三秀枝。栖野鹤笼宽使织，施山僧饭别教炊。
<br>　　但医沈约重瞳健，不怕江花不满枝。
<br>
<br>卷624_34 「偶掇野蔬寄袭美有作」陆龟蒙
<br>　　野园烟里自幽寻，嫩甲香蕤引渐深。行歇每依鸦舅影，
<br>　　挑频时见鼠姑心。凌风蔼彩初携笼，带露虚疏或贮襟。
<br>　　欲助春盘还爱否，不妨萧洒似家林。
<br>
<br>卷624_35 「奉和袭美卧疾感春见寄次韵」陆龟蒙
<br>　　共寻花思极飞腾，疾带春寒去未能。烟径水涯多好鸟，
<br>　　竹床蒲椅但高僧。须知日富为神授，只有家贫免盗憎。
<br>　　除却数函图籍外，更将何事结良朋。
<br>
<br>卷624_36 「徐方平后闻赦因寄袭美」陆龟蒙
<br>　　新春旒扆御翚轩，海内初传涣汗恩。秦狱已收为厉气，
<br>　　瘴江初返未招魂。英材尽作龙蛇蛰，战地多成虎豹村。
<br>　　除却数般伤痛外，不知何事及王孙。
<br>
<br>卷624_37 「袭美以鱼笺见寄，因谢成篇」陆龟蒙
<br>　　捣成霜粒细鳞鳞，知作愁吟喜见分。向日乍惊新茧色，
<br>　　临风时辨白萍文。好将花下承金粉，堪送天边咏碧云。
<br>　　见倚小窗亲襞染，尽图春色寄夫君。
<br>
<br>卷624_38 「次和袭美病后春思」陆龟蒙
<br>　　气和灵府渐氤氲，酒有贤人药有君。七字篇章看月得，
<br>　　百劳言语傍花闻。闲寻古寺消晴日，最忆深溪枕夜云。
<br>　　早晚共摇孤艇去，紫屏风外碧波文。
<br>
<br>卷624_39 「袭美以公斋小宴见招，因代书寄之」陆龟蒙
<br>　　早云才破漏春阳，野客晨兴喜又忙。自与酌量煎药水，
<br>　　别教安置晒书床。依方酿酒愁迟去，借样裁巾怕索将。
<br>　　唯待数般幽事了，不妨还入少年场。
<br>
<br>卷624_40 「京口」陆龟蒙
<br>　　江干古渡伤离情，断山零落春潮平。东风料峭客帆远，
<br>　　落叶夕阳天际明。战舸昔浮千骑去，钓舟今载一翁轻。
<br>　　可怜宋帝筹帷处，苍翠无烟草自生。
<br>
<br>卷624_41 「润州送人往长洲」陆龟蒙
<br>　　秋来频上向吴亭，每上思归意剩生。废苑池台烟里色，
<br>　　夜村蓑笠雨中声。汀洲月下菱船疾，杨柳风高酒旆轻。
<br>　　君住松江多少日，为尝鲈鲙与莼羹。
<br>
<br>卷624_42 「润州江口送人谒池阳卫郎中」陆龟蒙
<br>　　山翁曾约旧交欢，须拂侯门侧注冠。月在石头摇戍角，
<br>　　风生江口亚帆竿。闲随野醉溪声闹，独伴清谭晓色残。
<br>　　待取新秋归更好，九华苍翠入楼寒。 
<br>
<br>　　　　　　　　　　　　　　卷六百二十五
<br>
<br>卷625_1 「袭美以纱巾见惠继以雅音，因次韵酬谢」陆龟蒙
<br>　　薄如蝉翅背斜阳，不称春前赠罱郎。初觉顶寒生远吹，
<br>　　预忧头白透新霜。堪窥水槛澄波影，好拂花墙亚蕊香。
<br>　　知有芙蓉留自戴，欲峨烟雾访黄房。
<br>
<br>卷625_2 「闻袭美有亲迎之期因以寄贺」陆龟蒙
<br>　　梁鸿夫妇欲双飞，细雨轻寒拂雉衣。初下雪窗因眷恋，
<br>　　次乘烟幰奈光辉。参差扇影分华月，断续箫声落翠微。
<br>　　见说春风偏有贺，露花千朵照庭闱。
<br>
<br>卷625_3 「袭美以巨鱼之半见分因以酬谢」陆龟蒙
<br>　　谁与春江上信鱼，可怜霜刃截来初。鳞隳似撤骚人屋，
<br>　　腹断疑伤远客书。避网几跳山影破，逆风曾蹙浪花虚。
<br>　　今朝最是家童喜，免泥荒畦掇野蔬。
<br>
<br>卷625_4 「奉和袭美馆娃宫怀古次韵」陆龟蒙
<br>　　镂楣消落濯春雨，苍翠无言空断崖。草碧未能忘帝女，
<br>　　燕轻犹自识宫钗。江山只有愁容在，剑珮应和愧色埋。
<br>　　赖在伍员骚思少，吴王才免似荆怀。
<br>
<br>卷625_5 「同袭美游北禅院（院即故司勋陆郎中旧宅）」陆龟蒙
<br>　　连延花蔓映风廊，岸帻披襟到竹房。居士只今开梵处，
<br>　　先生曾是草玄堂。清尊林下看香印，远岫窗中挂钵囊。
<br>　　今日有情消未得，欲将名理问思光。
<br>
<br>卷625_6 「袭美以紫石砚见赠以诗迎之」陆龟蒙
<br>　　霞骨坚来玉自愁，琢成飞燕古钗头。澄沙脆弱闻应伏，
<br>　　青铁沈埋见亦羞。最称风亭批碧简，好将云窦渍寒流。
<br>　　君能把赠闲吟客，遍写江南物象酬。
<br>
<br>卷625_7 「和袭美送孙发百篇游天台」陆龟蒙
<br>　　直应天授与诗情，百咏唯消一日成。去把彩毫挥下国，
<br>　　归参黄绶别春卿。闲窥碧落怀烟雾，暂向金庭隐姓名。
<br>　　珍重兴公徒有赋，石梁深处是君行。
<br>
<br>卷625_8 「奉和袭美闻开元寺开笋园寄章上人」陆龟蒙
<br>　　春龙争地养檀栾，况是双林雨后看。迸出似毫当垤eJ，
<br>　　孤生如恨倚栏干。凌虚势欲齐金刹，折赠光宜照玉盘。
<br>　　更得锦苞零落后，粉环高下挶烟寒。
<br>
<br>卷625_9 「蔷薇」陆龟蒙
<br>　　倚墙当户自横陈，致得贫家似不贫。外布芳菲虽笑日，
<br>　　中含芒刺欲伤人。清香往往生遥吹，狂蔓看看及四邻。
<br>　　遇有客来堪玩处，一端晴绮照烟新。
<br>
<br>卷625_10 「奉和袭美开元寺佛钵诗」陆龟蒙
<br>　　空王初受逞神功，四钵须臾现一重。持次想添香积饭，
<br>　　覆时应带步罗钟。光寒好照金毛鹿，响静堪降白耳龙。
<br>　　从此宝函香里见，不须西去诣灵峰。
<br>
<br>卷625_11 「酬袭美夏首病愈见招次韵」陆龟蒙
<br>　　雨多青合是垣衣，一幅蛮笺夜款扉。蕙带又闻宽沈约，
<br>　　茅斋犹自忆王微。方灵只在君臣正，篆古须抛点画肥。
<br>　　除却伴谈秋水外，野鸥何处更忘机。
<br>
<br>卷625_12 「新夏东郊闲泛有怀袭美」陆龟蒙
<br>　　迟于春日好于秋，野客相携上钓舟。经略彴时冠暂亚，
<br>　　佩笭箵后带频搊.蒹葭鹭起波摇笠，村落蚕眠树挂钩。
<br>　　料得祇君能爱此，不争烟水似封侯。
<br>
<br>卷625_13 「四月十五日道室书事寄袭美」陆龟蒙
<br>　　乌饭新炊芼臛香，道家斋日以为常。月苗杯举存三洞，
<br>　　云蕊函开叩九章。一掬阳泉堪作雨，数铢秋石欲成霜。
<br>　　可中值著雷平信，为觅闲眠苦竹床。
<br>
<br>卷625_14 「看压新醅寄怀袭美」陆龟蒙
<br>　　晓压糟床渐有声，旋如荒涧野泉清。身前古态熏应出，
<br>　　世上愁痕滴合平。饮啄断年同鹤俭，风波终日看人争。
<br>　　尊中若使常能渌，两绶通侯总强名。
<br>
<br>卷625_15 「奉和袭美登初阳楼寄怀北平郎中」陆龟蒙
<br>　　远窗浮槛亦成年，几伴杨公白昼筵。日暖烟花曾扑地，
<br>　　气浮星象却归天。闲将水石侵军垒，醉引笙歌上钓船。
<br>　　无限恩波犹在目，东风吹起细漪涟。
<br>
<br>卷625_16 「奉和夏初袭美见访题小斋次韵」陆龟蒙
<br>　　四邻多是老农家，百树鸡桑半顷麻。尽趁晴明修网架，
<br>　　每和烟雨掉缲车。啼鸾偶坐身藏叶，饷妇归来鬓有花。
<br>　　不是对君吟复醉，更将何事送年华。
<br>
<br>卷625_17 「奉和袭美所居首夏水木尤清，适然有作次韵」陆龟蒙
<br>　　柿阴成列药花空，却忆桐江下钓筒。亦以鱼虾供熟鹭，
<br>　　近缘樱笋识邻翁。闲分酒剂多还少，自记书签白间红。
<br>　　更爱夜来风月好，转思玄度对支公。
<br>
<br>卷625_18 「奉和袭美题达上人药圃二首」陆龟蒙
<br>　　药味多从远客赍，旋添花圃旋成畦。三桠旧种根应异，
<br>　　九节初移叶尚低。山荚便和幽涧石，水芝须带本池泥。
<br>　　从今直到清秋日，又有香苗几番齐。
<br>　　净名无语示清羸，药草搜来喻更微。一雨一风皆遂性，
<br>　　花开花落尽忘机。教疏兔镂金弦乱，自拥龙刍紫汞肥。
<br>　　莫怪独亲幽圃坐，病容销尽欲依归。
<br>
<br>卷625_19 「奉和袭美怀华阳润卿博士三首」陆龟蒙
<br>　　几降真官授隐书，洛公曾到梦中无。眉间入静三辰影，
<br>　　肘后通灵五岳图。北洞树形如曲盖，东凹山色入薰炉。
<br>　　金墟福地能容否，愿作冈前蒋负刍。
<br>　　火景应难到洞宫，萧闲堂冷任天风。谈玄麈尾抛云底，
<br>　　服散龙胎在酒中。有路还将赤城接，无泉不共紫河通。
<br>　　奇编早晚教传授，免以神仙问葛洪。
<br>　　终日焚香礼洞云，更思琪树转劳神。曾寻下泊常经月，
<br>　　不到中峰又累春。仙道最高黄玉箓，暑天偏称白纶巾。
<br>　　清斋若见茅司命，乞取朱儿十二斤。
<br>
<br>卷625_20 「以竹夹膝寄赠袭美」陆龟蒙
<br>　　截得筼筜冷似龙，翠光横在暑天中。堪临薤簟闲凭月，
<br>　　好向松窗卧跂风。持赠敢齐青玉案，醉吟偏称碧荷筒。
<br>　　添君雅具教多著，为著西斋谱一通。
<br>
<br>卷625_21 「奉和袭美夏景无事因怀章来二上人次韵」陆龟蒙
<br>　　檐外青阳有二梅，折来堪下冻醪杯。高杉自欲生龙脑，
<br>　　小弁谁能寄鹿胎。丽事肯教饶沈谢，谈微何必减宗雷。
<br>　　还闻拟结东林社，争奈渊明醉不来。
<br>　　忽忆高僧坐夏堂，厌泉声闹笑云忙。山重海澹怀中印，
<br>　　月冷风微宿上方。病后书求嵩少药，定回衣染贝多香。
<br>　　何时更问逍遥义，五粒松阴半石床。
<br>
<br>卷625_22 「顷自桐江得一钓车以袭美乐烟波之思因出以为玩…酬答」陆龟蒙
<br>　　旋屈金钩劈翠筠，手中盘作钓鱼轮。忘情不效孤醒客，
<br>　　有意闲窥百丈鳞。雨似轻埃时一起，云如高盖强相亲。
<br>　　任他华毂低头笑，此地终无覆败人。
<br>　　曾招渔侣下清浔，独茧初随一锤深。细辗烟华无辙迹，
<br>　　静含风力有车音。相呼野饭依芳草，迭和山歌逗远林。
<br>　　得失任渠但取乐，不曾生个是非心。
<br>　　病来悬著脆缗丝，独喜高情为我持。数幅尚凝烟雨态，
<br>　　三篇能赋蕙兰词。云深石静闲眠稳，月上江平放溜迟。
<br>　　第一莫教谙此境，倚天功业待君为。
<br>
<br>卷625_23 「奉和袭美吴中书事寄汉南裴尚书」陆龟蒙
<br>　　风清地古带前朝，遗事纷纷未寂寥。三泖凉波鱼蕝动，
<br>　　五茸春草雉媒娇。云藏野寺分金刹，月在江楼倚玉箫。
<br>　　不用怀归忘此景，吴王看即奉弓招。
<br>
<br>卷625_24 「奉和袭美夏景冲澹偶作次韵二首」陆龟蒙
<br>　　蝉雀参差在扇纱，竹襟轻利箨冠斜。垆中有酒文园会，
<br>　　琴上无弦靖节家。芝畹烟霞全覆穗，橘洲风浪半浮花。
<br>　　闲思两地忘名者，不信人间发解华。
<br>　　只于池曲象山幽，便是潇湘浸石楼。斜拂芡盘轻鹜下，
<br>　　细穿菱线小鲵游。闲开茗焙尝须遍，醉拨书帷卧始休。
<br>　　莫道仙家无好爵，方诸还拜碧琳侯。
<br>
<br>卷625_25 「奉和袭美送李明府之任南海」陆龟蒙
<br>　　春尽之官直到秋，岭云深处凭泷楼。居人爱近沈珠浦，
<br>　　候吏多来拾翠洲。賨税尽应输紫贝，蛮童多学佩金钩。
<br>　　之君不恋南枝久，抛却经冬白罽裘。
<br>
<br>卷625_26 「奉和袭美寄题罗浮轩辕先生所居」陆龟蒙
<br>　　鼎成仙驭入崆峒，百世犹传至道风。暂应青词为穴凤，
<br>　　却思丹徼伴冥鸿。金公的的生炉际，琼刃时时到梦中。
<br>　　预恐浮山归有日，载将云室十洲东。
<br>
<br>卷625_27 「奉和袭美寄琼州杨舍人」陆龟蒙
<br>　　明时非罪谪何偏，鵩鸟巢南更数千。酒满椰杯消毒雾，
<br>　　风随蕉叶下泷船。人多药户生狂蛊，吏有珠官出俸钱。
<br>　　只以直诚天自信，不劳诗句咏贪泉。
<br>
<br>卷625_28 「奉和袭美宿报恩寺水阁」陆龟蒙
<br>　　峰抱池光曲岸平，月临虚槛夜何清。僧穿小桧才分影，
<br>　　鱼掷高荷渐有声。因忆故山吟易苦，各横秋簟梦难成。
<br>　　周颙不用裁书劝，自得凉天证道情。
<br>
<br>卷625_29 「奉和袭美醉中偶作见寄次韵」陆龟蒙
<br>　　海鹤飘飘韵莫侪，在公犹与俗情乖。初呈酒务求专判，
<br>　　合祷山祠请自差。永夜谭玄侵罔象，一生交态忘形骸。
<br>　　怜君醉墨风流甚，几度题诗小谢斋。
<br>
<br>卷625_30 「奉和袭美寄滑州李副使员外」陆龟蒙
<br>　　洛生闲咏正抽毫，忽傍旌旗著战袍。檄下连营皆破胆，
<br>　　剑离孤匣欲吹毛。清秋月色临军垒，半夜淮声入贼壕。
<br>　　除却征南为上将，平徐功业更谁高。
<br>
<br>卷625_31 「奉和袭美吴中言怀寄南海二同年」陆龟蒙
<br>　　曾见凌风上赤霄，尽将华藻赴嘉招。城连虎踞山图丽，
<br>　　路入龙编海舶遥。江客渔歌冲白荇，野禽人语映红蕉。
<br>　　庭中必有君迁树，莫向空台望汉朝。
<br>
<br>卷625_32 「奉和袭美伤史拱山人」陆龟蒙
<br>　　曾说山栖欲去寻，岂知霜骨葬寒林。常依净住师冥目，
<br>　　兼事容成学算心。逋客预斋还梵唱，老猿窥祭亦悲吟。
<br>　　唯君独在江云外，谁诔孤贞置岘岑。
<br>
<br>卷625_33 「白鸥诗」陆龟蒙
<br>　　惯向溪头漾浅沙，薄烟微雨是生涯。时时失伴沈山影，
<br>　　往往争飞杂浪花。晚树清凉还鸀鳿，旧巢零落寄蒹葭。
<br>　　池塘信美应难恋，针在鱼唇剑在虾。
<br>
<br>卷625_34 「怀杨台文杨鼎文二秀才」陆龟蒙
<br>　　秋早相逢待得春，崇兰清露小山云。寒花独自愁中见，
<br>　　曙角多同醒后闻。钓具每随轻舸去，诗题闲上小楼分。
<br>　　重思醉墨纵横甚，书破羊欣白练裙。
<br>
<br>卷625_35 「奉和袭美谢友人惠人参」陆龟蒙
<br>　　五叶初成椵树阴，紫团峰外即鸡林。名参鬼盖须难见，
<br>　　材似人形不可寻。品第已闻升碧简，携持应合重黄金。
<br>　　殷勤润取相如肺，封禅书成动帝心。
<br>
<br>卷625_36 「严子重以诗游于名胜间旧矣余晚于江南相遇甚乐…之和」陆龟蒙
<br>　　每值江南日落春，十年诗酒爱逢君。芙蓉湖上吟船倚，
<br>　　翡翠岩前醉马分。只有汀洲连旧业，岂无章疏动遗文。
<br>　　犹怜未卜佳城处，更劚要离冢畔云。
<br>
<br>卷625_37 「算山」陆龟蒙
<br>　　水绕苍山固护来，当时盘踞实雄才。周郎计策清宵定，
<br>　　曹氏楼船白昼灰。五十八年争虎视，三千馀骑骋龙媒。
<br>　　何如今日家天下，阊阖门临万国开。
<br>
<br>卷625_38 「寄茅山何威仪二首」陆龟蒙
<br>　　大小三峰次九华，灵踪今尽属何家。汉时仙上云巅鹤，
<br>　　蜀地春开洞底花。闲傍积岚寻瀑眼，便凌残雪探芝芽。
<br>　　年来已奉黄庭教，夕炼腥魂晓吸霞。
<br>　　曾向人间拜节旄，乍疑因梦到仙曹。身轻曳羽霞襟狭，
<br>　　髻耸峨烟鹿帻高。山暖不荤峰上薤，水寒仍落洞中桃。
<br>　　从闻此日搜奇话，转觉魂飞夜夜劳。 
<br>
<br>　　　　　　　　　　　　　　卷六百二十六
<br>
<br>卷626_1 「早秋吴体寄袭美」陆龟蒙
<br>　　荒庭古村只独倚，败蝉残蛩苦相仍。虽然诗胆大如斗，
<br>　　争奈愁肠牵似绳。短烛初添蕙幌影，微风渐折蕉衣棱。
<br>　　安得弯弓似明月，快箭拂下西飞鹏。
<br>
<br>卷626_2 「病中秋怀寄袭美」陆龟蒙
<br>　　病容愁思苦相兼，清镜无形未我嫌。贪广异蔬行径窄。
<br>　　故求偏药出钱添。同人散后休赊酒，双燕辞来始下帘。
<br>　　更有是非齐未得，重凭詹尹拂龟占。
<br>
<br>卷626_3 「秋赋有期因寄袭美（时将主试贡士）」陆龟蒙
<br>　　云似无心水似闲，忽思名在贡书间。烟霞鹿弁聊悬著，
<br>　　邻里渔舠暂解还。文草病来犹满箧，药苗衰后即离山。
<br>　　广寒宫树枝多少，风送高低便可攀。
<br>
<br>卷626_4 「和袭美新秋即事次韵三首」陆龟蒙
<br>　　心似孤云任所之，世尘中更有谁知。愁寻冷落惊双鬓，
<br>　　病得清凉减四支。怀旧药溪终独往，宿枯杉寺已频期。
<br>　　兼须为月求高处，即是霜轮杀满时。
<br>　　帆楫衣裳尽钓徒，往来踪迹遍三吴。闲中展卷兴亡小，
<br>　　醉后题诗点画粗。松岛伴谭多道气，竹窗孤梦岂良图。
<br>　　还须待致升平了，即往扁舟放五湖。
<br>　　声利从来解破除，秋滩唯忆下桐庐。鸬鹚阵合残阳少，
<br>　　蜻蛚吟高冷雨疏。辩伏南华论指指，才非玄晏借书书。
<br>　　当时任使真堪笑，波上三年学炙鱼。
<br>
<br>卷626_5 「和袭美赠南阳润卿将归雷平」陆龟蒙
<br>　　朝市山林隐一般，却归那减卧云欢。堕阶红叶谁收得，
<br>　　半盎清醪客酹干。玉笈诗成吟处晓，金沙泉落梦中寒。
<br>　　真仙若降如相问，曾步星罡绕醮坛。
<br>
<br>卷626_6 「顾道士亡，弟子奉束帛乞铭于袭美，因赋戏赠」陆龟蒙
<br>　　童初真府召为郎，君与抽毫刻便房。亦谓神仙同许郭，
<br>　　不妨才力似班扬。比于黄绢词尤妙，酬以霜缣价未当。
<br>　　唯我有文无卖处，笔锋销尽墨池荒。
<br>
<br>卷626_7 「和访寂上人不遇」陆龟蒙
<br>　　芭蕉霜后石栏荒，林下无人闭竹房。经抄未成抛素几，
<br>　　锡环应撼过寒塘。蒲团为拂浮埃散，茶器空怀碧饽香。
<br>　　早晚却还宗炳社，夜深风雪对禅床。
<br>
<br>卷626_8 「秋夕文宴（得成字）」陆龟蒙
<br>　　笔阵初临夜正清，击铜遥认小金钲。飞觥壮若游燕市，
<br>　　觅句难于下赵城。隔岭故人因会忆，傍檐栖鸟带吟惊。
<br>　　梁王座上多词客，五韵甘心第七成。
<br>
<br>卷626_9 「南阳广文欲于荆襄卜居，袭美有赠，代酬次韵」陆龟蒙
<br>　　不知天隐在何乡，且欲烟霞迹暂双。鹤庙未能齐月驭，
<br>　　鹿门聊拟并云窗。藓衔荒磴移桑屐，花浸春醪挹石缸。
<br>　　莫惜查头容钓伴，也应东印有馀江。
<br>
<br>卷626_10 「和袭美寄毗陵魏处士朴」陆龟蒙
<br>　　经苑初成墨沼开，何人林下肯寻来。若非宗测图山后，
<br>　　即是韩康卖药回。溪籁自吟朱鹭曲，沙云还作白鸥媒。
<br>　　唯应地主公田熟，时送君家麹糵材。
<br>
<br>卷626_11 「和袭美初冬偶作寄南阳润卿次韵」陆龟蒙
<br>　　逐日生涯敢计冬，可嗟寒事落然空。窗怜返照缘书小，
<br>　　庭喜新霜为橘红。衰柳尚能和月动，败兰犹拟倩烟笼。
<br>　　不知海上今清浅，试与飞书问洛公。
<br>
<br>卷626_12 「和袭美冬晓章上人院」陆龟蒙
<br>　　山寒偏是晓来多，况值禅窗雪气和。病客功夫经未演，
<br>　　故人书信纳新磨。闲临静案修茶品，独旁深溪记药科。
<br>　　从此逍遥知有地，更乘清月伴君过。
<br>
<br>卷626_13 「和袭美寄题镜岩周尊师所居」陆龟蒙
<br>　　见说身轻鹤不如，石房无侣共云居。清晨自削灵香柹，
<br>　　独夜空吟碧落书。十洞飞精应遍吸，一簪秋发未曾梳。
<br>　　知君便入悬珠会，早晚东骑白鲤鱼。
<br>
<br>卷626_14 「寒夜文宴得惊字」陆龟蒙
<br>　　各将寒调触诗情，旋见微澌入砚生。霜月满庭人暂起，
<br>　　汀洲半夜雁初惊。三秋每为仙题想，一日多因累句倾。
<br>　　千里建康衰草外，含毫谁是忆昭明。
<br>
<br>卷626_15 「送润卿还华阳」陆龟蒙
<br>　　何事轻舟近腊回，茅家兄弟欲归来。封题玉洞虚无奏，
<br>　　点检霜坛沆瀣杯。云肆先生分气调，山图公子爱词才。
<br>　　殷勤为向东乡荐，洒扫含真雪后台。
<br>
<br>卷626_16 「和袭美为新罗弘惠上人撰灵鹫山周禅师碑送归诗」陆龟蒙
<br>　　一函迢递过东瀛，只为先生处乞铭。已得雄词封静检，
<br>　　却怀孤影在禅庭。春过异国人应写，夜读沧洲怪亦听。
<br>　　遥想勒成新塔下，尽望空碧礼文星。
<br>
<br>卷626_17 「和袭美寒日书斋即事三首，每篇各用一韵」陆龟蒙
<br>　　不必探幽上郁冈，公斋吟啸亦何妨。唯求薏苡供僧食，
<br>　　别著氍毹待客床。春近带烟分短蕙，晓来冲雪撼疏篁。
<br>　　馀杭山酒犹封在，遥嘱高人未肯尝。
<br>　　已上星津八月槎，文通犹自学丹砂。仙经写得空三洞，
<br>　　隐士招来别九华。静对真图呼绿齿，偶开神室问黄芽。
<br>　　方诸更是怜才子，锡赉于君合有差。
<br>　　名价皆酬百万馀，尚怜方丈讲玄虚。西都宾问曾成赋，
<br>　　东海人求近著书。茅洞烟霞侵寤寐，檀溪风月挂樵渔。
<br>　　清朝还要廷臣在，两地宁容便结庐。
<br>
<br>卷626_18 「和袭美腊后送内大德从勖游天台」陆龟蒙
<br>　　应缘南国尽南宗，欲访灵溪路暗通。归思不离双阙下，
<br>　　去程犹在四明东。铜瓶净贮桃花雨，金策闲摇麦穗风。
<br>　　若恋吾君先拜疏，为论台岳未封公。
<br>
<br>卷626_19 「和袭美寄题玉霄峰叶涵象尊师所居」陆龟蒙
<br>　　天台一万八千丈，师在浮云端掩扉。永夜只知星斗大，
<br>　　深秋犹见海山微。风前几降青毛节，雪后应披白羽衣。
<br>　　南望烟霞空再拜，欲将飞魄问灵威。
<br>
<br>卷626_20 「南阳广文博士还雷平后寄」陆龟蒙
<br>　　微微春色染林塘，亲拨烟霞坐涧房。阴洞雪胶知未入，
<br>　　浊醪风破的偷尝。芝台晓用金铛煮，星度闲将玉铪量。
<br>　　几遍侍晨官欲降，曙坛先起独焚香。
<br>
<br>卷626_21 「和袭美题支山南峰僧次韵」陆龟蒙
<br>　　眉毫霜细欲垂肩，自说初栖海岳年。万壑烟霞秋后到，
<br>　　一林风雨夜深禅。时翻贝叶添新藏，闲插松枝护小泉。
<br>　　好是清冬无外事，匡林斋罢向阳眠。
<br>
<br>卷626_22 「送董少卿游茅山」陆龟蒙
<br>　　威辇高悬度世名，至今仙裔作公卿。将随羽节朝珠阙，
<br>　　曾佩鱼符管赤城。云冻尚含孤石色，雪干犹堕古松声。
<br>　　应知四扇灵方在，待取归时绿发生。
<br>
<br>卷626_23 「和袭美寄怀南阳润卿」陆龟蒙
<br>　　高抱相逢各绝尘，水经山疏不离身。才情未拟汤从事，
<br>　　玄解犹嫌竺道人。霞染洞泉浑变紫，雪披江树半和春。
<br>　　谁怜故国无生计，唯种南塘二亩芹。
<br>
<br>卷626_24 「袭美将以绿罽为赠因成四韵」陆龟蒙
<br>　　三径风霜利若刀，襜褕吹断罥蓬蒿。病中只自悲龙具，
<br>　　世上何人识羽袍。狐貉近怀珠履贵，薜萝遥羡白巾高。
<br>　　陈王轻暖如相遗，免致衰荷效广骚。
<br>
<br>卷626_25 「和过张祜处士丹阳故居」陆龟蒙
<br>　　胜华通子共悲辛，荒径今为旧宅邻。一代交游非不贵，
<br>　　五湖风月合教贫。魂应绝地为才鬼，名与遗编在史臣。
<br>　　闻道平生多爱石，至今犹泣洞庭人。
<br>
<br>卷626_26 「和袭美寄广文先生」陆龟蒙
<br>　　忽辞明主事真君，直取姜巴路入云。龙篆拜时轻诰命，
<br>　　霓襟披后小玄纁.峰前北帝三元会，石上东卿九锡文。
<br>　　应笑世间名利火，等闲灵府剩先焚。
<br>
<br>卷626_27 「和袭美先辈悼鹤」陆龟蒙
<br>　　一夜圆吭绝不鸣，八公虚道得千龄。方添上客云眠思，
<br>　　忽伴中仙剑解形。但掩丛毛穿古堞，永留寒影在空屏。
<br>　　君才幸自清如水，更向芝田为刻铭。
<br>
<br>卷626_28 「幽居有白菊一丛因而成咏呈知己」陆龟蒙
<br>　　还是延年一种材，即将瑶朵冒霜开。不如红艳临歌扇，
<br>　　欲伴黄英入酒杯。陶令接z5堪岸著，梁王高屋好欹来。
<br>　　月中若有闲田地，为劝嫦娥作意裁。
<br>
<br>卷626_23 「和袭美伤开元观顾道士」陆龟蒙
<br>　　何事神超入杳冥，不骑孤鹤上三清。多应白简迎将去，
<br>　　即是朱陵炼更生。药奠肯同椒醑味，云谣空替薤歌声。
<br>　　武皇徒有飘飘思，谁问山中宰相名。
<br>
<br>卷626_24 「和袭美醉中即席赠润卿博士次韵」陆龟蒙
<br>　　共是虚皇简上仙，清词如羽欲飘然。登山凡著几緉屐，
<br>　　破浪欲乘千里船。远梦只留丹井畔，闲吟多在酒旗前。
<br>　　谁知海上无名者，只记渔歌不记年。
<br>
<br>卷626_25 「送浙东德师侍御罢府西归」陆龟蒙
<br>　　王谢遗踪玉籍仙，三年闲上鄂君船。诗怀白阁僧吟苦，
<br>　　俸买青田鹤价偏。行次野枫临远水，醉中衰菊卧凉烟。
<br>　　芙蓉散尽西归去，唯有山阴九万笺。
<br>
<br>卷626_26 「送羊振文先辈往桂阳归觐」陆龟蒙
<br>　　风雅先生去一麾，过庭才子趣归期。让王门外开帆叶，
<br>　　义帝城中望戟支。郢路渐寒飘雪远，湘波初暖涨云迟。
<br>　　灵均精魄如能问，又得千年贾傅词。
<br>
<br>卷626_27 「袭美留振文宴龟蒙抱病不赴猥示倡和因次韵酬谢」陆龟蒙
<br>　　绮席风开照露晴，只将茶荈代云觥。繁弦似玉纷纷碎，
<br>　　佳妓如鸿一一惊。毫健几多飞藻客，羽寒寥落映花莺，
<br>　　幽人独自西窗晚，闲凭香柽反照明。
<br>
<br>卷626_28 「和袭美重送圆载上人归日本国」陆龟蒙
<br>　　老思东极旧岩扉，却待秋风泛舶归。晓梵阳乌当石磬，
<br>　　夜禅阴火照田衣。见翻经论多盈箧，亲植杉松大几围。
<br>　　遥想到时思魏阙，只应遥拜望斜晖。
<br>
<br>卷626_29 「和袭美褚家林亭」陆龟蒙
<br>　　一阵西风起浪花，绕栏杆下散瑶华。高窗曲槛仙侯府，
<br>　　卧苇荒芹白鸟家。孤岛待寒凝片月，远山终日送馀霞。
<br>　　若知方外还如此，不要秋乘上海槎。
<br>
<br>卷626_30 「归雁」陆龟蒙
<br>　　北走南征象我曹，天涯迢递翼应劳。似悲边雪音犹苦，
<br>　　初背岳云行未高。月岛聚栖防暗缴，风滩斜起避惊涛。
<br>　　时人不问随阳意，空拾栏边翡翠毛。
<br>
<br>卷626_31 「王先辈草堂」陆龟蒙
<br>　　松径隈云到静堂，杏花临涧水流香。身从乱后全家隐，
<br>　　日校人间一倍长。金箓渐加新品秩，玉皇偏赐羽衣裳。
<br>　　何如圣代弹冠出，方朔曾为汉侍郎。
<br>
<br>卷626_32 「伤越」陆龟蒙
<br>　　越溪自古好风烟，盗束兵缠已半年。访戴客愁随水远，
<br>　　浣纱人泣共埃捐。临焦赖洒王师雨，欲堕重登刺史天。
<br>　　早晚山川尽如故，清吟闲上鄂君船。
<br>
<br>卷626_33 「新定陪太守一百五夜南馆玩月」陆龟蒙
<br>　　风雨教春处处伤，一宵云尽见沧浪。全无片烛侵光彩，
<br>　　只有清滩助雪霜。烟蔽棹歌归浦溆，露将花影到衣裳。
<br>　　却嫌殷浩南楼夕，一带秋声入恨长。
<br>
<br>卷626_34 「中元夜寄道侣二首」陆龟蒙
<br>　　学饵霜茸骨未轻，每逢真夕梦还清。丁宁独受金妃约，
<br>　　许与亲题玉篆名。月苦撼残临水珮，风微飘断系云缨。
<br>　　须臾枕上桐窗晓，露压千枝滴滴声。
<br>　　橘斋风露已清馀，东郭先生病未除。孤枕易为蛩破梦，
<br>　　短檐难得燕传书。广云披日君应近，倒影裁花我尚疏。
<br>　　唯羡羽人襟似水，平持旄节步空虚。
<br>
<br>卷626_35 「寄怀华阳道士」陆龟蒙
<br>　　华阳门外五芝生，餐罢愁君入杳冥。遥夜独栖还有梦，
<br>　　昔年相见便忘形。为分科斗亲铅椠，与说蜉蝣坐竹棂。
<br>　　醮后几时归紫阁，别来终日诵黄庭。闲教辨药僮名甲，
<br>　　静识窥巢鹤姓丁。绝涧饮羊春水腻，傍林烧石野烟腥。
<br>　　深沈谷响含疏磬，片段岚光落画屏。休采古书探禹穴，
<br>　　自刊新历斗尧蓂.珠宫凤合迎萧史，玉籍人谁访蔡经？
<br>　　架上黑椽长褐稳，案头丹篆小符灵。霓轩入洞齐初月，
<br>　　羽节升坛拜七星。当路独行冲虎豹，向风孤啸起雷霆。
<br>　　凝神密室多生白，叙事联编尽杀青。匝地山川皆暗写，
<br>　　隐天竽籁只闲听。分张火力烧金灶，拂拭苔痕洗酒瓶。
<br>　　翠壁上吟朝复暮，暖云边卧醉还醒。倚身长短裁筇杖，
<br>　　倩客高低结草亭。直用森严朝北帝，爱将清浅问东溟。
<br>　　常思近圃看栽杏，拟借邻峰伴采苓。掩树半扉晴霭霭，
<br>　　背琴残烛晓荧荧。旧来扪虱知王猛，欲去为龙叹管宁。
<br>　　蟾魄几应临蕙帐，渔竿犹尚枕枫汀。衔烟细草无端绿，
<br>　　冒雨闲花作意馨。掠岸惊波沈翡翠，入檐斜照碍蜻蜓。
<br>　　初征汉栈宜飞檄，待破燕山好勒铭。六辔未收千里马，
<br>　　一囊空负九秋萤。我悲雌伏真方枘，他骋雄材似建瓴。
<br>　　合在深崖齐散术，自求沧海点流萍。频抛俗物心还爽，
<br>　　远忆幽期目剩瞑。见买扁舟束真诰，手披仙语任扬舲. 
<br>
<br>　　　　　　　　　　　　　　卷六百二十七
<br>
<br>卷627_1 「人日代客子（是日立春）」陆龟蒙
<br>　　人日兼春日，长怀复短怀。遥知双彩胜，并在一金钗。
<br>
<br>卷627_2 「筑城词二首」陆龟蒙
<br>　　城上一培土，手中千万杵。筑城畏不坚，坚城在何处。
<br>　　莫叹将军逼，将军要却敌。城高功亦高，尔命何劳惜。
<br>
<br>卷627_3 「古意」陆龟蒙
<br>　　君心莫淡薄，妾意正栖托。愿得双车轮，一夜生四角。
<br>
<br>卷627_4 「春晓」陆龟蒙
<br>　　春庭晓景别，清露花逦迤。黄蜂一过慵，夜夜栖香蕊。
<br>
<br>卷627_5 「杂兴」陆龟蒙
<br>　　桃李傍檐楹，无人赏春华。时情重不见，却忆菖蒲花。
<br>
<br>卷627_6 「雁」陆龟蒙
<br>　　南北路何长，中间万弋张。不知烟雾里，几只到衡阳。
<br>
<br>卷627_7 「寄远」陆龟蒙
<br>　　鬓乱羞云卷，眉空羡月生。中原犹将将，何日重卿卿。
<br>
<br>卷627_8 「庭前」陆龟蒙
<br>　　合欢能解恚，萱草信忘忧。尽向庭前种，萋萋特地愁。
<br>
<br>卷627_9 「洞房怨」陆龟蒙
<br>　　玉锸朝扶鬓，金梯晚下台。春衫将别泪，一夜两难裁。
<br>
<br>卷627_10 「江行」陆龟蒙
<br>　　酒旗菰叶外，楼影浪花中。醉帆张数幅，唯待鲤鱼风。
<br>
<br>卷627_11 「巫峡」陆龟蒙
<br>　　巫峡七百里，巫山十二重。年年自云雨，环佩竟谁逢。
<br>
<br>卷627_12 「归路」陆龟蒙
<br>　　渐入新丰路，衰红映小桥。浑如七年病，初得一丸销。
<br>
<br>卷627_13 「南塘曲」陆龟蒙
<br>　　妾住东湖下，郎居南浦边。闲临烟水望，认得采菱船。
<br>
<br>卷627_14 「黄金二首」陆龟蒙
<br>　　自古黄金贵，犹沽骏与才。近来簪珥重，无可上高台。
<br>　　平分从满箧，醉掷任成堆。恰莫持千万，明明买祸胎。
<br>
<br>卷627_15 「夕阳」陆龟蒙
<br>　　渡口和帆落，城边带角收。如何茂陵客，江上倚危楼。
<br>
<br>卷627_16 「残雪」陆龟蒙
<br>　　桂冷微停素，峰干不遍岚。何谿背林处，犹覆定僧庵。
<br>
<br>卷627_17 「古态」陆龟蒙
<br>　　古态日渐薄，新妆心更劳。城中皆一尺，非妾髻鬟高。
<br>
<br>卷627_18 「大堤」陆龟蒙
<br>　　大堤春日暮，骢马解镂衢。请君留上客，容妾荐雕胡。
<br>
<br>卷627_19 「金陵道」陆龟蒙
<br>　　北雁行行直，东流澹澹春。当时六朝客，还道帝乡人。
<br>
<br>卷627_20 「离骚」陆龟蒙
<br>　　天问复招魂，无因彻帝阍。岂知千丽句，不敌一谗言。
<br>
<br>卷627_21 「对酒」陆龟蒙
<br>　　后代称欢伯，前贤号圣人。且须谋日富，不要道家贫。
<br>
<br>卷627_22 「寄南岳客乞灵芜香」陆龟蒙
<br>　　闻说融峰下，灵香似反魂。春来正堪采，试为劚云根。
<br>
<br>卷627_23 「山阳燕中郊乐录」陆龟蒙
<br>　　淮上能无雨，回头总是情。蒲帆浑未织，争得一欢成。
<br>
<br>卷627_24 「偶作」陆龟蒙
<br>　　双眉初出茧，两鬓正藏鸦。自有王昌在，何劳近宋家。
<br>
<br>卷627_25 「有示」陆龟蒙
<br>　　相对莫辞贫，蓬蒿任塞门。无情是金玉，不报主人恩。
<br>
<br>卷627_26 「秋思三首」陆龟蒙
<br>　　桐露珪初落，兰风佩欲衰。不知能赋客，何似枉刀儿。
<br>　　谁在嫖姚幕，能教霹雳车。至今思秃尾，无以代寒菹。
<br>　　未得同齑杵，何时减药囊。莫言天帝醉，秦暴不灵长。
<br>
<br>卷627_27 「早春」陆龟蒙
<br>　　雨冷唯添暑，烟初不著春。数枝花颣小，愁杀扈芳人。
<br>
<br>卷627_28 「怀仙三首」陆龟蒙
<br>　　闻道阳都女，连娟耳细长。自非黄犊客，不得到云房。
<br>　　但服镮刚子，兼吟曲素词。须知臣汉客，还见布龙儿。
<br>　　神烛光华丽，灵祛羽翼生。已传餐玉粒，犹自买云英。
<br>
<br>卷627_29 「芙蓉」陆龟蒙
<br>　　闲吟鲍照赋，更起屈平愁。莫引西风动，红衣不耐秋。
<br>
<br>卷627_30 「春思」陆龟蒙
<br>　　怨莺新语涩，双蝶斗飞高。作个名春恨，浮生百倍劳。
<br>
<br>卷627_31 「风人诗四首」陆龟蒙
<br>　　十万全师出，遥知正忆君。一心如瑞麦，长作两岐分。
<br>　　破檗供朝爨，须怜是苦辛。晓天窥落宿，谁识独醒人。
<br>　　旦日思双屦，明时愿早谐。丹青传四渎，难写是秋怀。
<br>　　闻道更新帜，多应发旧旗。征衣无伴捣，独处自然悲。
<br>
<br>卷627_32 「乐府杂咏六首。双吹管」陆龟蒙
<br>　　长短裁浮筠，参差作飞凤。高楼微月夜，吹出江南弄。
<br>
<br>卷627_33 「乐府杂咏六首。东飞凫」陆龟蒙
<br>　　裁得尺锦书，欲寄东飞凫。胫短翅亦短，雌雄恋菰蒲。
<br>
<br>卷627_34 「乐府杂咏六首。花成子」陆龟蒙
<br>　　春风等君意，亦解欺桃李。写得去时真，归来不相似。
<br>
<br>卷627_35 「乐府杂咏六首。月成弦」陆龟蒙
<br>　　孤光照还没，转益伤离别。妾若是嫦娥，长圆不教缺。
<br>
<br>卷627_36 「乐府杂咏六首。孤烛怨」陆龟蒙
<br>　　前回边使至，闻道交河战。坐想鼓鞞声，寸心攒百箭。
<br>
<br>卷627_37 「乐府杂咏六首。金吾子」陆龟蒙
<br>　　嫁得金吾子，常闻轻薄名。君心如不重，妾腰徒自轻。
<br>
<br>卷627_38 「子夜四时歌。春」陆龟蒙
<br>　　山连翠羽屏，草接烟华席。望尽南飞燕，佳人断消息。
<br>
<br>卷627_39 「子夜四时歌。夏」陆龟蒙
<br>　　兰眼抬路斜，莺唇映花老。金龙倾漏尽，玉井敲冰早。
<br>
<br>卷627_40 「子夜四时歌。秋」陆龟蒙
<br>　　凉汉清泬寥，衰林怨风雨。愁听络纬唱，似与羁魂语。
<br>
<br>卷627_41 「子夜四时歌。冬」陆龟蒙
<br>　　南云走冷圭，北籁号空木。年年任霜霰，不减筼筜绿。
<br>
<br>卷627_42 「大子夜歌二首」陆龟蒙
<br>　　歌谣数百种，子夜最可怜。慷慨吐清音，明转出天然。
<br>　　丝竹发歌响，假器扬清音。不知歌谣妙，声势出口心。
<br>
<br>卷627_43 「子夜警歌二首」陆龟蒙
<br>　　镂碗传绿酒，雕炉薰紫烟。谁知苦寒调，共作白雪弦。
<br>　　恃爱如欲进，含羞出不前。朱口发艳歌，玉指弄娇弦。
<br>
<br>卷627_44 「子夜变歌三首」陆龟蒙
<br>　　人传欢负情，我自未尝见。三更开门去，始知子夜变。
<br>　　岁月如流迈，春尽秋已至。荧荧条上花，零落何乃驶。
<br>　　岁月如流迈，行已及素秋。蟋蟀吟堂前，惆怅使侬愁。
<br>
<br>卷627_45 「江南曲五首」陆龟蒙
<br>　　鱼戏莲叶间，参差隐叶扇。鸀鳿窥，潋滟无因见。
<br>　　鱼戏莲叶东，初霞射红尾。旁临谢山侧，恰值清风起。
<br>　　鱼戏莲叶西，盘盘舞波急。潜依曲岸凉，正直斜光入。
<br>　　鱼戏莲叶南，欹危舞烟叠。光摇越鸟巢，影乱吴娃楫。
<br>　　鱼戏莲叶北，澄阳动微涟。回看帝子渚，稍背鄂君船。 
<br>
<br>　　　　　　　　　　　　　　卷六百二十八
<br>
<br>卷628_1 「陌上桑」陆龟蒙
<br>　　皓齿还如贝色含，长眉亦似烟华贴。
<br>　　邻娃尽著绣裆襦，独自提筐采蚕叶。
<br>
<br>卷628_2 「自遣诗三十首」陆龟蒙
<br>　　五年重别旧山村，树有交柯犊有孙。
<br>　　更感卞峰颜色好，晓云才散便当门。
<br>　　雪下孤村淅淅鸣，病魂无睡洒来清。
<br>　　心摇只待东窗晓，长愧寒鸡第一声。
<br>　　多情多感自难忘，只有风流共古长。
<br>　　座上不遗金带枕，陈王词赋为谁伤。
<br>　　甫里先生未白头，酒旗犹可战高楼。
<br>　　长鲸好鲙无因得，乞取艅艎作钓舟。
<br>　　花濑濛濛紫气昏，水边山曲更深村。
<br>　　终须拣取幽栖处，老桧成双便作门。
<br>　　阴洞曾为采药行，冷云凝绝烛微明。
<br>　　玉芝敲折琤然堕，合有真人上姓名。
<br>　　长叹人间发易华，暗将心事许烟霞。
<br>　　病来前约分明在，药鼎书囊便是家。
<br>　　酝得秋泉似玉容，比于云液更应浓。
<br>　　思量北海徐刘辈，枉向人间号酒龙。
<br>　　羊侃多应自古豪，解盘金槊置纤腰。
<br>　　纵然此事教双得，不博溪田二顷苗。
<br>　　偶然携稚看微波，临水春寒一倍多。
<br>　　便使笔精如逸少，懒能书字换群鹅。
<br>　　昔闻庄叟迢迢梦，又道韩生苒苒飞。
<br>　　知有姓名聊寄问，更无言语抱斜晖。
<br>　　雪侵春事太无端，舞急微还近腊寒。
<br>　　应是也疑真宰怪，休时犹未遍林峦。
<br>　　数尺游丝堕碧空，年年长是惹东风。
<br>　　争知天上无人住，亦有春愁鹤发翁。
<br>　　谁使寒鸦意绪娇，云情山晚动情憀.乱和残照纷纷舞，应索阳乌次第饶。
<br>　　古往天高事渺茫，争知灵媛不凄凉。
<br>　　月娥如有相思泪，只待方诸寄两行。
<br>　　本来云外寄闲身，遂与溪云作主人。
<br>　　一夜逆风愁四散，晓来零落傍衣巾。
<br>　　渊明不待公田熟，乘兴先秋解印归。
<br>　　我为馀粮春未去，到头谁是复谁非。
<br>　　云拥根株抱石危，斫来文似瘦蛟螭。
<br>　　幽人带病慵朝起，只向春山尽日欹。
<br>　　月淡花闲夜已深，宋家微咏若遗音。
<br>　　重思万古无人赏，露湿清香独满襟。
<br>　　南岸春田手自农，往来横截半江风。
<br>　　有时不耐轻桡兴，暂欲蓬山访洛公。
<br>　　贤达垂竿小隐中，我来真作捕鱼翁。
<br>　　前溪一夜春流急，已学严滩下钓筒。
<br>　　水国君王又姓萧，风情由是冠南朝。
<br>　　灵和殿下巴江柳，十二旒前舞翠条。
<br>　　强梳蓬鬓整斜冠，片烛光微夜思阑。
<br>　　天意最饶惆怅事，单栖分付与春寒。
<br>　　无多药圃近南荣，合有新苗次第生。
<br>　　稚子不知名品上，恐随春草斗输赢。
<br>　　一派溪随箬下流，春来无处不汀洲。
<br>　　漪澜未碧蒲犹短，不见鸳鸯正自由。
<br>　　山下花明水上曛，一桡青翰破霞文。
<br>　　越人但爱风流客，绣被何须属鄂君。
<br>　　妍华须是占时生，准拟差肩不近情。
<br>　　佳丽几时腰不细，荆王辛苦致宫名。
<br>　　姹女精神似月孤，敢将容易入洪炉。
<br>　　人间纵道铅华少，蝶翅新篁未肯无。
<br>　　贞白求丹变姓名，主恩潜助亦无成。
<br>　　侯家竟换梁天子，王整徒劳作外兵。
<br>　　春雨能膏草木肥，就中林野碧含滋。
<br>　　唯馀病客相逢背，一夜寒声减四肢。
<br>
<br>卷628_3 「别墅怀归」陆龟蒙
<br>　　东去沧溟百里馀，沿江潮信到吾庐。
<br>　　就中家在蓬山下，一日堪凭两寄书。
<br>
<br>卷628_4 「野井」陆龟蒙
<br>　　朱阁前头露井多，碧梧桐下美人过。
<br>　　寒泉未必能如此，奈有银瓶素绠何。
<br>
<br>卷628_5 「南征」陆龟蒙
<br>　　丞相南征定有无，幕中谁是骋良图。
<br>　　遥知贼胆纵横破，绕帐生犀一万株。
<br>
<br>卷628_6 「北渡」陆龟蒙
<br>　　江客柴门枕浪花，鸣机寒橹任呕哑。
<br>　　轻舟过去真堪画，惊起鸬鹚一阵斜。
<br>
<br>卷628_7 「夜泊咏栖鸿」陆龟蒙
<br>　　可怜霜月暂相依，莫向衡阳趁逐飞。
<br>　　同是江南寒夜客，羽毛单薄稻粱微。
<br>
<br>卷628_8 「早行」陆龟蒙
<br>　　水寒孤棹触天文，直似乘槎去问津。
<br>　　纵使碧虚无限好，客星名字也愁人。
<br>
<br>卷628_9 「木兰堂（一作李商隐诗）」陆龟蒙
<br>　　洞庭波浪渺无津，日日征帆送远人。
<br>　　几度木兰舟上望，不知元是此花身。
<br>
<br>卷628_10 「和袭美春夕陪崔谏议樱桃园宴」陆龟蒙
<br>　　佳人芳树杂春蹊，花外烟濛月渐低。
<br>　　几度艳歌清欲转，流莺惊起不成栖。
<br>
<br>卷628_11 「和袭美松江早春」陆龟蒙
<br>　　柳下江餐待好风，暂时还得狎渔翁。
<br>　　一生无事烟波足，唯有沙边水勃公。
<br>
<br>卷628_12 「和袭美女坟湖（即吴王葬女之所）」陆龟蒙
<br>　　水平波淡绕回塘，鹤殉人沉万古伤。
<br>　　应是离魂双不得，至今沙上少鸳鸯。
<br>
<br>卷628_13 「和袭美泰伯庙」陆龟蒙
<br>　　故国城荒德未荒，年年椒奠湿中堂。
<br>　　迩来父子争天下，不信人间有让王。
<br>
<br>卷628_14 「和袭美木兰院次韵」陆龟蒙
<br>　　苦吟清漏迢迢极，月过花西尚未眠。
<br>　　犹忆故山欹警枕，夜来呜咽似流泉。
<br>
<br>卷628_15 「和袭美重题蔷薇」陆龟蒙
<br>　　秾华自古不得久，况是倚春春已空。
<br>　　更被夜来风雨恶，满阶狼藉没多红。
<br>
<br>卷628_16 「和袭美春夕酒醒」陆龟蒙
<br>　　几年无事傍江湖，醉倒黄公旧酒垆。
<br>　　觉后不知明月上，满身花影倩人扶。
<br>
<br>卷628_17 「和袭美木兰后池三咏。重台莲花」陆龟蒙
<br>　　水国烟乡足芰荷，就中芳瑞此难过。
<br>　　风情为与吴王近，红萼常教一倍多。
<br>
<br>卷628_18 「和袭美木兰后池三咏。浮萍」陆龟蒙
<br>　　晚来风约半池明，重叠侵沙绿罽成。
<br>　　不用临池更相笑，最无根蒂是浮名。
<br>
<br>卷628_19 「和袭美木兰后池三咏。白莲」陆龟蒙
<br>　　素花多蒙别艳欺，此花真合在瑶池。
<br>　　还应有恨无人觉，月晓风清欲堕时。
<br>
<br>卷628_20 「和袭美重题后池」陆龟蒙
<br>　　晓烟清露暗相和，浴雁浮鸥意绪多。
<br>　　却是陈王词赋错，枉将心事托微波。
<br>
<br>卷628_21 「和胥门闲泛」陆龟蒙
<br>　　细桨轻撶下白蘋，故城花谢绿阴新。
<br>　　岂无今日逃名士，试问南塘著屟人。
<br>
<br>卷628_22 「袭美初植松桂偶题」陆龟蒙
<br>　　轩阴冉冉移斜日，寒韵泠泠入晚风。
<br>　　烟格月姿曾不改，至今犹似在山中。
<br>
<br>卷628_23 「和袭美馆娃宫怀古五绝」陆龟蒙
<br>　　三千虽衣水犀珠，半夜夫差国暗屠。
<br>　　犹有八人皆二八，独教西子占亡吴。
<br>　　一宫花渚漾涟漪，俀堕鸦鬟出茧眉。
<br>　　可料座中歌舞袖，便将残节拂降旗。
<br>　　几多云榭倚青冥，越焰烧来一片平。
<br>　　此地最应沾恨血，至今春草不匀生。
<br>　　江色分明练绕台，战帆遥隔绮疏开。
<br>　　波神自厌荒淫主，勾践楼船稳帖来。
<br>　　宝袜香綦碎晓尘，乱兵谁惜似花人。
<br>　　伯劳应是精灵使，犹向残阳泣暮春。
<br>
<br>卷628_24 「和袭美虎丘寺西小溪闲泛三绝」陆龟蒙
<br>　　树号相思枝拂地，鸟语提壶声满溪。
<br>　　云涯一里千万曲，直是渔翁行也迷。
<br>　　荒柳卧波浑似困，宿云遮坞未全痴。
<br>　　云情柳意萧萧会，若问诸馀总不知。
<br>　　每逢孤屿一倚楫，便欲狂歌同采薇。
<br>　　任是烟萝中待月，不妨欹枕扣舷归。
<br>
<br>卷628_25 「和袭美天竺寺八月十五夜桂子」陆龟蒙
<br>　　霜实常闻秋半夜，天台天竺堕云岑。
<br>　　如何两地无人种，却是湘漓是桂林。
<br>
<br>卷628_26 「戏题袭美书印囊」陆龟蒙
<br>　　鹊衔龟顾妙无馀，不爱封侯爱石渠。
<br>　　应笑休文过万卷，至今谁道沈家书。
<br>
<br>卷628_27 「和袭美钓侣二章」陆龟蒙
<br>　　一艇轻撶看晓涛，接z5抛下漉春醪。
<br>　　相逢便倚蒹葭泊，更唱菱歌擘蟹螯。
<br>　　雨后沙虚古岸崩，鱼梁移入乱云层。
<br>　　归时月堕汀洲暗，认得妻儿结网灯。
<br>
<br>卷628_28 「和袭美寄同年韦校书」陆龟蒙
<br>　　万古风烟满故都，清才搜括妙无馀。
<br>　　可中寄与芸香客，便是江南地里书。
<br>
<br>卷628_29 「和袭美初冬偶作」陆龟蒙
<br>　　桐下空阶叠绿钱，貂裘初绽拥高眠。
<br>　　小炉低幌还遮掩，酒滴灰香似去年。
<br>
<br>卷628_30 「袭美醉中寄一壶并一绝，走笔次韵奉酬」陆龟蒙
<br>　　酒痕衣上杂莓苔，犹忆红螺一两杯。
<br>　　正被绕篱荒菊笑，日斜还有白衣来。
<br>
<br>卷628_31 「再和次韵」陆龟蒙
<br>　　阶下饥禽啄嫩苔，野人方倒病中杯。
<br>　　寒蔬卖却还沽吃，可有金貂换得来。
<br>
<br>卷628_32 「和袭美重玄寺双矮桧」陆龟蒙
<br>　　可怜烟刺是青螺，如到双林误礼多。
<br>　　更忆早秋登北固，海门苍翠出晴波。
<br>
<br>卷628_33 「醉中戏赠袭美」陆龟蒙
<br>　　南北风流旧不同，伧吴今日若相通。
<br>　　病来犹伴金杯满，欲得人呼小褚公。
<br>
<br>卷628_34 「润卿遗青z3饭兼之一绝，聊用答谢」陆龟蒙
<br>　　旧闻香积金仙食，今见青精玉斧餐。
<br>　　自笑镜中无骨录，可能飞上紫雪端。
<br>
<br>卷628_35 「文宴招润卿博士辞以道侣将至一绝寄之」陆龟蒙
<br>　　仙客何时下鹤翎，方瞳如水脑华清。
<br>　　不过传达杨君梦，从许人间小兆听。
<br>
<br>卷628_36 「再招」陆龟蒙
<br>　　遥知道侣谈玄次，又是文交丽事时。
<br>　　虽是寒轻云重日，也留花簟待徐摛。
<br>
<br>卷628_37 「玩金鸂鶒戏赠袭美」陆龟蒙
<br>　　曾向溪边泊暮云，至今犹忆浪花群。
<br>　　不知镂羽凝香雾，堪与鸳鸯觉后闻。
<br>
<br>卷628_38 「子规一首」陆龟蒙
<br>　　碧竿微露月玲珑，谢豹伤心独叫风。
<br>　　高处已应闻滴血，山榴一夜几枝红。
<br>
<br>卷628_39 「寄题天台国清寺齐梁体」陆龟蒙
<br>　　峰带楼台天外立，明河色近罘罳湿。
<br>　　松间石上定僧寒，半夜楢溪水声急。
<br>
<br>卷628_40 「奉和谏议酬先辈霜菊」陆龟蒙
<br>　　紫茎芳艳照西风，只怕霜华掠断丛。
<br>　　争奈病夫难强饮，应须速自召车公。
<br>
<br>卷628_41 「和袭美咏皋桥」陆龟蒙
<br>　　横截春流架断虹，凭栏犹思五噫风。
<br>　　今来未必非梁孟，却是无人断伯通。
<br>
<br>卷628_42 「和袭美悼鹤」陆龟蒙
<br>　　酆都香稻字重思，遥想飞魂去未饥。
<br>　　争奈野鸦无数健，黄昏来占旧栖枝。
<br>
<br>卷628_43 「和醉中袭美先起次韵」陆龟蒙
<br>　　莫唱艳歌凝翠黛，已通仙籍在金闺。
<br>　　他时若寄相思泪，红粉痕应伴紫泥。
<br>
<br>卷628_44 「和袭美酒病偶作次韵」陆龟蒙
<br>　　柳疏桐下晚窗明，只有微风为折酲。
<br>　　唯欠白绡笼解散，洛生闲咏两三声。
<br>
<br>卷628_45 「忆白菊」陆龟蒙
<br>　　稚子书传白菊开，西成相滞未容回。
<br>　　月明阶下窗纱薄，多少清香透入来。
<br>
<br>卷628_46 「和同润卿寒夜访袭美各惜其志次韵」陆龟蒙
<br>　　醉韵飘飘不可亲，掉头吟侧华阳巾。
<br>　　如能跂脚南窗下，便是羲皇世上人。
<br>
<br>卷628_47 「和袭美寒夜文宴润卿有期不至」陆龟蒙
<br>　　细雨轻觞玉漏终，上清词句落吟中。
<br>　　松斋一夜怀贞白，霜外空闻五粒风。
<br>
<br>卷628_48 「移石盆」陆龟蒙
<br>　　移得龙泓潋滟寒，月轮初下白云端。
<br>　　无人尽日澄心坐，倒影新篁一两竿。
<br>
<br>卷628_49 「石竹花咏」陆龟蒙
<br>　　曾看南朝画国娃，古萝衣上碎明霞。
<br>　　而今莫共金钱斗，买却春风是此花。 
<br>
<br>　　　　　　　　　　　　　　卷六百二十九
<br>
<br>卷629_1 「和袭美友人许惠酒以诗征之」陆龟蒙
<br>　　冻醪初漉嫩如春，轻蚁漂漂杂蕊尘。
<br>　　得伴方平同一醉，明朝应作蔡经身。
<br>
<br>卷629_2 「闻圆载上人挟儒书洎释典归日本国，更作一绝以送」陆龟蒙
<br>　　九流三藏一时倾，万轴光凌渤澥声。
<br>　　从此遗编东去后，却应荒外有诸生。
<br>
<br>卷629_3 「闲吟」陆龟蒙
<br>　　闲吟料得三更尽，始把孤灯背竹窗。
<br>　　一夜西风高浪起，不教归梦过寒江。
<br>
<br>卷629_4 「秘色越器」陆龟蒙
<br>　　九秋风露越窑开，夺得千峰翠色来。
<br>　　好向中宵盛沆瀣，共嵇中散斗遗杯。
<br>
<br>卷629_5 「景阳宫井」陆龟蒙
<br>　　古堞烟埋宫井树，陈主吴姬堕泉处。
<br>　　舜没苍梧万里云，却不闻将二妃去。
<br>
<br>卷629_6 「江南二首」陆龟蒙
<br>　　便风船尾香粳熟，细雨层头赤鲤跳。
<br>　　待得江餐闲望足，日斜方动木兰桡。
<br>　　村边紫豆花垂次，岸上红梨叶战初。
<br>　　莫怪烟中重回首，酒家青纻一行书。
<br>
<br>卷629_7 「溪思雨中」陆龟蒙
<br>　　雨映前山万絇丝，橹声冲破似鸣机。
<br>　　无端织得愁成段，堪作骚人酒病衣。
<br>
<br>卷629_8 「江城夜泊」陆龟蒙
<br>　　漏移寒箭丁丁急，月挂虚弓霭霭明。
<br>　　此夜离魂堪射断，更须江笛两三声。
<br>
<br>卷629_9 「宫人斜」陆龟蒙
<br>　　草著愁烟似不春，晚莺哀怨问行人。
<br>　　须知一种埋香骨，犹胜昭君作虏尘。
<br>
<br>卷629_10 「送棋客」陆龟蒙
<br>　　满目山川似势棋，况当秋雁正斜飞。
<br>　　金门若召羊玄保，赌取江东太守归。
<br>
<br>卷629_11 「汉宫词」陆龟蒙
<br>　　招灵阁上霓旌绝，柏梁台中珠翠稠。
<br>　　一身三十六宫夜，露滴玉盘青桂秋。
<br>
<br>卷629_12 「上清」陆龟蒙
<br>　　玉林风露寂寥清，仙妃对月闲吹笙。
<br>　　新篁冷涩曲未尽，细拂云枝栖凤惊。
<br>
<br>卷629_13 「秋荷」陆龟蒙
<br>　　蒲茸承露有佳色，茭叶束烟如效颦。
<br>　　盈盈一水不得渡，冷翠遗香愁向人。
<br>
<br>卷629_14 「有别二首」陆龟蒙
<br>　　且将丝wf系兰舟，醉下烟汀减去愁。
<br>　　江上有楼君莫上，落花随浪正东流。
<br>　　池上已看莺舌默，云间应即雁翰开。
<br>　　唯愁别后当风立，万树将秋入恨来。
<br>
<br>卷629_15 「病中晓思」陆龟蒙
<br>　　月堕霜西竹井寒，辘轳丝冻下瓶难。
<br>　　幽人病久浑成渴，愁见龙书一鼎干。
<br>
<br>卷629_16 「送友人之湖上」陆龟蒙
<br>　　故人溪上有渔舟，竿倚风蘋夜不收。
<br>　　欲寄一函聊问讯，洪乔宁作置书邮。
<br>
<br>卷629_17 「寒日逢僧」陆龟蒙
<br>　　瘦胫高褰梵屟轻，野塘风劲锡环鸣。
<br>　　如何不向深山里，坐拥闲云过一生。
<br>
<br>卷629_18 「冬柳」陆龟蒙
<br>　　柳汀斜对野人窗，零落衰条傍晓江。
<br>　　正是霜风飘断处，寒鸥惊起一双双。
<br>
<br>卷629_19 「寄友人」陆龟蒙
<br>　　敬亭寒夜溪声里，同听先生讲太玄。
<br>　　上得云梯不回首，钓竿犹在五湖边。
<br>
<br>卷629_20 「岛树」陆龟蒙
<br>　　波涛漱苦盘根浅，风雨飘多著叶迟。
<br>　　迥出孤烟残照里，鹭鹚相对立高枝。
<br>
<br>卷629_21 「头陀僧」陆龟蒙
<br>　　万峰围绕一峰深，向此长修苦行心。
<br>　　自扫雪中归鹿迹，天明恐被猎人寻。
<br>
<br>卷629_22 「晚渡」陆龟蒙
<br>　　半波风雨半波晴，渔曲飘秋野调清。
<br>　　各样莲船逗村去，笠檐蓑袂有残声。
<br>
<br>卷629_23 「赠老僧二首」陆龟蒙
<br>　　枯貌自同霜里木，馀生唯指佛前灯。
<br>　　少时写得坐禅影，今见问人何处僧。
<br>　　自有家山供衲线，不离溪曲取庵茅。
<br>　　旧曾闻说林中鸟，定后长来顶上巢。
<br>
<br>卷629_24 「忆山泉」陆龟蒙
<br>　　一夜寒声来梦里，平明著屐到声边。
<br>　　心期盛夏同过此，脱却荷衣石上眠。
<br>
<br>卷629_25 「白芙蓉」陆龟蒙
<br>　　澹然相对却成劳，月染风裁个个高。
<br>　　似说玉皇亲谪堕，至今犹著水霜袍。
<br>
<br>卷629_26 「严光钓台」陆龟蒙
<br>　　片帆竿外揖清风，石立云孤万古中。
<br>　　不是狂奴为故态，仲华争得黑头公。
<br>
<br>卷629_27 「读陈拾遗集」陆龟蒙
<br>　　蓬颗何时与恨平，蜀江衣带蜀山轻。
<br>　　寻闻骑士枭黄祖，自是无人祭祢衡。
<br>
<br>卷629_28 「吴宫怀古」陆龟蒙
<br>　　香径长洲尽棘丛，奢云艳雨只悲风。
<br>　　吴王事事须亡国，未必西施胜六宫。
<br>
<br>卷629_29 「送琴客之建康」陆龟蒙
<br>　　蕙风杉露共泠泠，三峡寒泉漱玉清。
<br>　　君到南朝访遗事，柳家双锁旧知名。
<br>
<br>卷629_30 「闺怨」陆龟蒙
<br>　　白袷行人又远游，日斜空上映花楼。
<br>　　愁丝堕絮相逢著，绊惹春风卒未休。
<br>
<br>卷629_31 「丁香」陆龟蒙
<br>　　江上悠悠人不问，十年云外醉中身。
<br>　　殷勤解却丁香结，纵放繁枝散诞春。
<br>
<br>卷629_32 「种蒲」陆龟蒙
<br>　　杜若溪边手自移，旋抽烟剑碧参差。
<br>　　何时织得孤帆去，悬向秋风访所思。
<br>
<br>卷629_33 「范蠡」陆龟蒙
<br>　　平吴专越祸胎深，岂是功成有去心。
<br>　　勾践不知嫌鸟喙，归来犹自铸良金。
<br>
<br>卷629_34 「山僧二首」陆龟蒙
<br>　　山藓几重生草履，涧泉长自满铜瓶。
<br>　　时将如意敲眠虎，遣向林间坐听经。
<br>　　一夏不离苍岛上，秋来频话石城南。
<br>　　思归瀑布声前坐，却把松枝拂旧庵。
<br>
<br>卷629_35 「上云乐」陆龟蒙
<br>　　青丝作筰桂为船，白兔捣药虾蟆丸。
<br>　　便浮天汉泊星渚，回首笑君承露盘。
<br>
<br>卷629_36 「新秋杂题六首。眠」陆龟蒙
<br>　　一簟临窗薤叶秋，小帘风荡半离钩。
<br>　　魂清雨急梦难到，身在五湖波上头。
<br>
<br>卷629_37 「新秋杂题六首。行」陆龟蒙
<br>　　寻人直到月坞北，觅鹤便过云峰西。
<br>　　只今犹有疏野调，但绕莓苔风雨畦。
<br>
<br>卷629_38 「新秋杂题六首。倚」陆龟蒙
<br>　　橘下凝情香染巾，竹边留思露摇身。
<br>　　背烟垂首尽日立，忆得山中无事人。
<br>
<br>卷629_39 「新秋杂题六首。吟」陆龟蒙
<br>　　忆山摇膝石上晚，怀古掉头溪畔凉。
<br>　　有时得句一声发，惊起鹭鹚和夕阳。
<br>
<br>卷629_40 「新秋杂题六首。食」陆龟蒙
<br>　　日午空斋带睡痕，水蔬山药荐盘飧。
<br>　　林乌信我无机事，长到而今下石盆。
<br>
<br>卷629_41 「新秋杂题六首。坐」陆龟蒙
<br>　　偶避蝉声来隙地，忽随鸿影入辽天。
<br>　　闲僧不会寂寥意，道学西方人坐禅。
<br>
<br>卷629_42 「新沙」陆龟蒙
<br>　　渤澥声中涨小堤，官家知后海鸥知。
<br>　　蓬莱有路教人到，应亦年年税紫芝。
<br>
<br>卷629_43 「邺宫词二首」陆龟蒙
<br>　　魏武平生不好香，枫胶蕙炷洁宫房。
<br>　　可知遗令非前事，却有馀薰在绣囊。
<br>　　花飞蝶骇不愁人，水殿云廊别置春。
<br>　　晓日靓妆千骑女，白樱桃下紫纶巾。
<br>
<br>卷629_44 「古别离」陆龟蒙
<br>　　仙人左手把长箭，欲射日乌乌不栖。
<br>　　何事离情畏明发，一心唯恨汝南鸡。
<br>
<br>卷629_45 「高道士」陆龟蒙
<br>　　峨眉道士风骨峻，手把玉皇书一通。
<br>　　东游借得琴高鲤，骑入蓬莱清浅中。
<br>
<br>卷629_46 「蔬食」陆龟蒙
<br>　　孔融不要留残脍，庾悦无端吝子鹅。
<br>　　香稻熟来秋菜嫩，伴僧餐了听云和。
<br>
<br>卷629_47 「寄远」陆龟蒙
<br>　　缥梨花谢莺口吃，黄犊少年人未归。
<br>　　画扇红弦相掩映，独看斜月下帘衣。
<br>
<br>卷629_48 「山中僧」陆龟蒙
<br>　　手关一室翠微里，日暮白云栖半间。
<br>　　白云朝出天际去，若比老僧犹未闲。
<br>
<br>卷629_49 「洞宫秋夕」陆龟蒙
<br>　　浓霜打叶落地声，南溪石泉细泠泠。
<br>　　洞宫寂寞人不去，坐见月生云母屏。
<br>
<br>卷629_50 「连昌宫词二首。门」陆龟蒙
<br>　　金铺零落兽镮空，斜掩双扉细草中。
<br>　　日暮鸟归宫树绿，不闻鸦轧闭春风。
<br>
<br>卷629_51 「连昌宫词二首。阶」陆龟蒙
<br>　　草没苔封叠翠斜，坠红千叶拥残霞。
<br>　　年年直为秋霖苦，滴陷青珉隐起花。
<br>
<br>卷629_52 「怀宛陵旧游」陆龟蒙
<br>　　陵阳佳地昔年游，谢脁青山李白楼。
<br>　　唯有日斜溪上思，酒旗风影落春流。
<br>
<br>卷629_53 「松石晓景图」陆龟蒙
<br>　　霜骨云根惨淡愁，宿烟封著未全收。
<br>　　将归与说文通后，写得松江岸上秋。
<br>
<br>卷629_54 「钓车」陆龟蒙
<br>　　小轮轻线妙无双，曾伴幽人酒一缸。
<br>　　洛客见诗如有问，辗烟冲雨过桐江。
<br>
<br>卷629_55 「漉酒巾」陆龟蒙
<br>　　靖节高风不可攀，此巾犹坠冻醪间。
<br>　　偏宜雪夜山中戴，认取时情与醉颜。
<br>
<br>卷629_56 「华阳巾」陆龟蒙
<br>　　莲花峰下得佳名，云褐相兼上鹤翎。
<br>　　须是古坛秋霁后，静焚香炷礼寒星。
<br>
<br>卷629_57 「方响」陆龟蒙
<br>　　击霜寒玉乱丁丁，花底秋风拂坐生。
<br>　　王母闲看汉天子，满猗兰殿佩环声。
<br>
<br>卷629_58 「白鹭」陆龟蒙
<br>　　雪然飞下立苍苔，应伴江鸥拒我来。
<br>　　见欲扁舟摇荡去，倩君先作水云媒。
<br>
<br>卷629_59 「溪行」陆龟蒙
<br>　　晚天寒雨上滩时，他已扬舲我尚迟。
<br>　　自是樯低帆幅少，溪风终不两般吹。
<br>
<br>卷629_60 「太湖叟」陆龟蒙
<br>　　细桨轻船卖石归，酒痕狼藉遍苔衣。
<br>　　攻车战舰繁如织，不肯回头问是非。
<br>
<br>卷629_61 「答友人」陆龟蒙
<br>　　荆卿雄骨化为尘，燕市应无共饮人。
<br>　　能脱鹔鹴来换酒，五湖赊与一年春。
<br>
<br>卷629_62 「偶作」陆龟蒙
<br>　　酒信巧为缲病绪，花音长作嫁愁媒。
<br>　　也知愁病堪回避，争奈流莺唤起来。
<br>
<br>卷629_63 「春思二首」陆龟蒙
<br>　　竹外麦烟愁漠漠，短翅啼禽飞魄魄。
<br>　　此时忆著千里人，独坐支颐看花落。
<br>　　江南酒熟清明天，高高绿旆当风悬。
<br>　　谁家无事少年子，满面落花犹醉眠。
<br>
<br>卷629_64 「访僧不遇」陆龟蒙
<br>　　棹倚东林欲问禅，远公飞锡未应还。
<br>　　蒙庄弟子相看笑，何事空门亦有关。
<br>
<br>卷629_65 「谢山泉」陆龟蒙
<br>　　决决春泉出洞霞，石坛封寄野人家。
<br>　　草堂尽日留僧坐，自向前溪摘茗芽。
<br>
<br>卷629_66 「洞宫夕（一作华阳观）」陆龟蒙
<br>　　月午山空桂花落，华阳道士云衣薄。
<br>　　石坛香散步虚声，杉云清泠滴栖鹤。
<br>
<br>卷629_67 「峡客行」陆龟蒙
<br>　　万仞峰排千剑束，孤舟夜系峰头宿。
<br>　　蛮溪雪坏蜀江倾，滟滪朝来大如屋。
<br>
<br>卷629_68 「江边」陆龟蒙
<br>　　江边日晚潮烟上，树里鸦鸦桔槔响。
<br>　　无因得似灌园翁，十亩春蔬一藜杖。
<br>
<br>卷629_69 「帘」陆龟蒙
<br>　　枕映疏容晚向欹，秋烟脉脉雨微微。
<br>　　逆风障燕寻常事，不学人前当妓衣。
<br>
<br>卷629_70 「开元杂题七首。玉龙子」陆龟蒙
<br>　　何代奇工碾玉英，细髯纤角尽雕成。
<br>　　烟乾雾悄君心苦，风雨长随一掷声。
<br>
<br>卷629_71 「开元杂题七首。照夜白」陆龟蒙
<br>　　雪虬轻骏步如飞，一练腾光透月旗。
<br>　　应笑穆王抛万乘，踏风鞭露向瑶池。
<br>
<br>卷629_72 「开元杂题七首。舞马」陆龟蒙
<br>　　月窟龙孙四百蹄，骄骧轻步应金鞞.曲终似要君王宠，回望红楼不敢嘶。
<br>
<br>卷629_73 「开元杂题七首。杂伎」陆龟蒙
<br>　　拜象驯犀角抵豪，星丸霜剑出花高。
<br>　　六宫争近乘舆望，珠翠三千拥赭袍。
<br>
<br>卷629_74 「开元杂题七首。雪衣女」陆龟蒙
<br>　　嫩红钩曲雪花攒，月殿栖时片影残。
<br>　　自说夜来春梦恶，学持金偈玉栏干。
<br>
<br>卷629_75 「开元杂题七首。绣岭宫」陆龟蒙
<br>　　绣岭花残翠倚空，碧窗瑶砌旧行宫。
<br>　　闲乘小驷浓阴下，时举金鞭半袖风。
<br>
<br>卷629_76 「开元杂题七首。汤泉」陆龟蒙
<br>　　暖殿流汤数十间，玉渠香细浪回环。
<br>　　上皇初解云衣浴，珠棹时敲瑟瑟山。
<br>
<br>卷629_77 「题杜秀才水亭」陆龟蒙
<br>　　晓和风露立晴烟，只恐腥魂涴洞天。
<br>　　云肆有龙君若买，便敲初日铸金钱。
<br>
<br>卷629_78 「翠碧」陆龟蒙
<br>　　红襟翠翰两参差，径拂烟华上细枝。
<br>　　春水渐生鱼易得，莫辞风雨坐多时。 
<br>
<br>　　　　　　　　　　　　　　　卷六百三十
<br>
<br>卷630_1 「水国诗（以下杂体诗）」陆龟蒙
<br>　　水国不堪旱，斯民生甚微。直至葭菼少，敢言鱼蟹肥。
<br>　　我到荒村无食啖，对案又非梁谢览。况是干苗结子疏，
<br>　　归时只得藜羹糁。
<br>
<br>卷630_2 「井上桐」陆龟蒙
<br>　　美人伤别离，汲井长待晓。愁因辘轳转，惊起双栖鸟。
<br>　　独立傍银床，碧桐风袅袅。
<br>
<br>卷630_3 「门前路」陆龟蒙
<br>　　门前向城路，一直复一曲。曲去日中还，直行日暮宿。
<br>　　何必日中还，曲途荆棘间。
<br>
<br>卷630_4 「彼农二章」陆龟蒙
<br>　　世路浇险，淳风荡除。彼农家流，犹存厥初。藁焉而席，
<br>　　茨焉而居。首乱如葆，形枯若腒.大耋既鲐，童子未cE.
<br>　　以负以载，悉薅悉鉏，我慕圣道，我耽古书。小倦于学，
<br>　　时游汝庐。有饭一盛，莫盐莫蔬。有繻一缇，不襟不祛。
<br>　　所谓饥寒，汝何逭欤。
<br>　　禹贡厥田，上下各异。善人为邦，民受其赐。去年西成，
<br>　　野有遗穗。今夏南亩，旱气赤地。遭其丰凶，概敛无二。
<br>　　退输弗供，进诉弗视。号于旻天，以血为泪。孟子有言，
<br>　　王无罪岁。诗之穷辞，以嫉悍吏。
<br>
<br>卷630_5 「奉酬袭美苦雨见寄」陆龟蒙
<br>　　松篁交加午阴黑，别是江南烟霭国。顽云猛雨更相欺，
<br>　　声似虓号色如墨。茅茨裛烂檐生衣，夜夜化为萤火飞。
<br>　　萤飞渐多屋渐薄，一注愁霖当面落。愁霖愁霖尔何错，
<br>　　灭顶于余奚所作。既不能赋似陈思王，又不能诗似谢康乐。
<br>　　昔年尝过杜子美，亦得高歌破印纸。惯曾掀搅大笔多，
<br>　　为我才情也如此。高揖愁霖词未已，披文忽自皮夫子。
<br>　　哀弦怨柱合为吟，cL我穷栖蓬藋里。初悲湿翼何由起，
<br>　　末欲笺天叩天耳。其如玉女正投壶，笑电霏霏作天喜。
<br>　　我本曾无一棱田，平生啸傲空渔船。有时赤脚弄明月，
<br>　　踏破五湖光底天。去岁王师东下急，输兵粟尽民相泣。
<br>　　伊予不战不耕人，敢怨烝黎无糁粒。不然受性圆如规，
<br>　　千姿万态分毫厘。唾壶虎子尽能执，舐痔折枝无所辞。
<br>　　有头强方心强直，撑拄颓风不量力。自爱垂名野史中，
<br>　　宁论抱困荒城侧。唯君浩叹非庸人，分衣辍饮来相亲。
<br>　　横眠木榻忘华荐，对食露葵轻八珍。欲穷玄，凤未白。
<br>　　欲怀仙，鲸尚隔。不如驱入醉乡中，只恐醉乡田地窄。
<br>
<br>卷630_6 「夏日闲居作四声诗寄袭美。平声」陆龟蒙
<br>　　荒池菰蒲深，闲阶莓苔平。江边松篁多，人家帘栊清。
<br>　　为书凌遗编，调弦夸新声。求欢虽殊途，探幽聊怡情。
<br>
<br>卷630_7 「夏日闲居作四声诗寄袭美。平上声」陆龟蒙
<br>　　朝烟涵楼台，晚雨染岛屿。渔童惊狂歌，艇子喜野语。
<br>　　山容堪停杯，柳影好隐暑。年华如飞鸿，斗酒幸且举。
<br>
<br>卷630_8 「夏日闲居作四声诗寄袭美。平去声」陆龟蒙
<br>　　新开窗犹偏，自种蕙未遍。书签风摇闻，钓榭雾破见。
<br>　　耕耘闲之资，啸咏性最便。希夷全天真，讵要问贵贱。
<br>
<br>卷630_9 「夏日闲居作四声诗寄袭美。平入声」陆龟蒙
<br>　　端居愁无涯，一夕发欲白。因为鸾章吟，忽忆鹤骨客。
<br>　　手披丹台文，脚著赤玉舄。如蒙清音酬，若渴吸月液。
<br>
<br>卷630_10 「奉酬袭美苦雨四声重寄三十二句。平声」陆龟蒙
<br>　　幽栖眠疏窗，豪居凭高楼。浮沤惊跳丸，寒声思重裘。
<br>　　床前垂文竿，巢边登轻舟。虽无东皋田，还生鱼乎忧。
<br>
<br>卷630_11 「奉酬袭美苦雨四声重寄三十二句。平上声」陆龟蒙
<br>　　层云愁天低，久雨倚槛冷。丝禽藏荷香，锦鲤绕岛影。
<br>　　心将时人乖，道与隐者静。桐阴无深泉，所以逞短绠。
<br>
<br>卷630_12 「奉酬袭美苦雨四声重寄三十二句。平去声」陆龟蒙
<br>　　乌蟾俱沈光，昼夜恨暗度。何当乘云螭，面见上帝诉。
<br>　　臣言阴云欺，诏用利剑付。回车诛群奸，自散万籁怒。
<br>
<br>卷630_13 「奉酬袭美苦雨四声重寄三十二句。平入声」陆龟蒙
<br>　　危檐仍空阶，十日滴不歇。青莎看成狂，白菊即欲没。
<br>　　吴王荒金尊，越妾挟玉瑟。当时虽愁霖，亦若惜落月。
<br>
<br>卷630_14 「晓起即事因成回文寄袭美」陆龟蒙
<br>　　平波落月吟闲景，暗幌浮烟思起人。清露晓垂花谢半，
<br>　　远风微动蕙抽新。城荒上处樵童小，石藓分来宿鹭驯。
<br>　　晴寺野寻同去好，古碑苔字细书匀。
<br>
<br>卷630_15 「回文」陆龟蒙
<br>　　静烟临碧树，残雪背晴楼。冷天侵极戍，寒月对行舟。
<br>
<br>卷630_16 「叠韵山中吟」陆龟蒙
<br>　　琼英轻明生，石脉滴沥碧。玄铅仙偏怜，白帻客亦惜。
<br>
<br>卷630_17 「双声溪上思」陆龟蒙
<br>　　溪空唯容云，木密不陨雨。迎渔隐映间，安问讴雅橹。
<br>
<br>卷630_18 「叠韵吴宫词二首」陆龟蒙
<br>　　肤愉吴都姝，眷恋便殿宴。逡巡新春人，转面见战箭。
<br>　　红栊通东风，翠珥醉易坠。平明兵盈城，弃置遂至地。
<br>
<br>卷630_19 「和胥口即事」陆龟蒙
<br>　　雨后山容若动，天寒树色如消。目送回汀隐隐，
<br>　　心随挂鹿摇摇。白蒋知秋露裛，青枫欲暮烟饶。
<br>　　莫问吴趋行乐，酒旗竿倚河桥。
<br>　　把钓丝随浪远，采莲衣染香浓。绿倒红飘欲尽，
<br>　　风斜雨细相逢。断岸沈渔uNuO，邻村送客fsfp.
<br>　　即是清霜剖野，乘闲莫厌来重。
<br>
<br>卷630_20 「齐梁怨别」陆龟蒙
<br>　　寥寥缺月看将落，檐外霜华染罗幕。
<br>　　不知兰棹到何山，应倚相思树边泊。
<br>
<br>卷630_21 「闲居杂题五首（以题十五字离合）。鸣蜩早」陆龟蒙
<br>　　闲来倚杖柴门口，鸟下深枝啄晚虫。
<br>　　周步一池销半日，十年听此鬓如蓬。
<br>
<br>卷630_22 「闲居杂题五首。野态真」陆龟蒙
<br>　　君如有意耽田里，予亦无机向艺能。
<br>　　心迹所便唯是直，人间闻道最先憎。
<br>
<br>卷630_23 「闲居杂题五首。松间斟」陆龟蒙
<br>　　子山园静怜幽木，公干词清咏荜门。
<br>　　月上风微萧洒甚，斗醪何惜置盈尊。
<br>
<br>卷630_24 「闲居杂题五首。饮岩泉」陆龟蒙
<br>　　已甘茅洞三君食，欠买桐江一朵山。
<br>　　严子濑高秋浪白，水禽飞尽钓舟还。
<br>
<br>卷630_25 「闲居杂题五首。当轩鹤」陆龟蒙
<br>　　自笑与人乖好尚，田家山客共柴车。
<br>　　干时未似栖庐雀，鸟道闲携相尔书。
<br>
<br>卷630_26 「药名离合夏日即事三首」陆龟蒙
<br>　　乘屐著来幽砌滑，石罂煎得远泉甘。
<br>　　草堂只待新秋景，天色微凉酒半酣。
<br>　　避暑最须从朴野，葛巾筠席更相当。
<br>　　归来又好乘凉钓，藤蔓阴阴著雨香。
<br>　　窗外晓帘还自卷，柏烟兰露思晴空。
<br>　　青箱有意终须续，断简遗编一半通。
<br>
<br>卷630_27 「和袭美怀锡山药名离合二首」陆龟蒙
<br>　　鹤伴前溪栽白杏，人来阴洞写枯松。
<br>　　萝深境静日欲落，石上未眠闻远钟。
<br>　　佳句成来谁不伏，神丹偷去亦须防。
<br>　　风前莫怪携诗藁，本是吴吟荡桨郎。
<br>
<br>卷630_28 「和袭美怀鹿门县名离合二首」陆龟蒙
<br>　　云容覆枕无非白，水色侵矶直是蓝。
<br>　　田种紫芝餐可寿，春来何事恋江南。
<br>　　竹溪深处猿同宿，松阁秋来客共登。
<br>　　封径古苔侵石鹿，城中谁解访山僧。
<br>
<br>卷630_29 「寒日古人名」陆龟蒙
<br>　　初寒朗咏裴回立，欲谢玄关早晚开。
<br>　　昨日登楼望江色，鱼梁鸿雁几多来。
<br>
<br>卷630_30 「句」陆龟蒙
<br>　　几点社翁雨，一番花信风。（见《提要录》）
<br>　　水鸟歌妇女，衣襟便佞舌。（以下并见《海录碎事》）
<br>　　溪山自是清凉国，松竹合封萧洒侯。
<br>　　山上花明水上曛，一桡青翰破霞文。
<br>　　白帝霜舆欲御秋。
<br>　　但说漱流并枕石，不辞蝉腹与龟肠。（以下见《侯鲭录》）
<br>　　头方不会王门事，尘土空缁白苎衣。
<br>　　秋来懒上向吴亭。（见《方舆胜览》）
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
