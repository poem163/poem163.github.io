<HTML>
<HEAD>
<TITLE>许浑诗全集（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/TangShiXuanJi/">唐诗选集</a> <FONT color=#BCB6A0>&gt;&gt;</font> 许浑诗全集（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>许浑诗全集（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:唐诗选集&nbsp;&nbsp;阅读次数:<script language=javascript src="../../hits.php?articleid=5802"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'许浑诗全集（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[许浑诗全集（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷536_23 「赠桐庐房明府先辈」许浑 
<br>　　帝城春榜谪灵仙，四海声华二十年。阙下书功无后辈， 
<br>
<br>卷中文字掩前贤。官闲每喜江山静，道在宁忧雨露偏。 
<br>　　自笑小儒非一鹗，亦趋门屏冀相怜。 
<br>
<br>卷536_24 「甘露寺感事贻同志」许浑 
<br>　　云蔽长安路更赊，独随渔艇老天涯。青山尽日寻黄绢， 
<br>　　沧海经年梦绛纱。雪愤有期心自壮，报恩无处发先华。 
<br>　　东堂旧侣勤书剑，同出膺门是一家。 
<br>
<br>卷536_25 「泛溪夜回寄道玄上人」许浑 
<br>　　南郭烟光异世间，碧桃红杏水潺潺。猿来近岭猕猴散， 
<br>　　鱼下深潭翡翠闲。犹阻晚风停桂楫，欲乘春月访松关。 
<br>　　几回策杖终难去，洞口云归不见山。 
<br>
<br>卷536_26 「客至」许浑 
<br>　　得路逢津更俊才，可怜鞍马照春来。残花几日小斋闭， 
<br>　　大笑一声幽抱开。袖拂碧溪寒缭绕，冠欹红树晚徘徊。 
<br>　　相逢少别更堪恨，何必秋风江上台。 
<br>
<br>卷536_27 「经李给事旧居」许浑 
<br>　　归作儒翁出致君，故山谁复有遗文。汉庭使气摧张禹， 
<br>　　楚国怀忧送范云。枫叶暗时迷旧宅，芳花落处认荒坟。 
<br>　　朱弦一奏沉湘怨，风起寒波日欲曛。 
<br>
<br>卷536_28 「新兴道中」许浑 
<br>　　芙蓉村步失官金，折狱无功不可寻。初挂海帆逢岁暮， 
<br>　　却开山馆值春深。波浑未辨鱼龙迹，雾暗宁知蚌鹬心。 
<br>　　夜榜归舟望渔火，一溪风雨两岩阴。 
<br>
<br>卷536_29 「下第有怀亲友」许浑 
<br>　　万山晴雪九衢尘，何处风光寄梦频。花盛庾园携酒客， 
<br>　　草深颜巷读书人。征帆又过湘南月，旅馆还悲渭水春。 
<br>　　无限别情多病后，杜陵寥落在漳滨。 
<br>
<br>卷536_30 「中秋夕寄大梁刘尚书」许浑 
<br>　　汴人迎拜洛人留，虎豹旌旗拥碧油。刁斗严更军耳目， 
<br>　　戈鋋长控国咽喉。柳营出号风生纛，莲幕题诗月上楼。 
<br>　　应念散郎千里外，去年今夜醉兰舟。 
<br>
<br>卷536_31 「卧病（时在京都）」许浑 
<br>　　寒窗灯尽月斜晖，佩马朝天独掩扉。清露已凋秦塞柳， 
<br>　　白云空长越山薇。病中送客难为别，梦里还家不当归。 
<br>　　惟有寄书书未得，卧闻燕雁向南飞。 
<br>
<br>卷536_32 「残雪」许浑 
<br>　　忆昨新春霰雪飞，阶前檐上斗寒姿。狂风送在竹深处， 
<br>　　隔日未消花发时。轻压嫩蔬旁出土，冷冲幽鸟别寻枝。 
<br>　　晚来又喜登楼见，一曲高歌和者谁。 
<br>
<br>卷536_33 「和常秀才寄简归州郑使君借猿」许浑 
<br>　　谢守携猿东路长，袅藤穿竹似潇湘。碧山初暝啸秋月， 
<br>　　红树生寒啼晓霜。陌上楚人皆驻马，里中巴客半归乡。 
<br>　　心知欲借南游侣，未到三声恐断肠。 
<br>
<br>卷536_34 「送人之任邛州」许浑 
<br>　　绿发监州丹府归，还家乐事我先知。群童竹马交迎日， 
<br>　　二老兰觞初见时。黄卷新书芸委积，青山旧路菊离披。 
<br>　　亨衢自有横飞势，便到西垣视训辞。 
<br>
<br>卷536_35 「和河南杨少尹奉陪薛司空石笋诗」许浑 
<br>　　暖溪寒井碧岩前，谢傅宾朋盛绮筵。云断石峰高并笋， 
<br>　　日临山势远开莲。闲留幢节低春水，醉拥笙歌出暮烟。 
<br>　　闻道诗成归已夕，柳风花露月初圆。 
<br>
<br>卷536_36 「献鄜坊丘常侍」许浑 
<br>　　诏选将军护北戎，身骑白马臂彤弓。柳营远识金貂贵， 
<br>　　榆塞遥知玉帐雄。秋槛鼓鼙惊朔雪，晓阶旗纛起边风。 
<br>　　蓬莱每望平安火，应奏班超定远功。 
<br>
<br>卷536_37 「寄当涂李远」许浑 
<br>　　赋拟相如诗似陶，云阳烟月又同袍。车前骥病驽骀逸， 
<br>　　架上鹰闲鸟雀高。旧日乐贫能饮水，他时随俗愿餔糟。 
<br>　　不须倚向青山住，咏雪题诗用意劳。 
<br>
<br>卷536_38 「和崔大夫新广北楼登眺」许浑 
<br>　　北望高楼夏亦寒，山重水阔接长安。修梁暗换丹楹小， 
<br>　　疏牖全开彩槛宽。风卷浮云披睥睨，露凉明月坠阑干。 
<br>　　庾公恋阙怀乡处，目送归帆下远滩。 
<br>
<br>卷536_39 「送客自两河归江南（一作西河送客归江南）」许浑 
<br>　　两河庶事已堪伤，南客秋归路更长。台畔古松悲魏帝， 
<br>　　苑边修竹吊梁王。山行露变茱萸色，水宿风披菡萏香。 
<br>　　遥羡落帆逢旧友，绿蛾青鬓醉横塘。 
<br>
<br>卷536_40 「题陆侍御林亭」许浑 
<br>　　野水通池石叠台，五营无事隐雄才。松斋下马书千卷， 
<br>　　兰舫逢人酒一杯。寒树雪晴红艳吐，远山云晓翠光来。 
<br>　　定知别后无多日，海柳江花次第开。 
<br>
<br>卷536_41 「泊蒜山津闻东林寺光仪上人物故」许浑 
<br>　　云斋曾宿借方袍，因说浮生大梦劳。言下是非齐虎尾， 
<br>　　宿来荣辱比鸿毛。孤舟千棹水犹阔，寒殿一灯夜更高。 
<br>　　明日东林有谁在，不堪秋磬拂烟涛。 
<br>
<br>卷536_42 「春日思旧游寄南徐从事刘三复」许浑 
<br>　　风暖曲江花半开，忽思京口共衔杯。湘潭云尽暮山出， 
<br>　　巴蜀雪消春水来。怀玉尚悲迷楚塞，捧金犹羡乐燕台。 
<br>　　蓟门高处极归思，陇雁北飞双燕回。 
<br>
<br>卷536_43 「郊园秋日寄洛中友人」许浑 
<br>　　楚水西来天际流，感时伤别思悠悠。一尊酒尽青山暮， 
<br>　　万里书回碧树秋。日落远波惊宿雁，风吹轻浪起眠鸥。 
<br>　　嵩阳亲友如相问，潘岳闲居欲白头。 
<br>
<br>卷536_44 「送杜秀才归桂林」许浑 
<br>　　桂州南去与谁同，处处山连水自通。两岸晓霞千里草， 
<br>　　半帆斜日一江风。瘴雨欲来枫树黑，火云初起荔枝红。 
<br>　　愁君路远销年月，莫滞三湘五岭中。 
<br>
<br>卷536_45 「春雨舟中次和横江裴使君见迎李赵二秀才同来…寄江南」许浑 
<br>　　芳草渡头微雨时，万株杨柳拂波垂。蒲根水暖雁初落， 
<br>　　梅径香寒蜂未知。词客倚风吹暗淡，使君回马湿旌旗。 
<br>　　江南仲蔚多情调，怅望青云几首诗。 
<br>
<br>卷536_46 「东陵赴京道病东归寓居开元寺寄卢员外宋魏二先辈」许浑 
<br>　　西风吹雨雁初时，病寄僧斋罢献书。万里咸秦劳我马， 
<br>　　四邻松桂忆吾庐。沧洲有约心还静，青汉无媒迹自疏。 
<br>　　不是醉眠愁不散，莫言琴酒学相如。 
<br>
<br>卷536_47 「闻开江宋相公申锡下世二首」许浑 
<br>　　权门阴奏夺移才，馹骑如星堕峡来。晁氏有恩忠作祸， 
<br>　　贾生无罪直为灾。贞魂误向崇山殁，冤气疑从汨水回。 
<br>　　毕竟功成何处是，五湖云月一帆开。 
<br>　　月落湘潭棹不喧，玉杯瑶瑟奠蘋蘩。谁能力制乘时鹤， 
<br>　　自取机沉在槛猿。位极乾坤三事贵，谤兴华夏一夫冤。 
<br>　　宵衣旰食明天子，日伏青蒲不敢言。 
<br>
<br>卷536_48 「赠所知」许浑 
<br>　　因钓鲈鱼住浙河，挂帆千里亦相过。茅檐夜醉平阶月， 
<br>　　兰棹春归拍岸波。湖日似阴鼍鼓响，海云才起蜃楼多。 
<br>　　明时又作闲居赋，谁荐东门策四科。 
<br>
<br>卷536_49 「谢人赠鞭」许浑 
<br>　　蜀国名鞭见惠稀，驽骀从此长光辉。独根拥肿来云岫， 
<br>　　紫陌提携在绣衣。几度拂花香里过，也曾敲镫月中归。 
<br>　　莫言三尺长无用，百万军中要指挥。 
<br>
<br>卷536_50 「早秋寄刘尚书」许浑 
<br>　　天生心识富人侯，将相门中第一流。旗纛早开擒虎帐， 
<br>　　戈鋋初发斩鲸舟。柳营书号海山暝，菌阁赋诗江树秋。 
<br>　　昨夜雨凉今夜月，笙歌应醉最高楼。 
<br>
<br>卷536_51 「及第后春情」许浑 
<br>　　世间得意是春风，散诞经过触处通。细摇柳脸牵长带， 
<br>　　慢撼桃株舞碎红。也从吹幌惊残梦，何处飘香别故丛。 
<br>　　犹以西都名下客，今年一月始相逢。 
<br>
<br>卷536_52 「归长安」许浑 
<br>　　三年何处泪汍澜，白帝城边晓角残。非是无心恋巫峡， 
<br>　　自缘□臂到长安。黔江水暖还曾饮，楚岫云深不识寒。 
<br>　　大抵莫教闻雨后，此时肠断不应难。 
<br>
<br>卷536_53 「经古行宫」许浑 
<br>　　台阁参差倚太阳，年年花发满山香。重门勘锁青春晚， 
<br>　　深院垂帘白昼长。草色芊绵侵御路，泉声呜咽绕宫墙。 
<br>　　先皇一去无回驾，红粉云鬟空断肠。 
<br>
<br>卷536_54 「秋晚怀茅山石涵村舍」许浑 
<br>　　十亩山田近石涵，村居风俗旧曾谙。帘前白艾惊春燕， 
<br>　　篱上青桑待晚蚕。云暖采茶来岭北，月明沽酒过溪南。 
<br>　　陵阳秋尽多归思，红树萧萧覆碧潭。 
<br>
<br>卷536_55 「贵游」许浑 
<br>　　朝回佩马早凄凄，年少恩深卫霍齐。斧钺旧威龙塞北， 
<br>　　池台新赐凤城西。门通碧树开金锁，楼对青山倚玉梯。 
<br>　　南陌行人尽回首，笙歌一曲暮云低。 
<br>
<br>卷536_56 「赠别」许浑 
<br>　　眼前迎送不曾休，相续轮蹄似水流。门外若无南北路， 
<br>　　人间应免别离愁。苏秦六印归何日，潘岳双毛去值秋。 
<br>　　莫怪分襟衔泪语，十年耕钓忆沧洲。 
<br>
<br>卷536_57 「秋夜与友人宿」许浑 
<br>　　楚国同游过十霜，万重心事几堪伤。蒹葭露白莲塘浅， 
<br>　　砧杵夜清河汉凉。云外山川归梦远，天涯岐路客愁长。 
<br>　　寒城欲晓闻吹笛，犹卧东轩月满床。 
<br>
<br>卷536_58 「将赴京留赠僧院」许浑 
<br>　　九衢尘土递追攀，马迹轩车日暮间。玄发尽惊为客换， 
<br>　　白头曾见几人闲。空悲浮世云无定，多感流年水不还。 
<br>　　谢却从前受恩地，归来依止叩禅关。 
<br>
<br>卷536_59 「寄湘中友人」许浑 
<br>　　莫恋醉乡迷酒杯，流年长怕老年催。西陵水阔鱼难到， 
<br>　　南国路遥书未回。匹马计程愁日尽，一蝉何事引秋来。 
<br>　　相如已定题桥志，江上无由梦钓台。 
<br>
<br>卷536_60 「江上逢友人」许浑 
<br>　　故国归人酒一杯，暂停兰棹共徘徊。村连三峡暮云起， 
<br>　　潮送九江寒雨来。已作相如投赋计，还凭殷浩寄书回。 
<br>　　到时若见东篱菊，为问经霜几度开。 
<br>
<br>卷536_61 「金谷怀古」许浑 
<br>　　凄凉遗迹洛川东，浮世荣枯万古同。桃李香销金谷在， 
<br>　　绮罗魂断玉楼空。往年人事伤心外，今日风光属梦中。 
<br>　　□□□□□□□，□□□□□□□。 
<br>
<br>卷536_62 「经行庐山东林寺」许浑 
<br>　　离魂断续楚江壖，叶坠初红十月天。紫陌事多难数悉， 
<br>　　青山长在好闲眠。方趋上国期干禄，未得空堂学坐禅。 
<br>　　他岁若教如范蠡，也应须入五湖烟。 
<br>
<br>卷536_63 「途中逢故人，话西山读书早曾游览」许浑 
<br>　　西岩曾到读书堂，穿竹行沙十里强。湖上梦馀波滟滟， 
<br>　　岭头愁断路茫茫。经过事寄烟霞远，名利尘随日月长。 
<br>　　莫道少年头不白，君看潘岳几茎霜。 
<br>
<br>卷536_64 「将赴京题陵阳王氏水居」许浑 
<br>　　帘卷平芜接远天，暂宽行役到尊前。是非境里有闲日， 
<br>　　荣辱尘中无了年。山簇暮云千野雨，江分秋水九条烟。 
<br>　　马蹄不道贪西去，争向一声高树蝉。 
<br>
<br>卷536_65 「冬日五浪馆水亭怀别」许浑 
<br>　　芦荻花多触处飞，独凭虚槛雨微微。寒林叶落鸟巢出， 
<br>　　古渡浪高鱼艇稀。云抱四山终日在，草荒三径几时归。 
<br>　　江城向暝东风急，一半乡愁闻捣衣。 
<br>
<br>卷536_66 「送别」许浑 
<br>　　溪边杨柳色参差，攀折年年赠别离。一片风帆望已极， 
<br>　　三湘烟水返何时。多缘去棹将愁远，犹倚危楼欲下迟。 
<br>　　莫殢酒杯闲过日，碧云深处是佳期。 
<br>
<br>卷536_67 「寄远」许浑 
<br>　　两叶愁眉愁不开，独含惆怅上层台。碧云空断雁行处， 
<br>　　红叶已凋人未来。塞外音书无信息，道傍车马起尘埃。 
<br>　　功名待寄凌烟阁，力尽辽城不肯回。 
<br>
<br>卷536_68 「新柳」许浑 
<br>　　无力摇风晓色新，细腰争妒看来频。绿阴未覆长堤水， 
<br>　　金穗先迎上苑春。几处伤心怀远路，一枝和日送行尘。 
<br>　　东□门外多离别，愁杀朝朝暮暮人。 
<br>
<br>卷536_69 「旅怀作」许浑 
<br>　　促促因吟昼短诗，朝惊秾色暮空枝。无情春色不长久， 
<br>　　有限年光多盛衰。往事只应随梦里，劳生何处是闲时。 
<br>　　眼前扰扰日一日，暗送白头人不知。 
<br>
<br>卷536_70 「雁」许浑 
<br>　　万里衔芦别故乡，云飞水宿向潇湘。数声孤枕堪垂泪， 
<br>　　几处高楼欲断肠。度日翩翩斜避影，临风一一直成行。 
<br>　　年年辛苦来衡岳，羽翼摧残陇塞霜。 
<br>
<br>卷536_71 「出关」许浑 
<br>　　朝缨初解佐江滨，麋鹿心知自有群。汉囿猎稀慵献赋， 
<br>　　楚山耕早任移文。卧归渔浦月连海，行望凤城花隔云。 
<br>　　关吏不须迎马笑，去时无意学终军。 
<br>
<br>卷536_72 「寄房千里博士」许浑 
<br>　　春风白马紫丝缰，正值蚕眠未采桑。五夜有心随暮雨， 
<br>　　百年无节待秋霜。重寻绣带朱藤合，更认罗裙碧草长。 
<br>　　为报西游减离恨，阮郎才去嫁刘郎。 
<br>
<br>卷五百三十七 
<br>
<br>卷537_1 「泛五云溪」许浑 
<br>　　此溪何处路，遥问白髯翁。佛庙千岩里，人家一岛中。 
<br>　　鱼倾荷叶露，蝉噪柳林风。急濑鸣车轴，微波漾钓筒。 
<br>　　石苔萦棹绿，山果拂舟红。更就千村宿，溪桥与剡通。 
<br>
<br>卷537_2 「寄郴州李相公」许浑 
<br>　　高楼王与谢，逸韵比南金。不遇销忧日，埃尘谁复寻。 
<br>　　旷怀澹得丧，失意纵登临。彩槛浮云迥，绮窗明月深。 
<br>　　虬龙压沧海，鸳鸾思邓林。青云伤国器，白发轸乡心。 
<br>　　功高恩自洽，道直谤徒侵。应笑灵均恨，江畔独行吟。 
<br>
<br>卷537_3 「赠萧炼师」许浑 
<br>　　曾试昭阳曲，瑶斋帝自临。红珠络绣帽，翠钿束罗襟。 
<br>　　双阙胡尘起，千门宿露阴。出宫迷国步，回驾轸皇心。 
<br>　　桂殿春空晚，椒房夜自深。急宣求故剑，冥契得遗簪。 
<br>　　暗记神仙传，潜封女史箴。壶中知日永，掌上畏年侵。 
<br>　　莫比班家扇，宁同卓氏琴。云车辞凤辇，羽帔别鸳衾。 
<br>　　网断鱼游藻，笼开鹤戏林。洛烟浮碧汉，嵩月上丹岑。 
<br>　　露草争三秀，风篁共八音。吹笙延鹤舞，敲磬引龙吟。 
<br>　　旄节纤腰举，霞杯皓腕斟。还磨照宝镜，犹插辟寒金。 
<br>　　东海人情变，南山圣寿沈。朱颜常似渥，绿发已如寻。 
<br>　　养气齐生死，留形尽古今。更求应不见，鸡犬日駸駸。 
<br>
<br>卷537_4 「冬日宣城开元寺赠元孚上人」许浑 
<br>　　一钵事南宗，僧仪称病容。曹溪花里别，萧寺竹前逢。 
<br>　　烛影深寒殿，经声彻曙钟。欲斋檐睡鸽，初定壁吟蛩。 
<br>　　诗继休遗韵，书传永逸踪。艺多人誉洽，机绝道情浓。 
<br>　　汲涧瓶沈藻，眠阶锡挂松。云鸣新放鹤，池卧旧降龙。 
<br>　　露茗山厨焙，霜粳野碓舂。梵文明处译，禅衲暖时缝。 
<br>　　层塔题应遍，飞轩步不慵。绣梁交薜荔，画井倒芙蓉。 
<br>　　翠户垂旗网，朱窗列剑锋。寒风金磬远，晴雪玉楼重。 
<br>　　妙理三乘达，清才万象供。山高横睥睨，滩浅聚艨艟。 
<br>　　微雾苍平楚，残晖淡远峰。林疏霜摵摵，波静月溶溶。 
<br>　　剑出因雷焕，琴全遇蔡邕。西方知有社，支许合相从。 
<br>
<br>卷537_5 「维舟秦淮过温州李给事宅」许浑 
<br>　　给事为郎日，青溪醉隐衔。冰池通极浦，雪径绕高岩。 
<br>　　珠玉砂同弃，松筠草共芟。帝图忧一失，臣节耻三缄。 
<br>　　代有王陵戆，时无靳尚谗。定应标直笔，宁为发空函。 
<br>　　雾黑连云栈，风狂截海帆。石梯迎雨润，沙井带潮咸。 
<br>　　蜡屐青筇杖，篮舆白罽衫。应劳北归梦，山路正巉巉. 
<br>
<br>卷537_6 「登蒜山观发军」许浑 
<br>　　羽檄征兵急，辕门选将雄。犬羊忧破竹，貔虎极飞蓬。 
<br>　　定系猖狂虏，何烦矍铄翁。更探黄石略，重振黑山功。 
<br>　　别马嘶营柳，惊乌散井桐。低星连宝剑，残月让雕弓。 
<br>　　浪晓戈鋋里，山晴鼓角中。甲开鱼照水，旗飏虎拏风。 
<br>　　去想金河远，行知玉塞空。汉庭应有问，师律在元戎。 
<br>
<br>卷537_7 「送从兄别驾归蜀」许浑 
<br>　　闻与湘南令，童年侍玉墀。家留秦塞曲，官谪瘴溪湄。 
<br>　　道直奸臣屏，冤深圣主知。逝川东去疾，霈泽北来迟。 
<br>　　青汉龙髯绝，苍岑马鬣移。风凄闻笛处，月惨罢琴时。 
<br>　　客路黄公庙，乡关白帝祠。已称鹦鹉赋，宁诵鶺鴒诗。 
<br>　　远道书难达，长亭酒莫持。当凭蜀江水，万里寄相思。 
<br>
<br>卷537_8 「金陵阻风登延祚阁」许浑 
<br>　　极目皆陈迹，披图问远公。戈鋋三国后，冠盖六朝中。 
<br>　　葛蔓交残垒，芒花没后宫。水流箫鼓绝，山在绮罗空。 
<br>　　极浦千艘聚，高台一径通。云移吴岫雨，潮转楚江风。 
<br>　　登阁渐漂梗，停舟忆断蓬。归期与归路，杉桂海门东。 
<br>
<br>卷537_9 「送林处士自闽中道越由霅抵两川」许浑 
<br>　　书剑少青眼，烟波初白头。乡关背梨岭，客路转蘋洲。 
<br>　　处困道难固，乘时恩易酬。镜中非访戴，剑外欲依刘。 
<br>　　高枕海天暝，落帆江雨秋。鼍声应远鼓，蜃气学危楼。 
<br>　　智士役千虑，达人经百忧。唯闻陶靖节，多在醉乡游。 
<br>
<br>卷537_10 「宣城赠萧兵曹」许浑 
<br>　　桂楫谪湘渚，三年波上春。舟寒剡溪雪，衣破洛城尘。 
<br>　　客道耻摇尾，皇恩宽犯鳞。花时去国远，月夕上楼频。 
<br>　　贪酒不辞病，佣书非为贫。行吟值渔父，坐隐对樵人。 
<br>　　紫陌罢双辙，碧潭穷一纶。高歌更南去，烟水是通津。 
<br>
<br>卷537_11 「秋夕宴李侍御宅」许浑 
<br>　　公子徵词客，秋堂递玉杯。月高罗幕卷，风度锦屏开。 
<br>　　凤管添簧品，鹍弦促柱哀。转喉云旋合，垂手露徐来。 
<br>　　烛换三条烬，香销十炷灰。蛩声闻鼓歇，萤焰触帘回。 
<br>　　广槛烟分柳，空庭露积苔。解酲须满酌，应为拨新醅。 
<br>
<br>卷537_12 「晨自竹径至龙兴寺崇隐上人院」许浑 
<br>　　佛寺通南径，僧堂倚北坡。藤阴迷晚竹，苔滑仰晴莎。 
<br>　　病忆春前别，闲宜雨后过。石横闻水远，林缺见山多。 
<br>　　欲结三天社，初降十地魔。毒龙来有窟，灵鹤去无窠。 
<br>　　客路随萍梗，乡园失薜萝。禅心如可学，不藉鲁阳戈。 
<br>
<br>卷537_13 「岁暮自广江至新兴往复中题峡山寺四首」许浑 
<br>　　夜醉晨方醒，孤吟恐失群。海鰌潮上见，江鹄雾中闻。 
<br>　　未腊梅先实，经冬草自薰。树随山崦合，泉到石棱分。 
<br>　　虎迹空林雨，猿声绝岭云。萧萧异乡鬓，明日共丝棼。 
<br>　　薄暮缘西峡，停桡一访僧。鹭巢横卧柳，猿饮倒垂藤。 
<br>　　水曲岩千叠，云重树百层。山风寒殿磬，溪雨夜船灯。 
<br>　　滩涨危槎没，泉冲怪石崩。中台一襟泪，岁杪别良朋。 
<br>　　密树分苍壁，长溪抱碧岑。海风闻鹤远，潭日见鱼深。 
<br>　　松盖环清韵，榕根架绿阴。洞丁多斫石，蛮女半淘金。 
<br>　　南浦惊春至，西楼送月沉。江流不过岭，何处寄归心。 
<br>　　月在行人起，千峰复万峰。海虚争翡翠，溪逻斗芙蓉。 
<br>　　古木高生槲，阴池满种松。火探深洞燕，香送远潭龙。 
<br>　　蓝坞寒先烧，禾堂晚并舂。更投何处宿，西峡隔云钟。 
<br>
<br>卷537_14 「南海使院对菊怀丁卯别墅」许浑 
<br>　　何处曾移菊，溪桥鹤岭东。篱疏还有艳，园小亦无丛。 
<br>　　日晚秋烟里，星繁晓露中。影摇金涧水，香染玉潭风。 
<br>　　罢酒惭陶令，题诗答谢公。朝来数花发，身在尉佗宫。 
<br>
<br>卷537_15 「和李相国」许浑 
<br>　　巨实珍吴果，驯雏重越禽。摘来渔浦上，携在兔园阴。 
<br>　　霜合凝丹颊，风披敛素襟。刀分琼液散，笼簌雪华深。 
<br>　　虎帐斋中设，龙楼洛下吟。含消兼受彩，应贵冢卿心。 
<br>
<br>卷537_16 「陪少师李相国崔宾客宴居守狄仆射池亭」许浑 
<br>　　池色似潇湘，仙舟正日长。燕飞惊蛱蝶，鱼跃动鸳鸯。 
<br>　　云聚歌初转，风回舞欲翔。暖醅松叶嫩，寒粥杏花香。 
<br>　　罗绮留春色，笙竽送晚光。何须明月夜，红烛在华堂。 
<br>
<br>卷537_17 「和宾客相国咏雪」许浑 
<br>　　近腊千岩白，迎春四气催。云阴连海起，风急度山来。 
<br>　　尽日隋堤絮，经冬越岭梅。艳疑歌处散，轻似舞时回。 
<br>　　道蕴诗传丽，相如赋骋才。霁添松筱媚，寒积蕙兰猜。 
<br>　　暗涨宫池水，平封辇路埃。烛龙初照耀，巢鹤乍裴回。 
<br>　　檐日琼先挂，墙风粉旋摧。五门环玉垒，双阙对瑶台。 
<br>　　绮席陵寒坐，珠帘远曙开。灵芝霜下秀，仙桂月中栽。 
<br>
<br>卷幌书千帙，援琴酒百杯。垂休编太史，呈瑞表中台。 
<br>　　皓夜迷三径，浮光彻九垓。兹辰是丰岁，歌咏属良哉。 
<br>
<br>卷537_18 「奉和卢大夫新立假山」许浑 
<br>　　岩谷留心赏，为山极自然。孤峰空迸笋，攒萼旋开莲。 
<br>　　黛色朱楼下，云形绣户前。砌尘凝积霭，檐溜挂飞泉。 
<br>　　树暗壶中月，花香洞里天。何如谢康乐，海峤独题篇。 
<br>
<br>卷537_19 「奉命和后池十韵」许浑 
<br>　　叠石通溪水，量波失旧规。芳洲还屈曲，朱阁更逶迤。 
<br>　　浴鸟翻荷叶，惊蝉出柳丝。翠烟秋桧耸，红露晓莲披。 
<br>　　攀槛登楼近，停桡待客迟。野桥从浪没，轻舸信风移。 
<br>　　竹韵迁棋局，松阴递酒卮。性闲鸥自识，心远鹤先知。 
<br>　　应想秦人会，休怀越相祠。当期穆天子，箫鼓宴瑶池。 
<br>
<br>卷五百三十八 
<br>
<br>卷538_1 「雨后思湖上居（─作雨中忆湖山居）」许浑 
<br>　　前山风雨凉，歇马坐垂杨。何处芙蓉落，南渠秋水香。 
<br>
<br>卷538_2 「闻歌」许浑 
<br>　　新秋弦管清，时转遏云声。曲尽不知处，月高风满城。 
<br>
<br>卷538_3 「思天台」许浑 
<br>　　赤城云雪深，山客负归心。昨夜西斋宿，月明琪树阴。 
<br>
<br>卷538_4 「长安早春怀江南」许浑 
<br>　　云月有归处，故山清洛南。如何一花发，春梦遍江潭。 
<br>
<br>卷538_5 「塞下」许浑 
<br>　　夜战桑干北，秦兵半不归。朝来有乡信，犹自寄征衣。 
<br>
<br>卷538_6 「送客南归（一作寓居崇圣寺送客南浦）」许浑 
<br>　　野寺薜萝晚，官渠杨柳春。归心已无限，更送洞庭人。 
<br>
<br>卷538_7 「寄桐江隐者」许浑 
<br>　　潮去潮来洲渚春，山花如绣草如茵。 
<br>　　严陵台下桐江水，解钓鲈鱼能几人。 
<br>
<br>卷538_8 「送曾主簿归楚州省觐，予亦明日归姑孰」许浑 
<br>　　帆转清淮极鸟飞，落帆应换老莱衣。 
<br>　　河亭未醉先惆怅，明日还从此路归。 
<br>
<br>卷538_9 「重别（时诸妓同饯，一作重别曾主簿）」许浑 
<br>　　泪沿红粉湿罗巾，重系兰舟劝酒频。 
<br>　　留却一枝河畔柳，明朝犹有远行人。 
<br>
<br>卷538_10 「湖上」许浑 
<br>　　仿佛欲当三五夕，万蝉清杂乱泉纹。 
<br>　　钓鱼船上一尊酒，月出渡头零落云。 
<br>
<br>卷538_11 「夜泊永乐有怀」许浑 
<br>　　莲渚愁红荡碧波，吴娃齐唱采莲歌。 
<br>　　横塘一别已千里，芦苇萧萧风雨多。 
<br>
<br>卷538_12 「宿水阁」许浑 
<br>　　野客从来不解愁，等闲乘月海西头。 
<br>　　未知南陌谁家子，夜半吹笙入水楼。 
<br>
<br>卷538_13 「谢亭送别」许浑 
<br>　　劳歌一曲解行舟，红叶青山水急流。 
<br>　　日暮酒醒人已远，满天风雨下西楼。 
<br>
<br>卷538_14 「酬李当」许浑 
<br>　　知有瑶华手自开，巴人虚唱懒封回。 
<br>　　山阴一夜满溪雪，借问扁舟来不来。 
<br>
<br>卷538_15 「蝉」许浑 
<br>　　噪柳鸣槐晚未休，不知何事爱悲秋。 
<br>　　朱门大有长吟处，刚傍愁人又送愁。 
<br>
<br>卷538_16 「夜过松江渡寄友人」许浑 
<br>　　清露白云明月天，与君齐棹木兰船。 
<br>　　南湖风雨一相失，夜泊横塘心渺然。 
<br>
<br>卷538_17 「守风淮阴」许浑 
<br>　　遥见江阴夜渔客，因思京口钓鱼时。 
<br>　　一潭明月万株柳，自去自来人不知。 
<br>
<br>卷538_18 「亡题」许浑 
<br>　　商岭采芝寻四老，紫阳收朮访三茅。 
<br>　　欲求不死长生诀，骨里无仙不肯教。 
<br>
<br>卷538_19 「送杨发东归」许浑 
<br>　　红花半落燕于飞，同客长安今独归。 
<br>　　一纸乡书报兄弟，还家羞著别时衣。 
<br>
<br>卷538_20 「寄宋邧（一作寄宋次都，一作寄友人）」许浑 
<br>　　朱槛烟霜夜坐劳，美人南国旧同袍。 
<br>　　山长水远无消息，瑶瑟一弹秋月高。 
<br>
<br>卷538_21 「题四老庙二首（一作重经四皓庙）」许浑 
<br>　　峨峨商岭采芝人，雪顶霜髯虎豹茵。 
<br>　　山酒一卮歌一曲，汉家天子忌功臣。 
<br>　　避秦安汉出蓝关，松桂花阴满旧山。 
<br>　　自是无人有归意，白云常在水潺潺。 
<br>
<br>卷538_22 「夏日寄江上亲友」许浑 
<br>　　雨过前山日未斜，清蝉嘒嘒落槐花。 
<br>　　车轮南北已无限，江上故人才到家。 
<br>
<br>卷538_23 「下第怀友人」许浑 
<br>　　独掩衡门花盛时，一封书信缓归期。 
<br>　　南宗更有潇湘客，夜夜月明闻竹枝。 
<br>
<br>卷538_24 「客有卜居不遂薄游汧陇因题」许浑 
<br>　　海燕西飞白日斜，天门遥望五侯家。 
<br>　　楼台深锁无人到，落尽春风第一花。 
<br>
<br>卷538_25 「陈宫怨二首」许浑 
<br>　　风暖江城白日迟，昔人遗事后人悲。 
<br>　　草生宫阙国无主，玉树后庭花为谁。 
<br>　　地雄山险水悠悠，不信隋兵到石头。 
<br>　　玉树后庭花一曲，与君同上景阳楼。 
<br>
<br>卷538_26 「经故太尉段公庙」许浑 
<br>　　静想追兵缓翠华，古碑荒庙闭松花。 
<br>　　纪生不向荥阳死，争有山河属汉家。 
<br>
<br>卷538_27 「途经秦始皇墓」许浑 
<br>　　龙盘虎踞树层层，势入浮云亦是崩。 
<br>　　一种青山秋草里，路人唯拜汉文陵。 
<br>
<br>卷538_28 「游楞伽寺」许浑 
<br>　　碧烟秋寺泛潮来，水浸城根古堞摧。 
<br>　　尽日伤心人不见，石榴花满旧琴台。 
<br>
<br>卷538_29 「缑山庙」许浑 
<br>　　王子吹箫月满台，玉箫清转鹤裴回。 
<br>　　曲终飞去不知处，山下碧桃春自开。 
<br>
<br>卷538_30 「送薛先辈入关」许浑 
<br>　　一卮春酒送离歌，花落敬亭芳草多。 
<br>　　欲问归期已深醉，只应孤梦绕关河。 
<br>
<br>卷538_31 「鸿沟」许浑 
<br>　　相持未定各为君，秦政山河此地分。 
<br>　　力尽乌江千载后，古沟芳草起寒云。 
<br>
<br>卷538_32 「韩信庙」许浑 
<br>　　朝言云梦暮南巡，已为功名少退身。 
<br>　　尽握兵权犹不得，更将心计托何人。 
<br>
<br>卷538_33 「过湘妃庙」许浑 
<br>　　古木苍山掩翠娥，月明南浦起微波。 
<br>　　九疑望断几千载，斑竹泪痕今更多。 
<br>
<br>卷538_34 「寄云际寺敬上人」许浑 
<br>　　万山秋雨水萦回，红叶多从紫阁来。 
<br>　　云冷竹斋禅衲薄，已应飞锡过天台。 
<br>
<br>卷538_35 「秋思」许浑 
<br>　　琪树西风枕簟秋，楚云湘水忆同游。 
<br>　　高歌一曲掩明镜，昨日少年今白头。 
<br>
<br>卷538_36 「送宋处士归山」许浑 
<br>　　卖药修琴归去迟，山风吹尽桂花枝。 
<br>　　世间甲子须臾事，逢著仙人莫看棋。 
<br>
<br>卷538_37 「听琵琶」许浑 
<br>　　欲写明妃万里情，紫槽红拨夜丁丁。 
<br>　　胡沙望尽汉宫远，月落天山闻一声。 
<br>
<br>卷538_38 「秦楼曲」许浑 
<br>　　秦女梦馀仙路遥，月窗风簟夜迢迢。 
<br>　　潘郎翠凤双飞去，三十六宫闻玉箫。 
<br>
<br>卷538_39 「旌儒庙」许浑 
<br>　　寒陌阴风万古悲，儒冠相枕死秦时。 
<br>　　庙前亦有商山路，不学老翁歌紫芝。 
<br>
<br>卷538_40 「览故人题僧院诗」许浑 
<br>　　高阁清吟寄远公，四时云月一篇中。 
<br>　　今来借问独何处，日暮槿花零落风。 
<br>
<br>卷538_41 「楚宫怨二首」许浑 
<br>　　十二山晴花尽开，楚宫双阙对阳台。 
<br>　　细腰争舞君沉醉，白日秦兵天上来。 
<br>　　猎骑秋来在内稀，渚宫云雨湿龙衣。 
<br>　　腾腾战鼓动城阙，江畔射麋殊未归。 
<br>
<br>卷538_42 「听唱山鹧鸪（一作听吹鹧鸪）」许浑 
<br>　　金谷歌传第一流，鹧鸪清怨碧烟愁。 
<br>　　夜来省得曾闻处，万里月明湘水秋。 
<br>
<br>卷538_43 「晨起西楼」许浑 
<br>　　留情深处驻横波，敛翠凝红一曲歌。 
<br>　　明月下楼人未散，共愁三径是天河。 
<br>
<br>卷538_44 「酬江西卢端公蓝口阻风见寄之什」许浑 
<br>　　又携刀笔泛膺舟，蓝口风高桂楫留。 
<br>　　还似郢中歌一曲，夜来春雪照西楼。 
<br>
<br>卷538_45 「赠何处士」许浑 
<br>　　东别茅峰北去秦，梅仙书里说真人。 
<br>　　白头主印青山下，虽遇唐生不敢亲。 
<br>
<br>卷538_46 「鹭鸶」许浑 
<br>　　西风澹澹水悠悠，雪点丝飘带雨愁。 
<br>　　何限归心倚前閤，绿蒲红蓼练塘秋。 
<br>
<br>卷538_47 「学仙二首」许浑 
<br>　　汉武迎仙紫禁秋，玉笙瑶瑟祀昆丘。 
<br>　　年年望断无消息，空闭重城十二楼。 
<br>　　心期仙诀意无穷，采画云车起寿宫。 
<br>　　闻有三山未知处，茂陵松柏满西风。 
<br>
<br>卷538_48 「酬康州韦侍御同年」许浑 
<br>　　桂楫美人歌木兰，西风袅袅露漙漙.夜长曲尽意不尽，月在清湘洲渚寒。 
<br>
<br>卷538_49 「紫藤」许浑 
<br>　　绿蔓秾阴紫袖低，客来留坐小堂西。 
<br>　　醉中掩瑟无人会，家近江南罨画溪。 
<br>
<br>卷538_50 「宿咸宜观」许浑 
<br>　　羽袖飘飘杳夜风，翠幢归殿玉坛空。 
<br>　　步虚声尽天未晓，露压桃花月满宫。 
<br>
<br>卷538_51 「金谷园」许浑 
<br>　　三惑沉身是此园，古藤荒草野禽喧。 
<br>　　二十四友一朝尽，爱妾坠楼何足言。 
<br>
<br>卷538_52 「送崔珦入朝」许浑 
<br>　　书剑功迟白发新，强登萧寺送归秦。 
<br>　　月斜松桂倚高阁，明夜江南江北人。 
<br>
<br>卷538_53 「病中和大夫玩江月」许浑 
<br>　　江上悬光海上生，仙舟迢递绕军营。 
<br>　　高歌一曲同筵醉，却是刘桢坐到明。 
<br>
<br>卷538_54 「读戾太子传」许浑 
<br>　　佞臣巫蛊已相疑，身没湖边筑望思。 
<br>　　今日更归何处是，年年芳草上台基。 
<br>
<br>卷538_55 「酬对雪见寄」许浑 
<br>　　飞度龙山下远空，拂檐萦竹昼濛濛。 
<br>　　知君吟罢意无限，曾听玉堂歌北风。 
<br>
<br>卷538_56 「王可封临终」许浑 
<br>　　十世为儒少子孙，一生长负信陵恩。 
<br>　　今朝埋骨寒山下，为报慈亲休倚门。 
<br>
<br>卷538_57 「僧院影堂」许浑 
<br>　　香销云凝旧僧家，僧刹残灯壁半斜。 
<br>　　日暮松烟空漠漠，秋风吹破妙莲华。 
<br>
<br>卷538_58 「记梦」许浑 
<br>　　晓入瑶台露气清，座中唯有许飞琼。 
<br>　　尘心未尽俗缘在，十里下山空月明。 
<br>
<br>卷538_59 「三十六湾」许浑 
<br>　　缥缈临风思美人，荻花枫叶带离声。 
<br>　　夜深吹笛移船去，三十六湾秋月明。 
<br>
<br>卷538_60 「越中」许浑 
<br>　　石城花暖鹧鸪飞，征客春帆秋不归。 
<br>　　犹自保郎心似石，绫梭夜夜织寒衣。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
