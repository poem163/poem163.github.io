<HTML>
<HEAD>
<TITLE>江淹全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 江淹全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>江淹全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=5621"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'江淹全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[江淹全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 江淹(444～505),南朝文学家。字文通。祖籍济阳考城（今河南兰考东）。祖父和父亲都在南朝宋任县令。江淹6岁能诗。13岁丧父。家境贫寒，曾采薪养母。20岁左右教宋始安王刘子真读“五经”，并一度在新安王刘子鸾幕下任职。泰始二年(466)，江淹转入建平王刘景素幕,刘景素对他很重视，待以布衣之礼，但由于江淹“少年尝倜傥不俗，或为世士所嫉”（《自序传》），因广陵令郭彦文一案，被诬受贿入狱。在狱中，他给刘景素上书陈情获释。此后，他曾举南徐州秀才，对策上第，转巴陵王国左常侍。不久，又回到刘景素幕下，任主簿、参军等职。泰豫元年(472)，宋明帝死后,刘景素密谋叛乱，江淹曾多次谏劝，刘景素不纳,江淹于元徽二年(474)被贬为建安吴兴
<br>县(今福建浦城)令。这一时期他在仕途上很不得志，而在文学创作方面却作出了较大的贡献。宋顺帝升明元年(477)，齐高帝萧道成执政,把江淹自吴兴召回，并任为尚书驾部郎、骠骑参军事，他为萧道成出谋划策并起草文书，大受重用。萧道成代宋自立，他被任为骠骑豫章王记室带东武令，迁中书侍郎，齐武帝永明间，任庐陵内史、尚书左丞、国子博士诸职。少帝萧昭业即位，他任御史中丞，明帝萧鸾时，又任宣城太守、秘书监诸职。梁武帝萧衍代齐后，官至金紫光禄大夫，封醴陵伯。江淹集据《自序传》称凡10卷，《隋书·经籍志》著录为 9卷。另有《后集》10卷。今存《江文通集》已非《隋志》原本。清代编《四库全书》时，采用的是乾隆间考城梁宾据明代汪士贤、张溥刊本和睢州汤斌家钞本参互校订而成，凡 4卷。《四部丛刊》影印乌程蒋氏密韵楼藏明翻宋本，凡10卷。另外还有清乾隆间江□刊本《醴陵集》。注本有明代胡之骥《江文通集汇注》，中华书局1984年排印本。 
<br>
<br>
<br>--------------------------------------------------------------------------------
<br>
<br>齐藉田乐歌二首 
<br>
<br>迎送神升歌 
<br>
<br>羽銮从动。金驾时游。教腾义镜。乐缀前修。率先丹耦。躬遵绿畴。灵之圣之。岁殷泽柔。 
<br>
<br>飨神歌 
<br>
<br>琼斝既饰。绣簋以陈。方燮嘉积。永毓宵民。 
<br>
<br>
<br>--------------------------------------------------------------------------------
<br>
<br>
<br>牲出入歌 
<br>
<br>祝详史具。礼备乐荐。有牲在陈。有鼓在县。腾烛象星。奔水类电。郊燎夙戒。駜彼乘駽。以伺质明。以伫神宴。 
<br>
<br>荐豆呈毛血歌辞 
<br>
<br>时恭时祀。有物有则。伊我上圣。实抱明德。牺象交陈。郁尊四塞。黍惟嘉谷。酒惟玄默。荐通苍祇。庆樿黎黑。愿灵之降。祚家佑国。 
<br>
<br>奏宣列之乐歌舞 
<br>
<br>殷崇配天。周尊明祀。瑞合汾阴。庆同泰畤。青幕云舒。丹殿霞起。二曜惟新。五精告始。于以享之。景福是履。 
<br>
<br>齐凤皇衔书伎辞 
<br>
<br>皇齐启运从瑶玑。灵凤衔书集紫微。和乐既洽神所依。超商卷夏耀英辉。永世寿昌声华飞。 
<br>
<br>铜爵妓 
<br>
<br>武皇去金阁。英威长寂寞。雄剑顿无光。杂佩亦销烁。秋至明月圆。风伤白露落。清夜何湛湛。孤烛映兰幕。抚影怆无从。惟怀忧不薄。瑶色行应罢。红芳几为乐。徒登歌舞台。终成蝼蚁郭。 
<br>
<br>采菱曲 
<br>
<br>秋日心容与。涉水望碧莲。紫菱亦可采。试以缓愁年。参差万叶下。泛漾百流前。高彩隘通壑。香氛丽广川。歌出棹女曲。儛入江南弦。乘鼋非逐俗。驾鲤乃怀仙。众美信如此。无恨在清泉。 
<br>
<br>侍始安王石头城诗 
<br>
<br>绪官承盛世。逢恩侍英王。结剑从深景。抚袖逐曾光。暮情郁无已。流望在川阳。平原忽超远。参差见南湘。何如塞北阴。云鸿尽来鸿。擥镜照愁色。徒坐引忧方。山中如未夕。无使桂叶伤。 
<br>
<br>从征虏始安王道中诗 
<br>
<br>乘笏从帷幕。仄身豫休明。君子未获晏。小人亦自营。结轩首凉野。驱马傃寒城。容裔还乡棹。逶迤去国旌。山气亘百里。山色与云平。乔松日夜竦。红霞旦夕生。徒惭恩厚槩。空抱春施名。仰愿光威远。岁晏返柴荆。 
<br>
<br>从冠军建平王登庐山香炉峯诗 
<br>
<br>广成爱神鼎。淮南好丹经。此山具鸾鹤。往来尽仙灵。瑶草正翕赩。玉树信葱青。绛气下萦薄。白云上杳冥。中坐瞰蜿虹。俛伏视流星。不寻遐怪极。则知耳目惊。日落长沙渚。曾阴万里生。藉兰素多意。临风默含情。方学松柏隐。羞逐市井名。幸承光诵末。伏思托后旍。 
<br>
<br>从建平王游纪南城诗 
<br>
<br>恭承此嘉惠。末官至南荆。敛袵依光采。端笏奉仁明。再逢绿草合。重见翠云生。江甸知礼富。汉渚闻教清。君王澹以思。树羽望楚城。年积衣剑灭。地远宫馆平。锦帐终寂寞。彩瑟秘音英。丹沙信难学。黄金不可成。迁化每如兹。安用贵空名。流岩惨中怀。凝意方自惊。愿借若木景。长照忧人情。 
<br>
<br>望荆山诗 
<br>
<br>奉义至江汉。始知楚塞长。南关绕。桐柏。西岳出鲁阳。寒郊无留影。秋日悬清光。悲风挠重林。云霞肃川涨。岁晏君如何。零泪沾衣裳。玉柱空掩露。金樽坐含霜。一闻苦寒奏。再使艳歌伤。 
<br>
<br>步桐台诗 
<br>
<br>客子畏霜雪。忧至竟悠哉。绮帷生网罗。宝刀积尘埃。思君出汉北。鞍马登楚台。岁彩合云光。平原秋色来。寂听积空意。凝望信长怀。蕙芬自有美。光景讵徘徊。山中忽缓驾。暮雪将盈阶。 
<br>
<br>秋至怀归诗 
<br>
<br>怅然集汉北。还望岨山田。沄沄百重壑。参差万里山。楚关带秦陇。荆云冠吴烟。草色敛穷水。木叶变长川。秋至帝子降。客人伤婵娟。试访淮海使。归路成数千。蓬驱未止极。旌心徒自悬。若华想无慰。忧至定伤年。 
<br>
<br>渡西塞望江上诸山诗 
<br>
<br>南国多异山。杂树共冬荣。潺湲夕涧急。嘈嘈晨鹍鸣。石林上参错。流沫下纵横。松气鉴青蔼。霞光铄丹英。望古一凝思。留滞桂枝情。结友爱远岳。采药好长生。当畏佳人晚。秋兰伤紫堂。海外果可学。岁暮诵仙经。 
<br>
<br>赤亭渚诗 
<br>
<br>吴江泛丘墟。饶桂复多枫。水夕潮波黑。日暮精气红。路长寒光尽。鸟鸣秋草穷。瑶水虽未合。珠霜窃过中。坐识物序晏。卧视岁阴空。一伤千里极。独望淮海风。远心何所类。云边有征鸿。 
<br>
<br>渡泉峤出诸山之顶诗 
<br>
<br>岑崟蔽日月。左右信艰哉。万壑共驰骛。百谷争往来。鹰隼既厉翼。蛟鱼亦曝鳃。崩壁迭枕卧。崭石屡盘回。伏波未能凿。楼船不敢开。百年积流水。千岁生青苔。行行讵半景。余马以长怀。南方天炎火。魂兮可归来。 
<br>
<br>迁阳亭诗 
<br>
<br>擥泪访亭候。兹地乃闽城。万古通汉使。千载连吴兵。瑶磵敻崭崒。铜山郁纵横。方水埋金雘。圆岸伏丹琼。下视雄虹照。俯看彩霞明。桂枝空命折。烟气坐自惊。剑径羞前检。岷山惭旧名。伊年从霜露。仆御复孤征。楚客心命绝。一愿闻越声。 
<br>
<br>游黄蘖山诗 
<br>
<br>长望竟何极。闽云连越边。南州饶奇怪。赤县多灵仙。金峰各亏日。铜石共临天。阳岫照鸾采。阴溪喷龙泉。残杌千代木。廧崒万古烟。禽鸣丹壁上。猿啸青崖间。秦皇慕隐沦。汉武愿长年。皆负雄豪威。弃剑为名山。况我葵藿志。松木横眼前。所若同远好。临风载悠然。 
<br>
<br>还故园诗 
<br>
<br>汉臣泣长沙。楚客悲辰阳。古今虽不举。兹理亦宜伤。山中信寂寥。孤景吟空堂。北地三变露。南檐再逢霜。窃值寰海辟。仄见圭纬昌。浮云抱山川。游子御故乡。遽发桃花渚。适宿春风场。红草涵电色。绿树铄烟光。高歌傃关国。微叹依笙篁。请学碧灵草。终岁自芬芳。 
<br>
<br>刘仆射东山集诗 
<br>
<br>萧萧云色滋。惟爱起长思。乔木啸山曲。征鸟怨水湄。共惜玉樽暮。愿是光阴迟。绅裳视绝云。行意方此时。诵饰江皋驾。终从海滨诗。 
<br>
<br>陆东海谯山集诗 
<br>
<br>杳杳长役思。思来使情浓。恒忌光氛度。藉蕙望春红。青莎被海月。朱华冒水松。轻风暧长岳。雄虹赫远峯。日暮崦嵫谷。参差彩云重。永愿白沙渚。游衍遂相从。丹山有琴瑟。不为忧伤容。 
<br>
<br>无锡县历山集诗 
<br>
<br>愁生白露日。思起秋风年。窃悲杜蘅暮。擥涕吊空山。落叶下楚水。别鹤噪吴田。岚气阴不极。日色半亏天。酒至情萧瑟。凭樽还惘然。一闻清琴奏。歔泣方留连。况乃客子念。直置丝竹间。 
<br>
<br>外兵舅夜集诗 
<br>
<br>丹林一叶旧。碧草从此空。烟光拂夜色。华舟荡秋风。敛意怅何已。极望情思中。瑶澜寂以晏。若采能几终。暮心亦谁寄。江皋桂有丛。 
<br>
<br>贻袁常侍诗 
<br>
<br>昔我别楚水。秋月丽秋天。今君客吴坂。春色缥春泉。幽冀生碧草。沅湘含翠烟。铄铄霞上景。懵懵云外山。涉江竟何望。留滞空采莲。驻情光气下。凝怨琴瑟前。珠内性明润。兰玉好芳坚。不以宿昔岨。怀愧期暮年。 
<br>
<br>古意报袁功曹诗 
<br>
<br>从军出陇北。长望阴山云。泾渭各异流。恩情于此分。故人赠宝剑。镂以瑶华文。一言凤独立。再说鸾无羣。何得晨风起。悠哉凌也翠氛。黄鹄去千里。垂涕为报君。 
<br>
<br>寄丘三公诗 
<br>
<br>昔我学冠剑。逢君在三川。何意风雨激。一诀异东西。菊秀空应夺。兰芳几时坚。常恐握手毕。黯如光绝天。安得明月珠。擥涕寄吴山。 
<br>
<br>卧疾怨别刘长史诗 
<br>
<br>四时煎日夜。玉露催紫荣。始怀走及叹。春意秋方惊。凉草散萤色。衰树敛蝉声。凭景魂且谧。卧堂怨巳生。承君客江潭。先愁鸿雁鸣。吴山饶离袂。楚水多别情。金坚碧不灭。桂华兰有英。无辍代上朝。岂惜镜中明。但见一叶落。哀恨方未平。 
<br>
<br>应刘豫章别诗 
<br>
<br>清尘播峤岫。远□被修□。□□□□代。高行乃厉天。俗态擥明懋。散□□才贤。裂□□□□。分□□尧甸。于时秋永永。江汉起残烟。猎猎风剪树。飒飒露伤莲。霞出海中云。水发江上泉。浸淫泉怀浦。泛滥云辞山。洲渚一扬袂。殒意元气前。愿效卷施草。春华冬复坚。 
<br>
<br>灯夜和殷长史诗 
<br>
<br>冬尽彩叶暮。金石亦怀伤。冰鳞不能起。水鸟望川梁。客子仿永夜。寂寞幽意长。卧歇丹丘采。坐失曾泉光。结眉惨成虑。销忧非羽觞。此心冀可缓。清芷在沅湘。 
<br>
<br>赠炼丹法和殷长史诗 
<br>
<br>琴高游会稽。灵变竟不还。不还有长意。长意希童颜。身识本烂熳。光曜不可攀。方验参同契。金灶炼神丹。顿舍心知爱。永却平生欢。玉牒裁可卷。珠蘂不盈箪。譬如明月色。流采映岁寒。一待黄冶就。青芬迟孤鸾。 
<br>
<br>从萧骠骑新亭诗 
<br>
<br>鲵妖毁玉度。虹气岨王猷。上宰轸灵略。宏威肃广谋。绵崄冒戈堞。乘峤架烽楼。燕兵歌越水。代马思吴州。金笳夜一远。明月信悠悠。云色被江发。烟光带海浮。开襟夹苍宇。拓远局溟洲。折日承丹谷。总驾临青丘。仄待飚雾晏。方从畎壑游。 
<br>
<br>惜晚春应刘秘书诗 
<br>
<br>烟景抱空意。蘅杜缀幽心。心忧望碧叶。涵影顾青林。风光多树色。露华翻蕙阴。水苔方下蔓。石萝日上寻。霞衣已具带。仙冠不持簪。徒为多委郁。精魄还自临。始获琼歌赠。一点重如金。山中有杂桂。玉沥乃共斟。 
<br>
<br>秋夕纳凉奉和刑狱舅诗 
<br>
<br>萧条晚秋景。旻云承景斜。虚堂起青霭。崦嵫生暮霞。空居寂以欷。左右自幽歌。骑星谢屐尾。濯发惭阳阿。年歇玄圃璧。岁减天津泿。金箫哀夜长。瑶琴怨暮多。四时通信黯。春风日夜过。楚水徒有兰。忧至竟如何。 
<br>
<br>郊外望秋答殷博士诗 
<br>
<br>白露掩江皋。青满平地芜。长夜亦何际。衔思久踟蹰。企余重兰贝。清才富金瑜。独艳始东山。擅丽终西都。云精无永滞。水碧岂雁濡。属我兹景半。赏尔若光初。折麻异离羣。纫蕙非索居。频赠既雅歌。还怀谅短书。 
<br>
<br>冬尽难离和丘长史诗 
<br>
<br>闲居深怅怅。飔寒拂中闺。宝礼自千里。缣书果君题。山川吐幽气。云景抱长怀。兹别亦为远。潮澜郁东西。汀皋日惨色。桂闇猿方啼。擥意谁侘憏。屑涕在心乖。杜蘅念无沫。石兰终不暌。冀总岁暮驾。游衍苍山蹊。 
<br>
<br>池上酬刘记室诗 
<br>
<br>戚戚忧可结。结忧视春暮。紫荷渐曲池。泉兰覆径路。葱蒨亘华堂。葐蒀杂绮树。为此久伫立。容易光阴度。水馆次文羽。山叶下暝露。怀赏入旧襟。悦物览新赋。惜我无雕文。报章惭复素。 
<br>
<br>吴中礼石佛诗 
<br>
<br>幻生太浮诡。长思多沉疑。疑思不惭照。诡生宁尽时。敬承积劫下。金光铄海湄。火宅敛焚炭。药草匝惠滋。常愿乐此道。诵经空山坻。禅心暮不杂。寂行好无私。轩骑久已诀。亲爱不留迟。忧伤漫漫情。灵意终不淄。誓寻青莲果。永入梵庭期。 
<br>
<br>采石上菖蒲诗 
<br>
<br>瑶琴久芜没。金镜废不看。不见空闺里。纵横愁思端。缓步遵汀渚。扬枻泛春澜。电至烟流绮。水绿桂涵丹。凭酒竟未悦。半景方自叹。每为忧见及。杜若讵能宽。冀采石上草。得以驻余颜。赤鲤傥可乘。云雾不复还。 
<br>
<br>就谢主簿宿诗 
<br>
<br>季月寒气重。滋兰错无芳。北风漂夜色。河凝暠如霜。怅哉心神晚。烛灭此深堂。芰衣如可赠。宁湿岨云梁。 
<br>
<br>无锡舅相送衔涕别诗 
<br>
<br>心远路已迥。意满辞未陈。曾风漂别盖。北云竦征人。杯酒怜岁暮。志气非上春。若无孤鸟还。沥泣何所因。 
<br>
<br>当春四韵同□左丞诗 
<br>
<br>雷萌山中草。云煦江上花。流烟漾璇景。轻风泛凌霞。我有幽兰念。衔意瞩里斜。友人殊未还。独慰檐前华。 
<br>
<br>
<br>--------------------------------------------------------------------------------
<br>
<br>
<br>感春冰遥和谢中书诗二首 
<br>
<br>一 
<br>
<br>江皋桐始华。敛衣望边亭。平原何寂寂。岛暮兰紫茎。芬披好草合。流烂新光生。冰雪徒皦洁。此焉空守贞。 
<br>
<br>二
<br>
<br>暮意歌上眷。怅哉望佳人。擥洲之宿莽。命为瑶桂因。观书术不变。学古道恒真。若作商山客。寄谢丹水滨。 
<br>
<br>
<br>--------------------------------------------------------------------------------
<br>
<br>咏美人春游诗 
<br>
<br>江南二月春。东风转绿苹。不知谁家子。看花桃李津。白雪凝琼貌。明珠点绛唇。行人咸息驾。争拟洛川神。 
<br>
<br>征怨诗 
<br>
<br>荡子从征久。凤楼箫管闲。独枕凋云鬓。孤灯损玉颜。何日边尘净。庭前征马还。 
<br>
<br>侍始安石头城 
<br>
<br>开局遶天邑。襟邑抱尊华。 
<br>
<br>
<br>--------------------------------------------------------------------------------
<br>
<br>杂体诗三十首 
<br>
<br>小序
<br>
<br>夫楚谣汉风。既非一骨。魏制晋造。固亦二体。譬犹蓝朱成彩。杂错之变无穷。宫角为音。靡曼之态不极。故蛾眉讵同貌。而俱动于魄。芳草宁共气。而皆悦于魂。不期然欤。至于世之诸贤。各滞所迷。莫不论甘而忌辛。好丹而非素。岂所谓通方广恕。好远兼爱者哉。乃及公干、仲宣之论。家有曲直。安仁、士衡之评。人立矫抗。况复殊于此者乎。又贵远贱近。人之常情。重耳轻目。俗之恒蔽。是以邯郸托曲于李奇。士季假论于嗣宗。此其效也。然五言之兴。谅非敻古。但关西邺下。既已罕同。河外江南。颇为异法。故玄黄经纬之辨。金碧浮沉之殊。仆以为亦各具美兼善而已。今作三十首诗。斅其文体。虽不足品藻渊流。庶亦无乖商搉云尔。
<br>
<br>古离别 
<br>
<br>远与君别者。乃至雁门关。黄云蔽千里。游子何时还。送君如昨日。檐前露已团。不惜蕙草晚。所悲道里寒。君在天一涯。妾身长别离。愿一见颜色。不及其琼树枝。菟丝及水萍。所寄终不移。 
<br>
<br>李都尉陵从军 
<br>
<br>樽酒送征人。踟蹰在亲神女。日暮浮云滋。握手泪如霰。悠悠清水川。嘉鲂得所荐。而我在万里。结友不相见。袖中有短书。愿寄双飞燕。 
<br>
<br>班婕妤咏扇 
<br>
<br>纨扇如团月。出自机中素。画作秦王女。乘鸾向烟雾。彩色世所重。虽新不代故。窃愁凉风至。吹我玉阶树。君子恩未毕。零落在中路。 
<br>
<br>魏文帝曹丕游宴 
<br>
<br>置酒坐飞阁。逍遥临华池。神飚自远至。左右芙蓉披。绿竹夹清水。秋兰被组崖。月出照园中。冠佩相追随。客从南楚来。为我吹参差。渊鱼犹伏浦。听者未云罢。高文一何绮。小儒安足为。肃肃广殿阴。雀声愁北林。众宾还城邑。何用慰我心。 
<br>
<br>陈思王曹植赠友 
<br>
<br>君王礼英贤。不悋千金璧。双阙指驰道。朱宫罗第宅。从容冰井台。清池映华薄。凉风荡芳气。碧树先秋落。朝与佳人期。日夕望青阁。褰裳摘明珠。徙倚拾蕙若。眷我二三子。辞义丽金雘。延陵轻宝剑。季布重然诺。处富不忘贫。有道在葵藿。 
<br>
<br>刘文学桢感怀 
<br>
<br>苍苍山中桂。团团霜露色。霜露一何紧。桂枝生自直。橘柚在南国。因君为羽翼。谬蒙圣主私。托身文墨职。丹彩既已过。敢不自雕饰。华月照芳池。列坐金殿侧。微臣固受赐。鸿恩良未测。 
<br>
<br>王侍中粲怀德 
<br>
<br>伊昔值世乱。秣马辞帝京。既伤蔓草别。方知枤杜情。崤函荡丘墟。冀阙缅纵横。倚棹泛泾渭。日暮山河清。蟋蟀依素野。严风吹枯茎。鹳鹢在幽草。客子泪子零。去乡三十载。幸遭天下平。贤主降嘉赏。金貂服玄缨。侍宴出河曲。飞盖游邺城。朝露竟几何。忽如水上萍。君子笃恩义。柯叶终不倾。福履既所绥。千载垂令名。 
<br>
<br>嵇中散康言志 
<br>
<br>曰余不师训。潜志去世尘。远想出宏域。高步超常伦。灵凤振羽仪。戢景西海滨。朝食琅玕实。夕饮玉池津。处顺故无累。养德乃入神。旷哉宇宙惠。云罗更四陈。哲人贵识义。大雅明庇身。庄生悟无为。孙登庶知人。写怀良未远。感赠以书绅。 
<br>
<br>阮步兵籍咏怀 
<br>
<br>青鸟海上游。鷽斯蒿下飞。浮沉不相宜。羽翼各有归。飘飘可终年。沆瀁安是非。朝云乘变化。光耀世所希。精卫衔木石。谁能测幽微。 
<br>
<br>张司空华离情 
<br>
<br>秋月映帘栊。悬光入丹墀。佳人抚鸣琴。清夜守空帷。兰径少行迹。玉台生网丝。庭树发红彩。闺草含碧滋。延伫整绫绮。万里赠所思。愿垂湛露惠。信我皎日期。 
<br>
<br>潘黄门岳述哀 
<br>
<br>青春速天机。素秋驰白日。美人归重泉。凄怆无终毕。殡宫已肃清。松柏转萧瑟。俯仰未能弭。寻念非但一。抚衿悼寂寞。恍然若有失。明月入绮窗。髣髴想蕙质。销忧非萱草。永怀寄梦寐。梦寐复冥冥。何由觌尔形。我惭北海术。尔无帝女灵。驾言出远山。徘徊泣松铭。雨绝无还云。华落岂留英。日月方代序。寝兴何时平。 
<br>
<br>陆平原机羇宦 
<br>
<br>储后降嘉命。恩纪被微身。明发眷桑梓。永叹怀密亲。流念辞南澨。衔怨别西津。驱马遵淮泗。旦夕见梁陈。服义追上列。矫迹厕宫臣。朱黻咸髦士。长缨皆俊民。契阔承华内。绸缪踰岁年。日暮聊总驾。逍遥观洛川。殂殁多拱木。宿草凌寒烟。游子易感慨。踯躅还自怜。愿言寄三鸟。离思非徒然。 
<br>
<br>左记室思咏史 
<br>
<br>韩公沦卖药。梅生隐市门。百年信荏苒。何为苦心魂。当学卫霍将。建功在河源。珪组贤君眄。青紫明主恩。终军才始达。贾谊位方尊。金张服貂冕。许史乘华轩。王侯贵片议。公卿重一言。太平多欢娱。飞盖东都门。顾念张仲蔚。蓬蒿满中园。 
<br>
<br>张黄门协苦雨 
<br>
<br>丹霞蔽阳景。绿泉涌阴渚。水鹳巢层甍。山云润柱础。有弇兴春节。愁霖贯秋序。燮燮凉叶夺。戾戾飔风举。高谈翫四时。索居慕俦侣。青苕日夜黄。芳蕤成宿楚。岁暮百虑交。无以慰延伫。 
<br>
<br>刘太尉琨伤乱 
<br>
<br>皇晋遘阳九。天下横氛雾。秦赵值薄蚀。幽幷逢虎据。伊余荷宠灵。感激狥驰骛。虽无六奇术。冀与张韩遇。宁戚扣角歌。桓公遭乃举。荀息冒崄难。实以忠贞故。空令日月逝。愧无古今度。饮马出城濠。北望沙漠路。千里何萧条。白日隐寒树。投袂既愤懑。抚枕怀百虑。功名惜未立。玄发已改素。时哉茍有会。治乱惟冥数。 
<br>
<br>卢郎中谌感交 
<br>
<br>大厦须异材。廊庙非庸器。英俊着世功。多士济斯位。眷顾成绸缪。乃与时髦匹。姻媾久不亏。契阔岂但一。逢厄既已同。处危非所恤。常慕先达槩。观古论得失。马服为赵将。疆场得清谧。信陵佩魏印。秦兵不敢出。慨无握中策。徒惭素丝质。羇旅去旧京。感遇踰琴瑟。自顾非杞梓。勉力在无逸。更以畏友册。滥吹乖名实。 
<br>
<br>郭弘农璞游仙 
<br>
<br>崦山多灵草。海滨饶奇石。偃蹇寻青云。隐沦驻精魄。道人读丹经。方士炼玉液。朱霞入窗牖。曜灵照空隙。傲睨摘木芝。陵波采水碧。眇然万里游。矫掌望烟客。永得安期术。岂愁蒙汜迫。 
<br>
<br>孙廷尉绰杂述 
<br>
<br>太素既已分。吹万着形兆。寂动茍有源。因谓殇子夭。道丧涉千载。津梁谁能了。思乘扶接受翰。卓然凌风矫。静观尺棰义。理足未尝少。冏冏秋月明。凭轩咏尧老。浪迹无蚩妍。然后君子道。领略归一致。南山有绮皓。交臂久变化。传火乃薪草。亹亹玄思清。胸中去机巧。物我俱忘怀。可以狎鸥鸟。 
<br>
<br>许征君询自叙 
<br>
<br>张子闇内机。单生蔽外象。一时排冥筌。冷然空中赏。遣此弱丧情。资神任独往。采药白云隈。聊以肆所养。丹葩曜芳蕤。绿竹阴闲敞。苕苕寄意胜。不觉凌虚上。曲棂激鲜飚。石室有幽响。去矣从所欲。得失非外奖。至哉操斤客。重明固已朗。五难既洒落。超迹绝尘网。 
<br>
<br>殷东阳仲文兴瞩 
<br>
<br>晨游任所萃。悠悠藴真趣。云天亦辽亮。时与赏心遇。青松挺秀萼。惠色出乔树。极眺清波深。缅映石壁素。莹情无余滓。拂衣释尘务。求仁既自我。玄风岂外慕。直置忘所宰。萧散得遗虑。 
<br>
<br>谢仆射混游览 
<br>
<br>信矣劳物化。忧襟未能整。薄言遵郊衢。总辔出台省。凄凄节序高。寥寥心悟永。时菊耀岩阿。云霞冠秋岭。眷然惜良辰。徘徊践落景。卷舒虽万绪。动复归有静。曾是迫桑榆。岁暮从所秉。舟壑不可攀。忘怀寄匠郢。 
<br>
<br>陶征君潜田居 
<br>
<br>种苗在东皋。苗生满阡陌。虽有荷鉏倦。浊酒聊自适。日暮巾柴车。路闇光已夕归人望烟火。稚子候檐隙。问君亦何为。百年会有役。但愿桑麻成。蚕月得纺绩。素心正如此。开径望王益。 
<br>
<br>谢临川灵运游山 
<br>
<br>江海经邅回。山峤备盈缺。灵境信淹留。赏心非徒设。平明登云峰。杳与庐霍绝。碧障长周流。金潭恒澄彻。洞林带晨霞。石壁映初晰。乳窦既滴沥。丹井复寥深。嵓转奇秀。崟岑还相蔽。赤玉隐瑶溪。云锦被沙汭。夜闻猩猩啼。朝见鼯鼯鼠逝。南中气候暖。朱华凌白雪。幸游建德乡观奇经禹穴。身名竟谁辨。国史终磨灭。且泛桂水潮。映月游海澨。摄生贵处顺。将为智者说。 
<br>
<br>颜特进延之侍宴 
<br>
<br>太微凝帝宇。瑶光正神县。揆日粲书史。相都丽闻见。列汉构仙宫。开天制宝殿。桂栋留夏飚。兰橑停冬霰。青林结冥蒙。丹巘被葱蒨。山云备卿霭。池卉具灵变。重阳集清氛。下辇降玄宴。骛望分寰队。矖旷尽都甸。气生川岳阴。烟灭淮海见。中坐溢朱组。步櫩簉琼弁。礼登伫睿情。乐阕延皇眄。测恩跻踰逸。牒懵浮贱。承荣重兼金。巡华过盈瑱。敢饰舆人咏。方惭渌水荐。 
<br>
<br>谢法曹惠连赠别 
<br>
<br>昨发赤亭渚。今宿浦阳汭。方作云峯异。岂伊千里别。芳尘未歇席。零泪犹在袂。停舻望极浦。弭棹阻风雪。风雪既经时。夜永起怀旧上述。汛滥畏沃若。人事亦销铄。子衿怨勿往。谷风诮轻薄。共秉延州信。无惭仲路诺。灵芝望三秀。孤筠情所托。所托已殷勤。祗足搅怀人。今行嶀嵊外。行销上述至海滨。觌子杳未僝。欵睇在何辰。杂佩虽可赠。疏华谓无陈。无陈心悁劳。旅人岂游遨。幸及风雪霁。青春满江皋。解缆候前侣。还望方郁陶。烟景若离远。未响寄琼瑶。 
<br>
<br>王征君微养疾 
<br>
<br>窈蔼潇湘空。翠涧澹无滋。寂历百草晦。歘吸鹍鸡悲。清阴往来远。月华散前墀。炼药瞩虚幌。汛瑟卧遥帷。水碧验未黩。金膏灵讵缁。北渚有帝子。荡瀁不可期。怅然山中暮。怀痾属此诗。 
<br>
<br>袁太尉淑从驾 
<br>
<br>宫庙礼哀敬。枌邑道严玄。恭洁由明祀肃驾在祈年。诏徒登季月。戒凤藻行川。云斾象汉徙。宸网拟星悬。朱棹丽寒渚。金鑁映秋山。羽卫蔼流景。彩吹震沉渊。辨诗测京国。履籍鉴都鄽。氓谣响玉律。邑颂被丹弦。文轸薄桂海。声教烛冰天。和惠颁上笏。恩渥浃下筵。幸侍观洛后。岂慕巡河前。服义方无沬。展歌殊未宣。 
<br>
<br>谢光禄庄郊游 
<br>
<br>肃舲出郊际。徙乐逗江阴。翠山方蔼蔼。青浦正沉沉。凉叶照沙屿。秋荣冒水浔。风散松架险。云郁石道深。静默镜绵野。四睇乱层岑。气清知雁引。露华识猨首。云装信解黻。烟驾可辞金。始觌紫芳心。行光自容裔。无使弱思侵。 
<br>
<br>鲍参军昭戎行 
<br>
<br>豪士枉尺璧。宵人重恩光。狥义非为利。执羁轻去乡。孟冬郊祀月。杀气起严霜。戎马粟不暖。军士冰为浆。晨上城皋坂。碛砾皆羊肠。寒阴笼白日。大谷晦苍苍。息徒税征驾。倚剑临八荒。鹪鹏不能飞。玄武伏川梁。铩翮由时至。感物聊自伤。竖儒守一经。未足识行藏。 
<br>
<br>休上人怨别 
<br>
<br>西北秋风至。楚客心悠哉。日暮碧云合。佳人殊未来。露彩方泛艳。月华始徘徊。宝书为君掩。瑶棽讵能开。相思巫山渚。怅望阳云台。膏炉绝沉燎。绮席生浮埃。桂水日千里。因心平生怀。 
<br>
<br>
<br>--------------------------------------------------------------------------------
<br>
<br>学魏文帝诗 
<br>
<br>西北有浮云。缭绕华阴山。惜哉时不遇。入夜值霜寒。秋风聒地起。吹我至幽燕。幽燕非我国。窈窕为谁贤。少年歌且止。歌声断客子。 
<br>
<br>
<br>--------------------------------------------------------------------------------
<br>
<br>效阮公诗十五首 
<br>
<br>一 
<br>
<br>岁暮怀感伤。中夕弄清理琴。戾戾曙风急。团团明月阴。孤云出北山。宿鸟惊东林。谁谓人道广。忧慨自相寻。宁知霜雪后。独见松竹心。 
<br>
<br>二 
<br>
<br>十年学读书。颜华尚数据好。不逐世间人。鬬鸡东郊道。富贵如浮云。金玉不为宝。一旦鹈鴂鸣。严霜被劲草。志气多感失。泪下沾怀抱。 
<br>
<br>三 
<br>
<br>白露淹庭树。秋风吹罗衣。忠信主不合。辞意将诉谁。独坐东轩下。鸡鸣夜已晞。总驾命宾仆。遵路起旋归。天命谁能见。人踪信可疑。 
<br>
<br>四 
<br>
<br>飘飘恍惚中。是非定以后之。大道常不验。金火每如斯。忼慨少淑貌。便娟多令辞。宿昔秉心誓。灵明将见期。愿从丹丘驾。长弄华池滋。 
<br>
<br>五 
<br>
<br>阴阳不可知。鬼神惟杳冥。暂试武帝貌。一见李后灵。同情沦异物。有体入无形。贤圣共草昧。仁智焉足明。变化未有极。恍惚谁能精。 
<br>
<br>六 
<br>
<br>若木出海外。本自丹水阴。羣帝共上下。鸾鸟相追寻千龄犹旦夕。万世更浮沉。岂与异乡云。瑜瑕论浅深。 
<br>
<br>七 
<br>
<br>夏后乘两龙。高会在帝台。荣光河雒出。白云苍梧来。侍御多贤圣。升降有羣才。四时有变化。盛明不徘徊。高阳邈已远。竚立谁语哉。 
<br>
<br>八 
<br>
<br>昔余登大梁。西南望洪河。时寒原野旷。风急霜露多。仲冬正惨切。日月少精华。落叶纵横起。飞鸟时相过。搔首广川阴。怀归思如何。常愿反初服。闲步颍水阿。 
<br>
<br>九 
<br>
<br>宵月辉西极。女圭映东海。佳丽多异色。芬葩在奇采。绮缟非无情。光阴命谁待。不与风雨变。长共山川在。人道则不然。渭散随风改。 
<br>
<br>十 
<br>
<br>少年学击剑。从师至幽州。燕赵兵马地。唯见古时丘。登城望山水。平原独悠悠。寒暑有往来。功名安可留。 
<br>
<br>十一 
<br>
<br>扰扰当途子。毁誉多埃尘。朝生舆马间。夕死衢路滨。藜藿应见弃。势位乃为亲。华屋争结绶。朱门竞弹巾。徒羡草木利。不爱金碧身。至德所以贵。河上有丈人。 
<br>
<br>十二 
<br>
<br>华树曜北林。芬芳空自宣。秋至白云起。蟪号庭前。中心有所思。虚堂独浩然。安坐咏琴瑟。逍遥可永年。 
<br>
<br>十三 
<br>
<br>假乘试行游。北望高山岑。翩翩征鸟翼。萧萧松柏阴。感时多辛酸。览物更伤心。性命有定理。祸福不可禁。唯见云际鹄。江海自追寻。 
<br>
<br>十四 
<br>
<br>夕云映西山。蟋蟀吟桑梓。零露被百草。秋风吹桃李。君子怀苦心。感慨不能止。驾言远行游。驱马清河涘。寒暑更进退。金石有终始。光色俯仰间。英艳难久恃。 
<br>
<br>十五 
<br>
<br>至人贵无为。裁魂守寂寥。唯有驰骛士。风尘在一朝。舆马相跨跃。宾从共矜骄。天道好盈缺。春华故秋凋。不知北山民。商歌弄场苗。 
<br>
<br>
<br>--------------------------------------------------------------------------------
<br>
<br>清思诗五首 
<br>
<br>一 
<br>
<br>赵后未至丽。阴妃非美极。情理傥可论。形有焉足识。帝女在河洲。晦映西海侧。阴阳无定光。杂错千万色。终岁如琼草。红华长翕赩。 
<br>
<br>二 
<br>
<br>师旷操雅操。延子聆奇音。玄鹤徒翔舞。清角自浮沉。明管东南逝。精丝西北临。白云瑶池曲。止使泪淫淫。 
<br>
<br>三 
<br>
<br>秋夜紫兰生。湛湛明月光。偃蹇灵芝采。容裔紫华堂。林木不拂盖。淇水宁渐裳。倐忽南江阴。照曜北海阳。从此长往来。万世无感伤。 
<br>
<br>四 
<br>
<br>白露滋金瑟。清风荡玉琴。空闺饶远念。虚堂生夜阴。兹夕一何哀。明月没西林。世人重时暮。道土情亦深。愿乘青鸟翼。径出玉山岑。 
<br>
<br>五 
<br>
<br>至德不可传。灵龟不可侣。草木还根带。精灵归妙理。我学杳冥道。谁能测穷已。须待九转成。终会长沙市。 
<br>
<br>
<br>--------------------------------------------------------------------------------
<br>
<br>伤内弟刘常侍诗 
<br>
<br>金璧自蕙质。兰杜信嘉名。丹彩既胜迹。华萼故扬声。伊余方罢秀。叹息向君荣。谁疑春光昃。何遽秋露轻。远心惜近路。促景怨长情。风至衣袖冷。况复蟪蛄鸣。白露汉沼。明月空汉生。长悲离短意。恻切吟空庭。注欷东郊外。流涕北山垧。 
<br>
<br>
<br>--------------------------------------------------------------------------------
<br>
<br>&nbsp;&nbsp;
<br>
<br>悼室人诗十首 
<br>
<br>一 
<br>
<br>佳人永暮矣。隐忧遂历兹。宝烛夜无华。金镜昼恒微。桐叶生绿水。雾天流碧滋。蕙弱芳未空。兰深鸟思时。湘醽徒有酌。意塞不能持。 
<br>
<br>二 
<br>
<br>适见叶萧条。已复花庵郁。帐里春风荡。檐前还燕拂。垂涕视去景。摧心向徂物。今悲辄流涕。昔欢常飘忽。幽情一不弭。守叹谁能慰。 
<br>
<br>三 
<br>
<br>夏云多杂色。红光铄蕤鲜。苒弱屏风草。潭拖曲池莲。黛叶鉴深水。丹华香碧烟。临彩方自吊。擥气以伤然。命知悲不绝。恒如注海泉。 
<br>
<br>四 
<br>
<br>驾言出游衍。冀以涤心胸。复值烟雨散。清阴带山浓。素沙匝广岸。雄虹冠尖峯。出风舞森桂。落日暧圆松。还结生不念。楚客独无容。 
<br>
<br>五 
<br>
<br>秋至捣罗纨。泪满未能开。风光肃入户。月华为谁来。结眉向珠网。沥思视青苔。鬂局将成葆。带减不须摧。我心若涵烟。葐蒀满中怀。 
<br>
<br>六 
<br>
<br>牕尘岁时阻。闺芜日夜深。流黄夕不织。宁闻梭杼音。凉霭漂虚座。清香荡空琴。蜻引知寂寥。蛾飞测幽阴。乃抱生死悼。岂伊离别心。 
<br>
<br>七 
<br>
<br>颢颢气薄暮。清衾单。阶前水光裂。树上雪花团。庭鹤哀以立。云鸡肃且寒。方东有苦泪。承夜非膏兰。从此永黯削。萱叶焉能宽。 
<br>
<br>八 
<br>
<br>杼悲情虽滞。送往意所知。空座几时设。虚帷无久垂。暮气亦何劲。严风照天涯。梦寐无端际。恍有分离。意念每失乖。徒见四时亏。 
<br>
<br>九 
<br>
<br>神女色姱丽。乃出巫山湄。逶迤罗袂下。鄣日望所思。佳人独不然。户牖绝锦綦。感此增婵娟。屑屑涕自滋。清光澹且减。低意守空帷。 
<br>
<br>十 
<br>
<br>二妃丽潇湘。一有乍一无。佳人承云气。无下此幽都。当追帝女迹。出入泛灵舆。掩映金渊侧。游豫碧山隅。暧然时将罢。临风返故居。 
<br>
<br>
<br>--------------------------------------------------------------------------------
<br>
<br>诗 
<br>
<br>通渠运春流。幽谷涣□冰。荡秽出新泉。游望登重陵。 
<br>
<br>诗 
<br>
<br>通渠运春流。幽谷涣□冰。荡秽出新泉。游望登重陵。 
<br>
<br>诗 
<br>
<br>河州多沙尘。风吹黄云起。 
<br>
<br>歌 
<br>
<br>芳洲之草行谷暮。桂水之波不可渡。绝世独立兮报君子之一顾。 
<br>
<br>歌 
<br>
<br>曲台歌未徙。黄壤哭已亲。玉玦归无色。罗衣会生尘。骄才雄力君何怨。徒念薄命之苦辛。 
<br>
<br>谣 
<br>
<br>秋雁度兮芳草残。琴柱急兮江上寒。愿一见兮道我意。千里远兮长路难。 
<br>
<br>谣 
<br>
<br>碧玉作椀银为盘。一刻一镂化双鸾。 
<br>
<br>歌 
<br>
<br>美人不见紫锦衾。黄泉应至何所禁。 
<br>
<br>诗 
<br>
<br>见上客兮心历乱。送短诗兮怀长叹。中人望兮蚕既饥。爕蹀暮兮思夜半。 
<br>
<br>
<br>--------------------------------------------------------------------------------
<br>
<br>杂三言五首 
<br>
<br>
<br>小序
<br>
<br>予上国不才。黜为中山长史。待罪三载。究识烟霞之状。既对道书。官又无职。笔墨之势。聊为后文。 
<br>
<br>构象台 
<br>
<br>曰上妙兮道之精。道之精兮俗为名。名可宗兮圣风立。立圣风兮兹教生。写经记兮记图剎。画影象兮在丹青。起净法兮出西海。流梵音兮至索溟。网紫宙兮洽万品。冠璇寓兮济羣生。余汩阻兮至南国。迹已徂兮心未扃。立孤台兮山岫。架半室兮江汀。累青杉于涧构。积红石于林棂。云八重兮七色。山十影兮九形。金灯兮江篱。环轩兮匝池。相思兮豫章。戴雪兮抱霜。栽异木而同秀。钟杂草而一香。苔藓生兮绕石户。莲花舒兮绣池梁。伊日月之寂寂。无人音与马迹。躭禅情于云径。守息心于端砵。永结意于鹫山。长憔悴而不惜。 
<br>
<br>访道经 
<br>
<br>百学兮异文。锦派兮绮分。珍君之言兮皦无际。悦子之道兮逈不羣。澹深韵于白水。俨高意于浮云。轨贤豪于后学。轶望识于前文。兹道兮可传。可传兮皓然。挟兹心兮赴绝国。怀此书兮坐空山。空山隐辚兮穷翠崿。水散漫兮涵素壑。海外阴兮气昙昙。江上月兮光灼灼。东南出兮是一山。西北来兮乃双鹤。池中莲兮十色红。窗前树兮万叶落。四壁深兮乃深。左右虚兮如寂寞。寂寞兮山室。德经兮道。荡魂兮刷气。掩忧兮静疾。信若人兮先觉。聊与子兮如一。 
<br>
<br>镜论语 
<br>
<br>巡青史之残诰。览朱管之遗册。惟鲁滨之一叟。信衔道而探寂。世艰险而多阻。君英明而不革。讲业兮齐卫。论精兮汴泗。子之说兮义已秘。成贾郑之雄理。可黄何之壮思。惜古人之取才。瞰青云而靖意。意恬怅兮有端。才嶒峻兮可观。宪妫禹而折法。袭仁谊而求安。不嬿婉于戚施。宁踸踔于马兰。俾后生之庶士。鉴明德之景翰。惟山中兮寂寞。沉忧思兮无从。石红青兮百叠。山浓淡兮万重。日下兮□□。月出兮铜峯。竹色兮拂户。水气兮绕窗。味哲人之遗珍。折片句兮忘老。嘉石门之埋名。怜柳子之沉道。书吴伯于衣袖。镂颜子于心抱。筹出处之叔仲。酌言默之多少。若妙行与上灵。非积学之所绍。至游夏以升降。幸砥心而勿夭。 
<br>
<br>悦曲池 
<br>
<br>北山兮黛柏。南江兮頳石。頳峯兮若虹。黛树兮如昼。暮云兮十里。朝霞兮千尺。千尺兮绵绵。青气兮往旋。桐之叶兮蔽日。桂之枝兮刺天。百谷多兮泻乱波。杂磵饶兮鹜丛泉。竟长洲兮匝东岛。萦曲屿兮绕西山。山峦岏很可能是没环合。水环合兮石重沓。林中电兮雨冥冥。江上风兮木飒飒。盟清冷兮适潺湲。白云起兮吊石莲。客子思兮心断绝。心断绝兮愁无闲。步东池兮夜未艾。卧西窗兮月向山。引一息于魂内。扰百绪于眼前。意春兰与秋若。愿不绝于江边。 
<br>
<br>爱远山 
<br>
<br>伯鸾兮已远。名山兮不返。逮绀草之可结。及朱华之未晚。绁余马于椒阿。漾余舟于沙衍。临星朏兮树闇。看日烁兮霞浅。浅霞兮驳云。一合兮一分。映壑兮为饰。缀涧兮成文。碧色兮婉转。丹秀兮芬蒀。深林寂以窈窈。上猨狖之所羣。羣猨兮聒山。大林兮蔽天。枫岫兮筠岭。兰畹兮芝田。紫蒲兮光水。红荷兮艳泉。香枝兮嫩叶。翡累兮翠叠。非郢路之辽远。实寸忧之相接。欷美人于心底。愿山与川之可涉。若溘死于汀潭。哀时命而自惬。 
<br>
<br>
<br>--------------------------------------------------------------------------------
<br>
<br>
<br>应谢主簿骚体 
<br>
<br>山棂静兮悲凝凉。涧轩掩兮酒涵霜。曾风激兮绿苹断。积石闭兮紫苔伤。芝原寂少色。筠庭黯无光。沐予冠于极浦。驰予佩兮江阳。吊秋冬之已暮。忧与忧兮不忘。使杜蘅可翦而弃。夫何贵于芬芳。 
<br>
<br>刘仆射东山集学骚 
<br>
<br>含秋一顾。眇然山中。檀栾循□。便娟来风。木瑟瑟兮气芬蒀。石戋戋兮水成文。擿江崖之素草。窥海岫之青云。愿芙蓉兮未晦。遵江波兮待君。 
<br>
<br>
<br>--------------------------------------------------------------------------------
<br>
<br>山中楚辞六首 
<br>
<br>一 
<br>
<br>青春素景兮白日出之蔼蔼。吾将弭节于江夏。见杜若之如大。结琱鳞以成车。悬杂羽而为盖。草色绿而马声虑。欷沿油以流带。 
<br>
<br>二 
<br>
<br>予将礼于太一。乃雄剑兮玉钩。日华粲于芳阁。月金披于翠楼。舞燕赵之上色。激河淇之名讴。荐西海之异品。倾东岳之庶羞。乘鱼文兮锦质。要灵人兮中州。 
<br>
<br>三 
<br>
<br>人橘浦兮容与。心敞惘兮迷所识。视烟霞而一色。深秋窈以亏。天上列星之所极。 
<br>
<br>四 
<br>
<br>桂之生兮山之峦。纷可爱兮柯团团。溪崎嶬兮石架阻。兮木道寒。烟色闭兮乔木桡。岚气闇兮幽篁难。忌蟪蛄之蚤吟。惜王孙之晚还。信于邑兮白露。方夭病兮秋兰。 
<br>
<br>五 
<br>
<br>石簁簁兮蔽日。雪叠叠兮薄树。车萧条兮山逼。舟容与兮水路。愍晨夜之摧挫。感春秋之欲暮。征夫辍而在位。御者局而载顾。 
<br>
<br>六 
<br>
<br>魂兮归来。异方不可以亲。蝮蛇九首。雄虺戴鳞。炎穴一光。骨烂魂伤。玄狐曳尾。赤象为梁。至日归来。无往此异方。 
<br>
<br>
<br>--------------------------------------------------------------------------------
<br>
<br>别赋
<br>
<br>
<br>　　黯然销魂者，唯别而已矣！况秦吴兮绝国，复燕赵兮千里。或春苔兮始生，乍秋风兮暂起。是以行子肠断，百感凄恻。风萧萧而异响，云漫漫而奇色。舟凝滞于水滨，车逶迟于山侧。棹容与而讵前，马寒鸣而不息。掩金觞而谁御，横玉柱而沾轼。居人愁卧，怳若有亡。日下壁而沉彩，月上轩而飞光。见红兰之受露，望青楸之离霜。巡层楹而空掩，抚锦幕而虚凉。知离梦之踯躅，意别魂之飞扬。
<br>
<br>　　故别虽一绪，事乃万族。至若龙马银鞍，朱轩绣轴，帐饮东都，送客金谷。琴羽张兮箫鼓陈，燕、赵歌兮伤美人，珠与玉兮艳暮秋，罗与绮兮娇上春。惊驷马之仰秣，耸渊鱼之赤鳞。造分手而衔涕，感寂寞而伤神。
<br>
<br>　　乃有剑客惭恩，少年报士，韩国赵厕，吴宫燕市。割慈忍爱，离邦去里，沥泣共诀，抆血相视。驱征马而不顾，见行尘之时起。方衔感于一剑，非买价于泉里。金石震而色变，骨肉悲而心死。
<br>
<br>　　或乃边郡未和，负羽从军。辽水无极，雁山参云。闺中风暖，陌上草薰。日出天而曜景，露下地而腾文。镜朱尘之照烂，袭青气之烟煴，攀桃李兮不忍别，送爱子兮沾罗裙。
<br>
<br>　　至如一赴绝国，讵相见期？视乔木兮故里，决北梁兮永辞，左右兮魄动，亲朋兮泪滋。可班荆兮憎恨，惟樽酒兮叙悲。值秋雁兮飞日，当白露兮下时，怨复怨兮远山曲，去复去兮长河湄。
<br>
<br>　　又若君居淄右，妾家河阳，同琼珮之晨照，共金炉之夕香。君结绶兮千里，惜瑶草之徒芳。惭幽闺之琴瑟，晦高台之流黄。春宫閟此青苔色，秋帐含此明月光，夏簟清兮昼不暮，冬凝兮夜何长！织锦曲兮泣已尽，回文诗兮影独伤。
<br>
<br>　　傥有华阴上士，服食还仙。术既妙而犹学，道已寂而未传。守丹灶而不顾，炼金鼎而方坚。驾鹤上汉，骖鸾腾天。暂游万里，少别千年。惟世间兮重别，谢主人兮依然。
<br>
<br>　　下有芍药之诗，佳人之歌，桑中卫女，上宫陈娥。春草碧色，春水渌波，送君南浦，伤如之何！至乃秋露如珠，秋月如圭，明月白露，光阴往来，与子之别，思心徘徊。
<br>
<br>　　是以别方不定，别理千名，有别必怨，有怨必盈。使人意夺神骇，心折骨惊，虽渊、云之墨妙，严、乐之笔精，金闺之诸彦，兰台之群英，赋有凌云之称，辨有雕龙之声，谁能摹暂离之状，写永诀之情着乎？
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
