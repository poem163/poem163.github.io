<HTML>
<HEAD>
<TITLE>宋诗 卷01-03 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 宋诗 卷01-03</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋诗 卷01-03</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6533"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋诗 卷01-03')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋诗 卷01-03]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷一】
<br>
<br>　　☆王叔之
<br>
<br>　　〈叔之。字穆仲。琅邪人。晋、宋间处士。有《庄子》义疏三卷、集十卷。〉
<br>
<br>　　【游罗浮山诗】
<br>
<br>　　庵蔼灵岳。开景神封。绵界盘址。中天举峰。孤楼侧挺。层岫回重。风云秀体。卉木媚容。
<br>
<br>　　【拟古诗】
<br>
<br>　　客从北方来。言欲到交趾。远行无他货。惟有凤皇子。百金我不欲。千金难为市。
<br>
<br>　　☆伍辑之
<br>
<br>　　〈辑之。仕晋。官爵未详。入宋为奉朝请。有从征记若干卷、集十二卷。〉
<br>
<br>　　【劳歌二首】
<br>
<br>　　幼童轻岁月。谓言可久长。一朝见零悴。叹息向秋霜。已穷极。こ复不康。每恐先朝露。不见白日光。庶及盛年时。暂遂情所望。吉辰既乖越。来期眇未央。促促岁月尽。穷年空悲伤。
<br>
<br>　　女萝依附松。终已冠高枝。浮萍生托水。至死不枯萎。伤哉抱关士。独无松与期。月色似冬草。居身苦且危。幽生重泉下。穷年冰与澌。多谢负郭生。无所事六奇。劳为社下宰。时无魏无知。
<br>
<br>　　【春芳诗】
<br>
<br>　　桃柳发荣。丹绿粲郊邑。。
<br>
<br>　　☆卞伯玉
<br>
<br>　　〈伯玉。济阴人。仕晋。官爵未详。入宋为东阳太守、黄门郎。有系辞注二卷、集五卷。〉
<br>
<br>　　【赴中书郎诗】
<br>
<br>　　大方信苞容。优渥遂不已。跃鳞龙凤池。挥翰紫宸里。
<br>
<br>　　☆谢瞻
<br>
<br>　　〈瞻。字宣远。一名檐。字通远。陈郡阳夏人。晋元兴元年。为安西将军桓伟参军。历楚台秘书郎、刘柳建威长史、武帝镇军参军、琅邪王大司马参军。转主簿、安城相、宋国中书、侍郎、相国从事中郎。出为豫章太守。文章与从叔混、族弟灵运相抗。永初二年卒。年三十九。有集三卷。（○《宋书》及南史本传俱言卒年三十五。严可均全宋文云。考瞻卒於永初二年。年三十五。灵运诛於元嘉十年。年四十九。则灵运长於瞻二岁。疑有一误。逯案。灵运生卒无误。瞻卒年三十五当为三十九之讹。瞻永初年卒。时如为三十九。则长于灵运二岁。元兴元年任桓伟参军为十九岁。如为三十五岁。则元兴元年仅十五岁。以常例衡之。不应是时即为参军也。）〉
<br>
<br>　　【九日从宋公戏马台集送孔令诗】
<br>
<br>　　风至授寒服。霜降休百工。繁林收阳彩。密苑解华丛。巢幕无留燕。遵渚有归鸿。轻霞冠秋日。迅商薄清穹。圣心眷嘉节。扬銮戾行宫。四筵沾芳醴。中堂起丝桐。扶光迫西汜。欢馀宴有穷。逝矣将归客。养素克有终。临流怨莫从。欢心叹飞蓬。
<br>
<br>　　【答康乐秋霁诗】〖《文选》作答灵运。《诗纪》同。〗
<br>
<br>　　夕霁风气凉。闲房有馀清。开轩灭华烛。月露皓已盈。独夜无物役。寝者亦云宁。忽获愁霖唱。怀劳奏所诚。叹彼行旅艰。深兹眷言情。伊余虽寡慰。殷忧暂为轻。牵率酬嘉藻。长揖愧吾生。
<br>
<br>　　【於安城答灵运诗】〖五章〗
<br>
<br>　　条繁林弥蔚。波清源愈浚。华宗诞吾秀。之子绍前胤。绸缪结风徽。烟カ吐芳讯。鸿渐随事变。云台与年峻。
<br>
<br>　　华萼相光饰。嘤鸣悦同响。亲亲子敦余。贤贤五尔赏。比景後鲜辉。方年一日长。萎叶爱荣条。涸流好河广。犭旬业谢成操。复礼愧贫乐。幸会果代耕。符守江南曲。履运伤荏苒。遵途欢缅邈。布怀存所钦。我劳一何笃。
<br>
<br>　　肇允虽同规。翻飞各异概。迢递封畿外。窈窕承明内。寻途之既暌。即理理已对。丝路有恒悲。矧乃在吾爱。
<br>
<br>　　跬行安步武。铩翮周数仞。岂不识高远。违方往有吝。岁寒霜雪严。过半路愈峻。量己畏友朋。勇退不敢进。行矣励令猷。写诚酬来讯。
<br>
<br>　　【王抚军庾西阳集别时为豫章太守庾被徵还东诗】
<br>
<br>　　〖集曰：谢还豫章。庾被徵还都。王抚军送至湓口南楼作。〗
<br>
<br>　　祗召旋北京。守官反南服。方舟析旧知。对筵旷明牧。举觞矜饮饯。指途念出宿。来晨无定端。别晷有成速。颓阳照通津。夕阴暧平陆。榜人理行舻。轩命归仆。分手东城。发棹西江奥。离会虽相杂。逝川岂往复。谁谓情可书。尽言非尺牍。
<br>
<br>　　【经张子房庙诗】
<br>
<br>　　王风哀以思。周道荡无章。卜洛易隆替。兴乱罔不亡。力政吞九鼎。苛慝暴三殇。息肩缠民思。灵鉴集朱光。伊人感代工。聿来扶兴王。婉婉幕中画。辉辉天业昌。鸿门销薄蚀。垓下陨枪。爵仇建萧宰。定都护储皇。肇允契幽叟。翻飞指帝乡。惠心奋千祀。清埃播无疆。神武睦三正。裁成被八荒。明两烛河阴。庆霄薄汾阳。銮ユ）六臣本《文选》注云。五臣作旌。）历颓寝。饰像荐嘉尝。圣心岂徒甄。惟德在无忘。逝者如可作。揆子慕周行。济注属车士。粲粲翰墨场。瞽夫违盛观。竦踊企一方。四达虽平直。蹇步愧无良。餐和忘微远。延首咏太康。
<br>
<br>　　【游西池诗】
<br>
<br>　　逍遥越郊肆。愿言屡经过。回阡被陵阙。高台眺飞霞。惠风荡繁囿。白雪腾曾阿。褰裳顺兰。徙倚引芳柯。美人愆岁月。迟暮独如何。
<br>
<br>　　☆孔欣
<br>
<br>　　〈欣。会稽山阴人。仕晋。入宋为国子博士。景平中。会稽太守褚淡之以为参军。有集九卷。〉
<br>
<br>　　【置酒高堂上】
<br>
<br>　　置酒宴友生。高会临疏棂。芳俎列嘉肴。山满春青。广乐充堂宇。丝竹横两楹。邯郸有名倡。承间奏新声。八音何寥亮。四座同欢情。举觞发湛露。衔杯咏鹿鸣。觞谣可相娱。扬解意何荣。顾欢来义士。畅哉矫天诚。朝日不夕盛。川流常宵征。生犹悬水溜。死若波澜停。当年贵得意。何能竞虚名。
<br>
<br>　　【相逢狭路间】
<br>
<br>　　相逢狭路间。道狭正踟蹰。如何不群士。行吟戏路衢。辍步相与言。君行欲焉如。淳朴久已凋。荣利迭相驱。流落尚风波。人情我迁渝。势集堂必满。运去庭亦虚。竞趋尝不暇。谁肯眷桑枢。无为肆独往。只将困沦胥。未若及初九。携手归田庐。躬耕东山畔。乐道咏玄书。狭路安足游。方外可寄娱。
<br>
<br>　　【猛虎行】
<br>
<br>　　饥不食邪蒿莱。倦不息无终里。邪蒿乖素尚。无终丧若始。
<br>
<br>　　【祠太庙】
<br>
<br>　　束带从王事。结缨奉清祀。肃肃禁闱内。翳然绝尘轨。峨峨高堂上。层构郁云起。明发修荐享。矜悚不遑止。罄折阶廊间。栖栖常靡已。
<br>
<br>　　☆宋文帝刘义隆
<br>
<br>　　〈义隆。小字车儿。武帝第三子。晋义熙十一年。封彭城县公。历徐州、司州、荆州刺史。宋受禅。封宜都王。镇湘江。景平二年八月即位。改元元嘉。三十年。为太子刘劭所弑。年四十七。宋孝武帝定乱。谥曰文皇帝。有集十卷。〉
<br>
<br>　　【元嘉七年以滑台战守弥时遂至陷没乃作诗】
<br>
<br>　　逆虏乱疆场。边将婴寇仇。坚城效贞节。攻战无暂休。覆渖不可食。离机难复收。势谢归途单。於焉见幽囚。烈烈制邑守。舍命蹈前修。忠臣表年暮。贞柯邮严秋。楚庄投袂起。终然报强仇。去病辞高馆。卒获舒国忧。戎事谅未殄。民患焉得瘳。抚剑怀感激。志气若云浮。愿想凌扶摇。弭旆拂中州。爪牙申威灵。帷幄骋良筹。华裔混殊风。率土浃王猷。惆怅惧迁逝。北顾涕交流。
<br>
<br>　　【北伐诗】
<br>
<br>　　〖宋《书》曰：元嘉二十三年。诏群臣曰：吾少览篇籍。颇爱文义。自缨绋世务。情兼家国。徒存日昃。终有惭德。而区宇未一。师馑代有。永言斯瘼。弥干其虑。属思之功。与事而废。残虐游魂。齐民涂炭。乃眷北顾。无忘私拯。思总群谋。扫清逋逆。感慨之来。遂成短韵。卿等体国情深。亦当义笃其怀也。《诗》曰：〗
<br>
<br>　　季父鉴祸先。辛生识机始。崇替非无徵。兴废要有以。自昔沦中畿。倏焉盈百祀。不睹南云阴。但见胡尘起。乱极治方形。涂泰由积否。方欲涤。遗氛。矧乃秽边鄙。眷言悼斯民。纳隍良在己。逝将振宏罗。一麾同文轨。时乎岂再来。河清难久俟。骀驷安局步。骐骥志千里。梁傅畜义心。伊相抱深耻。赏契将谁寄。要之二三子。无令齐晋朝。取愧邹鲁士。
<br>
<br>　　【登景阳楼诗】
<br>
<br>　　崇堂临万雉。层楼跨九成。瑶轩笼翠幌。组幕翳云屏。阶上晓露洁。林下夕风清。蔓藻绿叶。芳兰媚紫茎。极望周天险。留察浃神京。交渠纷绮错。列植发华英。
<br>
<br>　　士女眩街里。轩冕曜都城。万轸杨金镳。千轴树兰旌。
<br>
<br>　　☆宗炳
<br>
<br>　　〈炳。字少文。南阳湟阳人。晋义熙中。武帝领荆州。辟主簿。後召为太尉参军。辟太尉掾。宋受禅。徵太子舍人。文帝即位。徵通直郎。皆不就。有集十六卷。〉
<br>
<br>　　【登半石山诗】
<br>
<br>　　清晨陟阻崖。气志洞萧洒。ㄍ谷崩地幽。穷石凌天委。长松列竦肃。万树岩诡。上施神农萝。下凝尧时髓。
<br>
<br>　　【登白鸟山诗】
<br>
<br>　　我徂白鸟山。因名感昔拟。仰升数百仞。俯览眇千里。杲杲群木分。岌岌众峦起。
<br>
<br>　　☆孔甯子
<br>
<br>　　〈甯子。会稽山阴人。义熙初为武这太尉主簿。永初中为文帝镇西谘议参军。文帝即位。以为黄门侍郎。领步兵校尉。进侍中。元嘉二年卒。有集十五卷。〉
<br>
<br>　　【棹歌行】
<br>
<br>　　君子乐和节。品物待阳时。上位降繁祉。元已命水嬉。仓武戒桥梁。旄人树羽旗。高樯抗飞帆。羽盖翳华枝。飞激逸响。娟娥吐清辞。溯洄缅无分。欣流怆有思。仰瞻翳云缴。俯引沈泉丝。委羽漫通渚。鲜染中填坻。鸟感江使。扬波骇冯夷。夕影虽已西。□□终无期。
<br>
<br>　　【前缓声歌】
<br>
<br>　　供帐设玄宫。众仙胥□亚。照照二仪旷。雍容风云暇。北伐太行鼓。南整九疑驾。笙歌兴洛川。鸣箫起秦榭。钧天异三代。广乐非韶夏。满堂皆人灵。列筵必羽化。乌可循日留。兔自延月夜。弱水时一濯。扶桑聊暂舍。兆旬言履端。千龄□八蜡。
<br>
<br>　　☆傅亮
<br>
<br>　　〈亮。字季友。北地灵州人。晋义熙中为中书黄门侍郎。武帝受禅。加尚书仆射。後与徐羡之、谢晦同废少帝。奉迎文帝即位。元嘉三年被诛。年五十三。有集三十一卷。〉
<br>
<br>　　【从武帝平闽中诗】
<br>
<br>　　鞠旅扬城。大搜徐方。旅旌首路。元戎启行。弭楫洪河。总辔崇芒。
<br>
<br>　　【从征诗】
<br>
<br>　　息徒西楚。伫楫旧乡。止犹岳立。动则云翔。烈烈群师。星言启行。泛舟掩河。秣马登芒。
<br>
<br>　　【奉迎大驾道路赋诗】
<br>
<br>　　〖《诗纪》云。《宋书》本传曰：亮初奉迎大驾。道路赋诗三首。其一篇有忧惧之辞。按本传。宋少帝废。亮率行台至江陵奉迎文帝。疑即此时作也。〗
<br>
<br>　　夙棹发皇邑。有人祖我舟。饯离不以｛敝巾｝。赠言重琳球。知止道攸贵。怀禄义所尤。四牡倦长路。君辔可以收。张邴结晨轨。疏董顿夕。东隅诚已谢。西景逝不留。性命安可图。怀此作前修。敷衽铭笃诲。引带佩嘉谋。迷宠非予志。厚德良未酬金。抚躬愧疲朽。三省惭爵浮。重明照蓬艾。万品同率由。忠诰岂假知。式微发直讴。
<br>
<br>　　【冬至】
<br>
<br>　　星昴殷仲冬。短晷穷南陆。柔荔迎时萋。芳芸应节馥。
<br>
<br>　　☆谢晦
<br>
<br>　　〈晦。字宣明。陈郡阳夏人。初为武帝太尉参军。武帝受命。封武昌县公。少帝即位。加中书令。文帝即位。加使持节。进号卫将军。元嘉三年被诛。年三十七。〉
<br>
<br>　　【彭城会诗】
<br>
<br>　　〖宋《书》曰：晦为宋武帝太尉主簿。从征关洛。帝於彭城大会。命纸笔赋诗。晦恐帝有失。起谏帝。即代作曰：〗
<br>
<br>　　先荡临淄秽。却清河洛尘。华阳有逸骥。桃林无伏轮。
<br>
<br>　　【悲人道】
<br>
<br>　　〖宋《书》曰：晦败。乃携某弟遁、兄子世基等七骑北走。遁肥壮。不能骑马。晦每待之。行不得速。至安陆延头。为戍主光顺之所执。顺之。晦故吏也。槛送京师。於路作悲人道。其词曰：〗
<br>
<br>　　悲人道兮悲人道之实难。哀人道之多险。伤人道之寡安。懿华宗之冠胄。固清流而远源。树文德於庭户。立操学於衡门。应积善之馀。当履福之所延。何小子之凶放。实招祸而作愆。值革变之大运。遭一顾於圣皇。参谋猷於创物。赞帝制於宏纲。出治戎於禁卫。入关言於帷房。分河山之圭组。继文武之龟章。禀顾命於西殿。受遗寄於御床。伊懦劣其无节。实怀此而不忘。荷隆遇於先主。欲报之於後王。忧托付之无效。惧愧言於存亡。谓继体其嗣业。能增辉於前光。居遏密之未几。越礼度而湎荒。普天壤而殒气。必社稷之沦丧。矧吾侪之体国。实启处而匪遑。藉亿兆之一志。固昏极而明彰。谅主尊而民晏。信卜祚之无疆。国既危而重构。家已衰而载昌。获扶颠而休否。冀世道之方康。朝褒功以疏爵。只命服於西蕃。奏箫管之嘈Γ。拥朱旄之赫煌。临八方以作镇。响文武之桓桓。厉薄弱以为政。实忘食於日旰。岂申甫之敢慕。庶惟宋之屏翰。甫逾历其三稔。实周回其未再。岂有虑於内□。□□□其云裁。痛夹辅之二宰。并加辟而靡贷。哀弱息之从祸。悲发中而心。伊荆汉之良彦。逮文武之子民。见忠贞而弗亮。睹理屈而莫申。皆义概而同愤。咸荷戈而竞臻。浮舳舻之奕奕。陈车骑之辚辚。观人和与师整。谓兹兵其谁陈。庶亡魂之雪怨。反泾渭於彝化。齐轻舟於江曲。殄锐敌其皆湮。勒陆徒於白水。寇无反於只轮。气扔捷而益壮。威既肃而弥振。嗟时哉之不与。迕风雨以逾旬。我谋战而不克。彼继奔其蹑尘。乏智勇之奇正。忽孟明而是遵。苟成败其有数。岂怨天而尤人。恨矢石之未竭。遂摧师而覆陈。诚得丧之所遭。固当之其无吝。痛而怀之弱子。横遭罹之殃衅。智未穷而事倾。力未极而莫振。誓同尽於锋镝。我怯劣而愆信。愍弟侄之何辜。实五咎之所婴。谓九夷之可处。思致免以全生。嗟性命之难遂。乃窘绁於边亭。亦何忤於天地。备艰危而是丁。我闻之於昔诰。功弥高而身戚。霍芒刺而幸免。卒倾宗而灭族。周叹贵於岳吏。终下审而靡鞠。虽明德之大贤。亦不免於残戮。怀今惮而忍人。忘向惠而莫复。绩无赏而震主。将何方以自牧。非分石之图照。孰违祸以取福。箸殷鉴认自古。岂独叹於季叔。能安亲而扬名。谅见称於先哲。保归全而终孝。伤在余而皆缺。辱历世之平素。忽盛满而倾灭。惟尝与洒埽。痛一朝而永绝。问其谁而为之。实孤人之险戾。罪有逾於丘山。虽百死其何雪。羁角偃兮衡闾。亲朋交兮平义。虽履尚兮不一。隆分好兮情寄。俱惮耕兮从禄。睹世道兮艰讠皮。规志局兮功名。每谓之兮为易。今定谥兮阖棺。惭明智兮昔议。虽待尽兮为耻。嗟原颜兮靡。长揖兮数子。谢尔兮明智。百龄兮浮促。终焉兮斟克。卧尽兮斧斤。理命兮同得。世安彼兮非此。岂晓分兮辨惑。御庄生之达言。请承风以为则。
<br>
<br>　　【连句诗】
<br>
<br>　　〖宋《书》曰：晦被诛。世基坐从。其将刑。为连句《诗》曰云云。谢晦续之曰：〗
<br>
<br>　　功遂侔昔人。保退无智力。既涉太行险。斯路信难陟。
<br>
<br>　　☆谢世基
<br>
<br>　　【连句诗】
<br>
<br>　　〖宋《书》曰：世基。晦之从子也。有才气。晦被诛。世基坐从。其将刑。为连句《诗》曰：〗
<br>
<br>　　伟哉横海鲸。壮矣垂天翼。一旦失风水。翻为蝼蚁食。
<br>
<br>　　☆郑鲜之
<br>
<br>　　〈鲜之。字道子。开封人。初仕晋。为辅国主簿。武帝受禅。迁太常、都官尚书。元嘉三年。为尚书右仆射。四年卒。时年六十四。有集二十卷。〉
<br>
<br>　　【行经张子房庙诗】
<br>
<br>　　七雄裂周纽。道尽鼎亦沦。长风晦昆溟。潜龙动泗滨。紫烟翼丹虬。灵媪悲素鳞。
<br>
<br>　　☆范泰
<br>
<br>　　〈泰。字伯伦。南阳顺阳人。晋豫章太守甯子。晋太元初为太学博士。出为天门太守。义熙初。荆州刺史司马休之以为长史、南郡太守。入为黄门郎、御史中丞。出为东阳太守。累迁尚书兼司空。宋受禅。拜金紫光禄大夫。元嘉三年。进侍中、左光禄大夫、国子祭酒。五年卒。年七十四。有集二十卷。〉
<br>
<br>　　【经汉高庙诗】
<br>
<br>　　啸吒英豪萃。指挥五岳分。乘彼道消势。遂廓宇宙氛。重瞳岂不伟。奋臂腾群雄。壮力拔高山。猛气烈迅风。恃勇终必挠。道胜业自隆。
<br>
<br>　　【鸾鸟诗】
<br>
<br>　　昔宾王结峻卯之山。获一鸾鸟。王甚爱之。欲其鸣而不致也。乃饰以金樊。飨以珍羞。对之愈戚。三年不鸣。其夫人曰：尝闻鸟见其类而後鸣。何不县镜以映之。王从其意。鸾睹形悲鸣。哀响冲霄。一奋而绝。嗟乎。兹禽何情之深。昔钟子破琴於伯牙。匠石韬斤於郢人。盖悲妙赏之不存。慨神质於当年耳。矧乃一举而殒其身者哉。悲夫。乃为《诗》曰：
<br>
<br>　　神鸾栖高梧。爰翔霄汉际。轩翼轻风。清响中天厉。外患难预谋。高罗掩逸势。明镜悬高堂。顾影悲同契。一激九霄音。响流形已毙。
<br>
<br>　　【九月九日诗】
<br>
<br>　　劲风肃林阿。鸣雁惊时候。篱菊熙寒。竹枝不改茂。
<br>
<br>　　【诗】
<br>
<br>　　〖《诗纪》作咏老。并注云。艺文云梁范泰作。考梁无此名。附于此。然不得即以为伯伦作也。〗
<br>
<br>　　枉生竟何豫。未云倏已老。华发飘悴容。若虑栖怀抱。畴昔少年时。皆以归大造。
<br>
<br>　　【咏雪诗】
<br>
<br>　　王山亘野。琼林分道。
<br>
<br>　　【赠袁湛谢混诗】
<br>
<br>　　〖《晋书》曰：湛。字士深。少有操植。以冲粹自立而无文华。故不为流俗所重。时谢混为仆射。范泰赠湛及混《诗》云：〗
<br>
<br>　　亦有後出隽。离群颇骞翥。
<br>
<br>
<br>
<br>
<br>
<br>
<br>
<br>
<br>
<br>【卷二】
<br>
<br>　　☆谢灵运
<br>
<br>　　〈灵运。小名客儿。陈郡阳夏人。晋车骑将军谢玄孙。太元末。袭封康乐公。为琅邪王大司马参军。刘毅镇姑熟。以为抚军记室参军。毅镇江陵。又以为卫军从事中郎。毅诛。武帝版为太尉参军。宋国建。迁相国从事中郎。宋受禅。降爵为侯。起为散骑常侍。转太子左卫率。少帝即位。出为永嘉太守。文帝即位。徵为秘书监。迁侍中。寻引病东归。以游宴免官。起为临川内史。後为有司所纠。兴兵叛。禽付广州。元嘉十年。诏就广州弃市。年四十九。有《晋书》三十六卷、集二十卷。〉
<br>
<br>　　【乐府】
<br>
<br>　　【善哉行】〖以下四言。〗
<br>
<br>　　阳谷跃升。虞渊引落。景曜东隅。蜿晚西薄。三春燠敷。九秋萧索。凉来温谢。寒往暑却。居德斯颐。积善嬉谑。阴灌阳丛。凋华堕萼。欢去易惨。悲至难铄。击节当歌。对酒当酌。鄙哉愚人。戚戚怀瘼。善哉达士。滔滔处乐。
<br>
<br>　　【陇西行】
<br>
<br>　　昔在《老子》。至理成篇。柱小倾大。绠短绝泉。鸟之栖游。林檀是闲。韶乐牢膳。岂伊攸便。胡为乖枉。从表方圆。耿耿僚志。慊慊丘园。善歌以咏。言理成篇。
<br>
<br>　　【日出东南隅行】〖以下五言。〗
<br>
<br>　　柏梁冠南山。桂宫北泉。晨风拂と幌。朝日照闺轩。美国人卧屏席。怀兰秀瑶。皎洁秋松气。淑德春景暄。
<br>
<br>　　【长歌行】
<br>
<br>　　倏烁夕星流。昱奕朝露团。粲粲乌有停。泫泫岂暂安。徂龄速飞电。颓节骛惊湍。览物起悲绪。顾已识忧端。朽貌改鲜色。悴容变柔颜。变改苟催促。容色乌盘桓。衰期迫。靡靡壮志阑。既惭臧孙慨。复愧杨子叹。寸阴果有逝。尺素竟无观。幸赊道念戚。且取长歌欢。
<br>
<br>　　【苦寒行】
<br>
<br>　　岁岁层冰合。纷纷霰雪落。浮阳减清晖。寒禽叫悲壑。饥爨烟不兴。渴汲水枯涸。
<br>
<br>　　【又】
<br>
<br>　　樵苏无夙饮。凿冰煮朝餐。悲矣采薇唱。苦哉有馀酸。
<br>
<br>　　【豫章行】
<br>
<br>　　短生旅长世。恒觉白日欹。览镜睨颓容。华颜岂久期。苟无回戈术。坐观落崦嵫。
<br>
<br>　　【相逢行】
<br>
<br>　　〖《诗纪》云。乐府作惠连。今从艺文作灵运。〗
<br>
<br>　　行行即长道。道长息班草。邂逅赏心人。与我倾怀抱。夷世信难值。忧来伤人。平生不可保。阳华与春渥。阴柯长秋槁。心慨荣去速。情苦忧来早。日华难久居。忧来伤人。谆谆亦至老。亲党近恤庇。昵君不常好。九簇悲素霰。三良怨黄鸟。迩朱白即。忧来伤人。近缟洁必造。水流理就湿。火炎同归燥。赏契少能谐。断金断可宝。各计莫适从。万端信纷绕。巢林宜择木。结友使心晓。心晓形迹略。略迩谁能了。相逢既若旧。忧来伤人。片言代缟。
<br>
<br>　　【折杨柳行】
<br>
<br>　　〖原二首。按第一首郁郁河边树。乃魏文帝词。今删。〗
<br>
<br>　　骚屑出穴风。挥霍见日雪。飕飕无久摇。皎皎几时洁。未觉泮春冰。已复谢秋节。空对尺素迁。独视寸阴灭。否桑未易系。泰茅难重拔。桑茅迭生运。语默寄前哲。
<br>
<br>　　【泰山吟】
<br>
<br>　　岱宗秀维岳。崔刺云天。Σ既。触石辄芊绵。登封瘗崇坛。降禅藏肃然。石闾何ㄙ蔼。明堂秘灵篇。
<br>
<br>　　【君子有所思行】
<br>
<br>　　总驾越钟陵。还顾望京畿。踯躅周名都。游目倦忘归。市ㄩ无厄室。世族有高闱。密亲丽华苑。轩薨饰通逵。孰是金张乐。谅由燕赵诗。长夜恣酣饮。穷年弄音徽。盛往速露坠。衰来疾风飞。馀生不欢娱。何以竟暮归。寂寥曲肱子。瓢饮疗朝饥。所秉自天性。贫富岂相讥。
<br>
<br>　　【悲哉行】
<br>
<br>　　〖《诗纪》云。陆士衡集亦载此诗。误也。陆别有一首。〗
<br>
<br>　　萋萋春草生。王孙游有情。差池燕始飞。夭袅桃始荣。灼灼桃悦色。飞飞燕弄声。檐上云结阴。涧下风吹清。幽树虽改观。终始在初生。松茑欢蔓延。棹葛欣｛ぱ糸｝萦。眇然游宦子。晤言时未并。鼻感改朔气。眼伤变节荣。傺岂徒然。澶漫绝音形。风来不可托。鸟去岂为听。
<br>
<br>　　【会吟行】
<br>
<br>　　六引缓清唱。三调伫繁音。列筵皆静寂。咸共＜耳今＞会吟。会吟自有初。请从文命敷。敷绩壶冀始。刊木至江汜。列宿炳天文。负海横地理。连峰竞千仞。背流各百里。氵彪池溉粳稻。轻云暧松杞。两京愧佳丽。三都岂能似。层台指中天。高墉积崇雉。习燕跃广途。首戏清。肆呈窈窕容。路曜便娟子。自来弥世代。贤达不可纪。句践善废兴。越叟识行止。范蠡出江湖。梅福入城市。东方就旅逸。梁鸿去桑梓。牵缀书士风。辞殚意未已。
<br>
<br>　　【缓歌行】
<br>
<br>　　飞客结灵友。凌空萃丹丘。习习和风起。采采彤云浮。娥皇发湘浦。霄明出河洲。宛宛连螭辔。裔裔振龙旒。
<br>
<br>　　【燕歌行】〖七言〗
<br>
<br>　　孟冬初寒节气成。悲风入闺霜依庭。秋蝉噪柳燕辞楹。念君行役怨边城。君何崎岖久徂征。岂无膏沐感鹳鸣。对君不乐泪沾缨。辟窗开幌弄秦筝。调弦促柱多哀声。遥夜明月鉴帷屏。谁知河汉浅且清。展转思服悲明星。
<br>
<br>　　【鞠歌行】〖以下杂言。〗
<br>
<br>　　德不孤兮必有邻。唱和之契冥相因。譬如虬虎兮来风云。亦如形声影响陈。心欢赏兮岁易沦。隐玉藏彩畴识真。叔牙显。夷吾亲。郢既殁。匠寝斤。览古籍。信伊人。永言知已感良辰。
<br>
<br>　　【顺东西门行】
<br>
<br>　　出西门。眺云间。挥斤扶木坠虞泉。信道人。鉴徂川。思乐暂舍誓不旋。闵九九。伤牛山。宿心载违徒昔言。竞落运。务颓年。招命侪好相追牵。酌芳酤。奏繁弦。惜寸阴。情固然。
<br>
<br>　　【上留田行】
<br>
<br>　　薄游出彼东道。上留田。薄游出彼东道。上留田。循听一何矗矗。上留田。澄川一何皎皎。上留田。悠哉矣征夫。上留田。悠哉矣征夫。上留田。两服上阪电游。上留田。舫舟下游飙驱。上留田。此别既久无适。上留田。此别既久无适。上留田。寸心系在万里。上留田。尺素遵此千夕。上留田。秋冬迭相去就。上留田。秋冬迭相去就。上留田。素雪纷纷鹤委。上留田。清风飚飚入袖。上留田。岁云暮矣增忧。上留田。岁云暮矣增忧。上留田。诚知运来讵抑。上留田。熟视年往莫留。上留田。
<br>
<br>　　【诗】
<br>
<br>　　【三月三日侍宴西池诗】〖四言〗
<br>
<br>　　详观记牒。鸿荒莫传。降及云鸟。曰圣则天。虞承唐命。周袭商艰。江之永矣。皇心惟眷。矧乃暮春。时物芳衍。滥觞逶迤。周流兰殿。礼备朝容。乐阕夕宴。
<br>
<br>　　【赠从弟弘元诗】〖六章〗从弟弘元。为骠骑记室参军。义熙十一年十月十日。从镇江陵。赠以此诗。
<br>
<br>　　毖彼明泉。馥矣芳荑。扬晔神皋。清灵。灼灼吾秀。徽美是谐。誉必德昭。志由业栖。
<br>
<br>　　憩凤于林。养龙在泉。舍潜就跃。假云翔天。饪以味变。台以明宣。言辞戚朝。聿来鼎藩。
<br>
<br>　　昔尔同事。谓予偕征。暌合无朕。聚散有情。我端北署。子腾南溟。申非授乖。饮泪凄声。
<br>
<br>　　缅邈荆巫。杳翳江湍。三千既旷。繇役实难。想像微景。延伫音翰。因云往情。感风来叹。
<br>
<br>　　寝处燕说。指辰忌薄。仳离未几。节至采获。静念霜繁。长怀景落。人道分虑。前期靡托。
<br>
<br>　　视听易狎。冲用难本。违真一差。顺性谁卷。颜子悔伤。蘧生化善。心愧虽厚。行迷未远。平生结诚。久要罔转。警掉候风。侧望双反。
<br>
<br>　　【答中书诗】〖八章〗
<br>
<br>　　悬圃树瑶。昆山挺玉。流采神皋。列秀华岳。休哉美宝。擢颖昌族。灼灼风徽。采采文牍。
<br>
<br>　　伊昔昆弟。敦好闾里。我暨我友。均尚同耻。仰仪前修。绸缪儒史。亦有暇日。啸歌宴喜。
<br>
<br>　　聚散无期。乖仳易端。之子名扬。鄙夫忝官。素质成漆。巾褐惧兰。迁流推薄。云胡不叹。
<br>
<br>　　中予备列。子赞时庸。偕直东署。密勿游从。彼美显价。煌煌逸踪。振迹鼎朝。翰飞云龙。
<br>
<br>　　嗟兹飘转。随流如萍。台岳崇观。僚士惟明。巢々下陪。从公于征。溯江践汉。自徐徂荆。
<br>
<br>　　契阔北京。劬劳西郢。守官末局。年月已永。孰是疲劣。逢此多□。厚颜既积。在志莫省。
<br>
<br>　　凄凄离人。惋乖悼己。企伫好音。倾渴行李。矧乃良朋。贻我琼。久要既笃。平生盈耳。申复情言。欣叹［C042］起。保用托诚。寄之吾子。
<br>
<br>　　在昔先师。任诚师天。刻意岂高。江海非闲。守道顺性。乐兹丘园。偕友之唱。敬悦在篇。霜露荏苒。日月如捐。相望式遄。言归言旋。
<br>
<br>　　【赠从弟弘元时为中军功曹住京诗】〖五章〗
<br>
<br>　　於穆冠族。肇自有姜。峻极诞灵。伊源降祥。贻厥不已。历代流光。迈矣夫子。允迪清芳。
<br>
<br>　　昔闻兰金。载美典经。曾是朋从。契合性情。我违志概。显藏无成。畴鉴予心。托之吾生。
<br>
<br>　　维翰孔务。明时劳止。我求髦俊。以作僚士。佥曰尔谐。俾蕃是纪。逝将去我。言念北鄙。
<br>
<br>　　契阔群从。缱绻游娱。历时阅岁。寒暑屡徂。接席密处。同轸修衢。孰云异对。翔集无殊。
<br>
<br>　　子既祗命。饯此离襟。良会难期。朝光易侵。人之执情。Ａ２９景悼心。分手遵渚。倾耳淑音。
<br>
<br>　　【赠安成诗】〖七章〗
<br>
<br>　　时文前代。徽猷系从。於迈吾子。诞俊华宗。明发迪吉。因心体聪。微言是赏。斯文以崇。
<br>
<br>　　用舍谁阶。宾名相传。秘丘发轸。千里知贤。抚翼宰朝。翰飞戚蕃。佐道以业。淑问聿宣。
<br>
<br>　　相彼景响。有比表声。始云同宗。终焉友生。棠棣隆亲。弁鉴情。缅邈岁月。缱绻平生。
<br>
<br>　　明政敦化。矜恤载怀。用掇良彦。循我人黎。江既永矣。服亦南畿。解袂告离。云往风飞。
<br>
<br>　　挥手未几。钻燧推斥。青春屏辔。素秋系迹。媚彼时渔。恋此分拆。我劳行久。实获予戚。
<br>
<br>　　昔在先道。垂诰亨鲜。亦曰于豹。调和韦弦。清静有默。平正无偏。钦隆令绩。尉沃愿言。
<br>
<br>　　驽不逮骏。莸不间薰。三省朽质。再沾庆云。仰惭蓼萧。俯惕惟尘。将拭旧褐。劫来虚汾。畴咨亮款。敬告在文。
<br>
<br>　　【答谢谘议诗】〖八章〗
<br>
<br>　　玉衡迅驾。四节如飞。急景西驰。奔浪赴沂。英华始玩。落叶已稀。惆怅衡皋。心焉有违。
<br>
<br>　　告离甫尔。荏冉回周。怀风感迁。思我良畴。岂其无人。莫与好仇。孰曰晏安。神往形留。
<br>
<br>　　感昔戎行。远暨西垠。黾勉于役。不敢告勤。尔亦同事。契阔江汶。庶同支离。攘臂解纷。
<br>
<br>　　鸣鹄在阴。自幽必显。既曰有声。因风易演。逶迤云阁。司帝之典。蔚彼遗藉。如莹如洗。
<br>
<br>　　齐仲善交。在久弥敬。自我之遘。一遇而定。於穆谢生。以和缮性。有言属耳。有文在咏。
<br>
<br>　　寡弱多幸。逢兹道泰。荷荣西荒。晏然解带。翦削前识。任此天籁。人既遇矣。何惧何害。
<br>
<br>　　搔首北眷。清对未从。瞻云累叹。思□御风。良愿易违。嘉乐难逢。微我无衣。温凉谁同。
<br>
<br>　　古人善身。实畏斯名。缘督何贵。卷耀藏馨。九言之赠。实由未冥。片音或重。可轻。
<br>
<br>　　【述祖德诗二首】〖以下五言。〗
<br>
<br>　　〖序曰：太元中。王父龛定淮南。负荷世业。专主隆人。逮贤相徂谢。君子道消。拂衣蕃岳。拂衣蕃岳。考卜东山。事同乐生之时。志期范蠡之举。〗达人贵自我。高情属天云。兼抱济物性。而不缨垢氛。段生藩魏国。展季救鲁民。弦高犒晋师。仲连却秦军。临组乍不纟。对宁肯分。惠物辞所赏。励志故绝人。苕苕历千载。遥遥播清尘。清尘竟谁嗣。明哲垂经纶。委讲辍道论。必服康世屯。屯难既云康。尊主隆斯民。中原昔丧乱。丧乱岂解已。崩腾永嘉末。逼迫太元始。河外无反正。江介有戚圯。万帮咸震慑。横流赖君子。拯溺由道情。龛暴资神理。秦赵欣来苏。燕魏迟文轨。贤相谢世运。远图因事止。高揖七州外。拂衣五湖里。随山疏浚潭。傍严艺梓。遗情舍尘物。贞观丘壑美。
<br>
<br>　　【九日从宋公戏马台集送孔令诗】
<br>
<br>　　季秋边朔苦。旅雁违霜雪。凄凄阳卉腓。皎皎寒潭吉。良辰感圣心。云旗兴暮节。鸣葭戾朱宫。兰卮献时哲。饯宴光有孚。和乐隆悦。归客遂海隅。脱冠谢朝列。弭棹薄枉渚。指景待乐游。河流有急澜。浮骖无缓辙。岂伊川途念。宿心愧将别。彼美丘园道。喟焉伤薄劣。
<br>
<br>　　【彭城宫中直感岁暮诗】
<br>
<br>　　草草眷徂物。契契矜岁殚。楚艳起行戚。吴趋绝归欢。修带缓旧裳。素鬓改朱颜。晚暮悲独坐。鸣歇春兰。
<br>
<br>　　【从游京口北固应诏诗】
<br>
<br>　　玉玺戒诚信。黄屋示崇高。事为名教用。道以神理超。昔闻汾水游。今见尘外镳。鸣笳发春渚。税銮登山椒。张组眺倒景。列筵瞩归潮。远严映兰薄。白日丽江皋。原隰荑绿柳。墟囿散红桃。皇心美阳泽。万象咸光昭。顾己枉维絷。抚志惭场苗。工拙各所宜。终以反林巢。曾是萦旧想。览物奏长谣。
<br>
<br>　　【永初三年七月十六日之郡初发都诗】
<br>
<br>　　述职期阑暑。理棹变金素。秋岸澄夕阴。火团朝露。辛苦谁为情。游子值颓暮。爱似庄念昔。久敬曾存故。如何怀土心。持此谢远度。李牧愧长袖。却克惭ε步。良时不见遗。丑状不成恶。曰余亦支离。依方早有慕。生幸休明世。亲蒙英达顾。空班赵氏璧。徒乖魏王瓠。从来渐二纪。始得傍归路。将穷山海迹。永绝赏心悟。
<br>
<br>　　【邻里相送至方山诗】
<br>
<br>　　只役出皇邑。相期憩瓯越。解缆及流潮。怀旧不能发。析析就衰林。皎皎明秋月。含情易为盈。遇物难可歇。积こ谢生虑。寡欲罕所阙。资此永幽栖。岂伊年岁别。各勉日新志。音尘慰寂蔑。
<br>
<br>　　【过始宁墅诗】
<br>
<br>　　束发怀耿介。逐物遂推迁。违志似如昨。二纪及兹年。缁磷谢清旷。疲｛艹尔｝惭贞坚。拙疾相倚薄。还得静者便。剖竹守沧海。枉帆过旧山。山行穷登顿。水涉尽洄沿。岩峭岭稠叠。洲萦渚连绵。白云抱幽石。绿筱媚清涟。葺宇临回江。筑观基曾巅。挥手告乡曲。三载期归旋。且为树贾。无令孤愿言。
<br>
<br>　　【富春渚诗】
<br>
<br>　　宵济渔浦潭。旦及富春郭。定山缅云雾。赤亭无淹薄。逆流触惊急。临圻阻参错。亮乏伯昏分。险过吕梁壑。氵存至宜便习。兼山贵止托。平生协幽期。沦踬困微弱。久露干禄请。始果远游诺。宿心渐申写。万事俱零落。怀抱既昭旷。外物徒龙蠖。
<br>
<br>　　【七里濑诗】
<br>
<br>　　羁心积秋晨。晨积展游眺。孤客伤逝湍。徒旅苦奔峭。石浅水潺。日落山照曜。荒林纷沃若。哀禽相叫啸。遭物悼迁斥。存期得要妙。既秉上皇心。岂屑末代诮。目睹严子濑。想属任公钓。谁谓古今殊。异代可同调。
<br>
<br>　　【晚出西谢堂诗】
<br>
<br>　　步出西城门。遥望城西岑。连鄣叠。青翠杳深沉。晓霜枫叶丹。夕曛岚气阴。节往戚不浅。感来念已深。羁雌恋旧侣。迷鸟怀故林。含情尚劳爱。如保离赏心。抚镜华缁鬓。揽带缓促衿。安排徒空言。幽独赖鸣琴。
<br>
<br>　　【登池上楼诗】
<br>
<br>　　潜虬媚幽姿。飞鸿响远音。薄霄愧云浮。栖川怍渊沈。进德智所拙。退耕力不任。犭旬禄反穷海。卧こ对空林。衾枕昧节候。褰开暂窥临。倾耳聆波澜。举目眺岖。初景革绪风。新阳改故阴。池塘生春草。园柳变鸣禽。祁祁伤豳歌。萋萋感楚吟。索居易永久。离群难处心。持操岂独古。无闷徵在今。
<br>
<br>　　【游南亭诗】
<br>
<br>　　时竟夕澄霁。云归日西驰。密林含馀清。远峰隐半规。久昏垫苦。旅馆眺郊歧。泽兰渐被径。芙蓉始发池。未厌青春好。已观朱明移。戚戚感物叹。星星白发垂。药饵情所止。衰疾忽在斯。逝将候秋水。息晃偃旧崖。我志谁与亮。赏心惟良知。
<br>
<br>　　【游赤石进帆海诗】
<br>
<br>　　首夏犹清和。芳草亦未歇。水宿淹晨暮。阴霞屡兴没。周览倦瀛Й。况乃陵穷发。川後时安流。天吴静不发。扬帆采石华。挂席拾海月。溟涨无端倪犯。虚舟有超越。仲连轻齐组。子牟眷魏阙。矜名道不足。适已物可忽。请附任公言。终然谢天伐。
<br>
<br>　　【登江中孤屿诗】
<br>
<br>　　江南倦历览。江北旷周旋。怀新道转回。寻异景不延。乱流趋孤屿。孤屿媚中川。云日相辉映。空水共澄鲜。表灵物莫赏。蕴真谁为传。想像昆山姿。缅邈区中缘。始信安期术。得尽养生年。
<br>
<br>　　【登永嘉绿嶂山诗】
<br>
<br>　　裹粮杖轻策。怀迟上幽室。行源迳转远。距陆情未毕。澹潋结寒姿。团栾润霜质。涧委水屡迷。林迥严逾密。眷西谓初月。顾东疑落日。践夕奄昏曙。蔽翳皆周悉。蛊上贵不事。履二美贞吉。幽人常坦步。高尚邈难匹。颐阿竟何端。寂寂寄抱一。恬如既已交。缮性自此出。
<br>
<br>　　【郡东山望溟海诗】
<br>
<br>　　开春献初岁。白日出悠悠。荡志将愉乐。瞰海庶忘忧。策马步兰皋。纟控息椒丘。采蕙遵大薄。搴若履长洲。白花高阳林。紫｛艹嚣｝晔春流。非徒不弭忘。览物情弥遒。萱苏始无慰。寂寞终可求。
<br>
<br>　　【游岭门山诗】
<br>
<br>　　西京谁修政。龚汲称良吏。君子岂定所。清尘虑不嗣。早莅建德乡。民怀虞芮意。海岸常寥寥。空馆盈清思。协以上冬月。晨游肆所喜。千圻邈不同。万岭状皆异。威摧三山峭。氵节汨两江驶。渔舟岂安流。樵拾谢西芘。人生谁云乐。贵不屈所志。
<br>
<br>　　【石室山诗】
<br>
<br>　　清旦索幽异。放舟越垌郊。莓莓兰渚急。藐藐苔岭高。石室冠林陬。飞泉发山椒。虚泛径千载。峥嵘非一朝。乡村绝闻见。樵苏限风霄。微戎无远览。总笄羡升乔。灵域久韬隐。如与心赏交。合欢不容言。摘芳弄寒条。
<br>
<br>　　【登石室饭僧诗】
<br>
<br>　　迎旭凌绝嶝。映泫归溆浦。钻燧断山木。掩岸域石户。结驾非丹薨。藉田资宿莽。同游息心客。暧然若可睹。清霄浮烟。空林响法鼓。忘怀狎鸥攸。摄生驯兕虎。望岭眷灵鹫。延心念净土。若乘四等观。永拔三界苦。
<br>
<br>　　【登上戍石鼓山诗】
<br>
<br>　　旅人心长久。忧忧自相接。故乡路遥远。川陆不可涉。汩汩莫与娱。发春托登蹑。欢愿既无并。戚虑庶有协。极目睐左阔。回顾眺右狭。日末涧增波。云生岭逾叠。白芷竞新苕。绿苹齐初叶。摘芳芳靡谖。愉乐乐不燮。佳期缅无像。骋望谁云惬。
<br>
<br>　　【石壁立招提精舍诗】
<br>
<br>　　四城有顿踬。三世无极已。浮欢昧眼前。沉照贯终始。壮龄缓前期。颓年迫暮齿。挥霍梦幻顷。飘忽风电起。良缘迨未谢。时逝不可俟。敬拟灵鹫山。尚想祗洹轨。绝溜飞庭前。高林映窗里。禅室栖空观。讲宇析妙理。
<br>
<br>　　【石壁精舍还湖中作诗】
<br>
<br>　　昏旦变气候。山水含清晖。清晖能娱人。游子忄詹忘归。出谷日尚早。入舟阳已微。林壑敛暝色。云霞收夕霏。芰荷迭映蔚。蒲稗相因依。披拂趋南迳。愉悦偃东扉。虑澹物自轻。意惬理无违。寄言摄生客。试用此道推。
<br>
<br>　　【登石门最高顶诗】
<br>
<br>　　晨策寻绝壁。夕息在山栖。疏峰抗高馆。对岭临回溪。长林罗户穴。积石拥阶基。连严觉路塞。密竹使径迷。来人忘新术。去子惑故蹊。活活夕流驶。敫々夜猿啼。沈冥岂别理。守道自不携。心契九秋Ａ３１。目玩三春荑。居常以待终。处顺故安排。惜无同怀客。共登青云梯。
<br>
<br>　　【石门新营所住四面高山回溪】〖六臣本《文选》注云。五臣作奚。〗石濑茂林修竹〖李善本《文选》作修竹茂林。〗诗
<br>
<br>　　跻险筑幽居。披云卧石门。苔滑谁能步。葛弱岂可扪。袅袅秋风过。萋萋春草繁。美人游不还。佳期何由敦。芳尘凝瑶席。清醑满金樽。洞庭空波澜。桂枝徒攀翻。结念属霄汉。孤景莫与谖。俯濯石下潭。俯看条上猿。早闻夕飚急。晚见朝日暾。崖倾光光难留。林深响易奔。感往虑有复。理来情无存。庶持乘日车。得以慰营魂。匪为众人说。冀与智者论。
<br>
<br>　　【从斤竹涧越岭溪行诗】
<br>
<br>　　猿鸣诚知曙。谷幽光未显。严下云方合。花上露犹泫。逶迤傍隈奥。迢递陟陉岘。过涧既厉急。登栈亦陵缅。川渚屡径复。乘流玩回转。苹萍泛沉深。菰蒲冒清浅。企石挹飞泉。攀林摘叶卷。想见山阿人。薜萝若在眼。握兰勤徒结。折麻心莫展。情用赏为美。事昧竟谁辨。观此遗物虑。一悟得所遣。
<br>
<br>　　【过白岸亭诗】
<br>
<br>　　拂衣遵沙垣。缓步入蓬屋。近涧涓密石。远山映疏木。空翠难强名。渔钓易为曲。援萝临青崖。春心自相属。交交止栩黄。呦呦食萍鹿。伤彼人百哀。嘉尔承筐乐。荣悴迭去来。穷通成休忄戚。未若长疏散。万事恒抱朴。
<br>
<br>　　【石门岩上宿诗】〖《诗纪》作夜宿石门诗。注云。拾遗作石门岩上宿。〗
<br>
<br>　　朝搴苑中兰。畏彼霜下歇。暝还云际宿。弄此石上月。鸟鸣识夜栖。木落知风发。异音同至听。殊响俱清越。妙物莫为赏。芳醑谁与伐。美人竟不来。阳阿徒发。
<br>
<br>　　【行田登海口盘屿山诗】
<br>
<br>　　羁苦孰云慰。观海藉朝风。莫辨洪波极。谁知大壑东。依稀采菱歌。仿佛含容。遨游碧沙渚。游衍丹山峰。
<br>
<br>　　【白石严下径行田诗】
<br>
<br>　　小邑居易贫。灾年民无生。知浅惧不周。爱深忧在情。旧业横海外。芜秽积颓龄。饥馑不可久。甘心务经营。千顷带远堤。万里泻长汀。洲流涓浍合。连统塍埒并。虽非楚宫化。荒阙亦黎萌。虽非郑白渠。每岁望东京。天鉴傥不孤。来兹验微诚。
<br>
<br>　　【斋中读书诗】
<br>
<br>　　昔途游京华。未尝废丘壑。矧乃归山川。心迹双寂寞。虚馆绝诤讼。空庭来鸟雀。卧疾丰暇豫。翰墨时间作。怀抱观古今。寝食展戏谑。既笑沮溺苦。又哂子云阁。执戟亦以疲。耕稼岂云乐。万事难并欢。达生幸可托。
<br>
<br>　　【读书斋诗】
<br>
<br>　　春事日已歇。池塘旷幽寻。残红被径隧。初绿杂浅深。偃仰倦芳褥。频步忧新阴。谋春不及竟。夏物遽见侵。
<br>
<br>　　【命学士讲书诗】
<br>
<br>　　卧病同淮阳。宰邑旷武城。弦歌愧言子。清净谢伏生。古人不可攀。何以报恩荣。时往岁易周。聿来政无成。曾是展予心。招学讲群经。铄金既云刃。凝土亦能。望尔志尚隆。远嗣竹箭声。敢谓荀氏训。且布兰陵情。待罪岂久期。礼乐俟贤明。
<br>
<br>　　【种桑诗】
<br>
<br>　　诗人陈条柯。亦有美攘剔。前修为谁故。後事资纺绩。常佩知方诫。愧微富教益。浮阳骛嘉月。艺桑迨间隙。疏栏发近郛。长行达广场。旷流始毖泉。湎途犹跬迹。俾此将长成。慰我海外役。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷三】
<br>
<br>　　☆谢灵运
<br>
<br>　　【初去郡诗】
<br>
<br>　　彭薛裁知耻。贡公未遗荣。或可优贪竞。岂足称达生。伊余秉微尚。拙讷谢浮名。庐园当栖岩。卑位代躬耕。顾已虽自许。心迹犹未并。无庸方周任。有疾像长卿。毕娶类尚子。薄游似邴生。恭承古人意。促装返柴荆。牵丝及元兴。解龟在景平。负心二十载。认今废将迎。理棹遄还期。遵渚骛修垌。溯溪终水涉。登岭始山行。野旷沙岸净。天高秋月明。憩石挹飞泉。攀林搴落英。战胜瞿者肥。鉴止流归停。即是羲唐化。获我击壤情。
<br>
<br>　　【北亭与吏民别诗】
<br>
<br>　　刀笔愧张杜。弃惭终军。贵史寄子长。爱赋托子云。昔值休明初。以此预人群。常呼城旁道。更歌忧逸民。犹抱见素朴。兼勉拥来勤。定自征伐檀。亦已验惟尘。晚末牵馀荣。憩泊瓯海滨。时易速还周。德乏勤济振。眷言徒矜伤。靡术谢经纶。矧乃卧沈疴。针石苦微身。行久怀邱窟。景昃感秋。秋有归棹。昃景无淹津。前期眇已往。後会邈无因。贫者缺所赠。风寒护尔身。
<br>
<br>　　【田南树园激流植爰诗】
<br>
<br>　　樵隐俱在山。由来事不同。不同非一事。养こ亦园中。中园屏氛杂。清旷招远风。卜室倚北阜。启扉面南江。激涧代汲井。插槿当列墉。群木既罗户。众山亦当窗。靡迤趋下田。迢递瞰高峰。寡欲不期劳。即事罕人功。唯开蒋生径。永怀求百踪。赏心不可忘。妙善冀能同。
<br>
<br>　　【於南山往北山经湖中瞻眺诗】
<br>
<br>　　朝旦发阳崖。景落憩阴峰。舍舟眺回渚。停策倚茂松。侧迳既窈窕。环洲亦玲珑。俯视乔木杪。仰聆大壑淙。石横水分流。林密蹊绝踪。解作竟何感。升长皆丰容。初篁苞绿箨。新蒲含紫茸。海鸥戏春岸。天鸡弄和风。抚化心无厌。览物眷弥重。不惜去人远。但恨莫与同。孤游非情叹。赏废理谁通。
<br>
<br>　　【南楼中望所迟客诗】
<br>
<br>　　杳杳日西颓。漫漫长路迫。登楼为谁思。临江迟来客。与我别所期。期在三五夕。圆景早已满。佳人殊未适。即事怨睽携。
<br>
<br>　　感物方凄戚。孟夏非长夜。晦明如岁隔。瑶华未堪折。兰苕已屡摘。路阻莫赠问。云何慰离析。搔首访行人。引领冀良觌。
<br>
<br>　　【山家诗】
<br>
<br>　　中为天地物。今为鄙夫有。
<br>
<br>　　【庐陵王墓下作诗】
<br>
<br>　　晓月发云阳。落日次朱方。含凄泛广川。洒泪眺连冈。眷言怀君子。沉痛切中肠。道消结愤懑。运开申悲凉。神期恒若存。德音初不忘。徂谢易永久。松柏森已行。延州协心许。楚老惜兰芳。解剑竟何及。
<br>
<br>　　抚坟徒自伤。平生疑若人。通蔽互相妨。理感心情恸。定非识所将。脆促良可哀。夭枉特兼常。一随往化灭。安用空名扬。举声泣已沥。长叹不成章。
<br>
<br>　　【初至都诗】
<br>
<br>　　卧病云高心。爱闲宜静处。寝憩托林石。巢穴顺寒暑。
<br>
<br>　　【还旧园作见颜范二中书诗】
<br>
<br>　　辞满岂多秩。谢病不待年。偶与张邴合。久欲还东山。圣灵昔回眷。微尚不及宣。何意冲飙激。烈火纵炎烟。焚玉发昆峰。馀燎遂见迁。投沙理既迫。如愿亦愆。长与欢爱别。永绝平生缘。浮舟千仞壑。总辔万寻巅。流沫不足险。石林岂为艰。闽中安可处。日夜念归旋。事踬两如直。心惬三避贤。托身青云上。栖严挹飞泉。盛明荡氛昏。贞休康屯。殊方感成贷。微物豫采甄。感深操不固。质弱易瓜扳缠。曾是反昔园。语往实款然。
<br>
<br>　　曩基即先筑。故池不更穿。果木有旧行。壤石无远延。虽非休憩地。聊取永日闲。卫生自有经。息阴谢所牵。夫子照清素。探怀授往篇。
<br>
<br>　　【入东道路诗】
<br>
<br>　　整驾辞金门。命旅惟诘朝。怀居顾归云。指途溯行飙。属值清明节。荣华感和韶。陵隰繁绿杞。墟囿粲红桃。ёё方ず。纤纤麦垂苗。隐轸邑里密。缅邈江海辽。满目皆古事。心赏贵所高。鲁连谢千金。延州权去朝。行路既经见。愿言寄吟谣。
<br>
<br>　　【酬从弟惠连诗】〖五章〗
<br>
<br>　　〖《诗纪》云。惠连西陵遇风献康乐诗见本集。〗
<br>
<br>　　寝瘵谢人徒。灭迹入云峰。严壑寓耳目。欢爱隔音容。永绝赏心望。长怀莫与同。末路值令弟。开颜披心胸。
<br>
<br>　　心胸既云披。意得咸在斯。凌涧寻我室。散帙问所知。夕虑晓月流。朝习曛日驰。悟对无厌歇。聚散成分离。
<br>
<br>　　分离别西川。回景归东山。别时悲已甚。别後情更延。倾想迟嘉音。果枉济江篇。辛勤风波事。款曲洲渚言。
<br>
<br>　　洲渚既淹时。风波子行迟。务协华京想。讵存空谷期。犹复惠来章。只足搅余思。傥若果归言。共陶暮春时。
<br>
<br>　　暮春虽未交。仲春善游遨。山桃发红萼。野蕨渐紫苞。嘤鸣
<br>
<br>　　已悦豫。幽居犹郁陶。梦寐伫归舟。释我吝与劳。
<br>
<br>　　【登临海峤初发疆中作与从弟惠连可见羊何共和之诗】〖四章○《诗纪》云。集作登临海峤与从弟惠连。〗
<br>
<br>　　杪秋寻远山。山远行不近。与子别山阿。含酸赴修畛。中流袂就判。欲去情不忍。顾望ㄕ未ぉ。汀曲舟已隐。
<br>
<br>　　隐汀绝望舟。骛棹逐惊流。欲抑一生欢。并奔千里游。日落当栖薄。系缆临江楼。岂惟夕情敛。忆尔共淹留。
<br>
<br>　　淹留昔时欢。复增今日叹。兹情已分虑。况乃协悲端。秋泉鸣北涧。哀猿响南峦。戚戚新别心。凄凄久念攒。
<br>
<br>　　攒念攻别心。旦发清溪阴。瞑投剡中宿。明登天姥岑。高高入云霓。还期那可寻。傥遇浮丘公。长绝子徽音。
<br>
<br>　　【答谢惠连诗】
<br>
<br>　　怀人行千里。我劳盈十旬。别时花灼灼。别後叶蓁蓁。
<br>
<br>　　【初发石首城诗】
<br>
<br>　　白尚可磨。斯言易为缁。遂抱中孚爻。犹劳贝锦诗。寸心若不亮。微命察如丝。日月垂光景。成贷遂兼兹。出宿薄京畿。晨装抟曾ざ。重经平生别。再与朋知辞。故山日已远。风波岂还时。迢迢万里帆。茫茫终何之。游当罗浮行。息必庐霍期。越海陵三山。游湘历九嶷。钦圣若旦暮。怀贤亦凄其。皎皎明发心。不为岁寒欺。
<br>
<br>　　【道路忆山中诗】
<br>
<br>　　采菱调易急。江南歌不缓。楚人心昔绝。越客肠今断。断绝虽殊念。俱为归虑款。存乡尔思积。忆山我愤懑。追寻栖息时，偃卧任纵诞。得性非外求。自己为谁纂。不怨秋夕长。常苦夏日短。濯流激浮湍。息阴倚密竿。怀故叵新欢。含悲忘春暖。凄凄明月吹。恻恻广陵散。殷勤诉危柱。慷慨命促管。
<br>
<br>　　【夜发石关亭诗】
<br>
<br>　　随山逾千里。浮溪将十夕。鸟归息舟楫。星阑命行役。亭亭晓月映。泠泠朝露滴。
<br>
<br>　　【入彭蠡湖口诗】
<br>
<br>　　客游倦水宿。风潮难具论。洲岛骤回合。圻岸屡崩奔。乘月听哀。露馥芳荪。
<br>
<br>　　春晚绿野秀。岩高白云屯。千念集日夜。万感盈朝昏。攀崖照石镜。牵叶入松门。三江事多往。九派理空存。灵物Ａ２９珍怪。异人秘精魂。金膏灭明光。水碧缀流温。徒作千里曲。弦绝念弥敦。
<br>
<br>　　【入华子冈是麻源第三谷诗】
<br>
<br>　　南州实炎德。桂树陵寒山。铜陵映碧涧。石磴泻红泉。既枉隐沦客。亦栖肥遁贤。险径无测度。天路非术阡。遂登群峰首。邈若升云烟。羽人绝仿佛。丹丘徒空筌。图牒复磨灭。
<br>
<br>　　碑版谁闻传。莫辨百代後。安知千载前。且申独往意。乘月弄潺。恒充俄顷用。岂为古今然。
<br>
<br>　　【发归濑三瀑布望两溪诗】
<br>
<br>　　我行乘日垂。放舟候月圆。沫江免风涛。涉清弄漪涟。积石竦两溪。飞泉倒三山。亦既穷登陟。荒蔼横目前。窥岩不睹景。披林岂见天。阳鸟尚倾翰。幽篁未为。退寻平常时。安知巢穴难。
<br>
<br>　　风雨非攸吝。拥志谁与宣。倘有同枝条。此日即千年。
<br>
<br>　　【初往新安至桐庐口诗】
<br>
<br>　　虽凄其。授衣尚未至。感节良已深。怀古亦云思。不有千里棹。孰申百代意。远协尚子心。遥得许生计。既及泠风善。又即秋水驶。江山共开旷。云日相照媚。景夕群物清。对玩咸可。
<br>
<br>　　【登庐山绝顶望诸峤诗】
<br>
<br>　　山行非前期。弥远不能辍。但欲淹昏旦。遂复经盈缺。扪壁窥龙池。攀枝瞰乳穴。积峡忽复启。平途俄已。峦陇有合沓。往来无踪辙。昼夜蔽日月。冬夏共霜雪。
<br>
<br>　　【初入南城诗】
<br>
<br>　　弄波不辍手。玩景岂停目。虽未登云峰。且以欢水宿。
<br>
<br>　　【登孤山诗】
<br>
<br>　　迥旷沙道开。威纡山径折。波□青密林。□映丹穴壁。
<br>
<br>　　【入竦溪诗】
<br>
<br>　　平明发风穴。投宿憩雪。初时当薄木。迄今草已搴。
<br>
<br>　　【送雷次宗诗】
<br>
<br>　　符瑞守边楚。感念凄城壕。志苦离念结。情伤日月忄舀。
<br>
<br>　　【诗】
<br>
<br>　　照涧疑阳水。潜穴□阴□。虽知视听外。用心不可无。
<br>
<br>　　【七夕咏牛女诗】
<br>
<br>　　火逝首秋节。新明弦月夕。月弦光照户。秋首风入隙。凌峰步曾崖。凭云肆遥脉。徙倚西北庭。竦踊东南觌。纨绮无报章。河汉有骏轭。
<br>
<br>　　【岁暮诗】
<br>
<br>　　殷忧不能寐。苦此夜难颓。明月照积雪。朔风劲且哀。运往无淹物。年逝觉易催。
<br>
<br>　　【拟魏太子邺中集诗八首】〖并序〗
<br>
<br>　　建安末。余时在邺宫。朝游夕燕。究欢愉之极。天下良辰美景。赏心乐事。四者难并。今昆弟友朋。二三诸彦。共尽之矣。古来此娱。书籍未见。何者。楚襄王时。有宋玉、唐景。梁孝王时。有邹、枚、严、马。游者美矣。而其主不文。汉武帝时。徐、乐诸才。备应对之能。而雄猜多忌。岂获昭言之适。不诬方将。庶必贤於今日尔。岁月如流。零落将尽。撰文怀人。感往增怆。其辞曰：
<br>
<br>　　【魏太子】
<br>
<br>　　百川赴巨海。众星环北辰。照灼烂霄汉。遥裔起长津。天地中横溃。家王
<br>
<br>　　拯生民。区宇既荡涤。群英必来臻。忝此钦贤性。由来常怀仁。况值众君子。倾心隆日新。论物靡浮说。析理实敷陈。罗缕岂阙辞。窈窕究天人。澄觞满金。连榻设华茵。急弦动飞听。清歌拂梁尘。莫言相遇易。此欢信可珍。
<br>
<br>　　【王粲】
<br>
<br>　　家本秦川。贵公子孙。遭乱流寓。自伤情多。幽厉昔崩乱。桓灵今板荡。伊洛既燎烟。函崤没无象。整装辞秦川。秣马赴楚壤。沮漳自可美。客心非外奖。常叹诗人言。式微何由往。上宰奉皇灵。侯伯咸宗长。云骑乱汉南。宛郢皆扫荡。排雾属盛明。披云对清朗。庆泰欲重叠。公子特先赏。不谓息肩愿。一旦值明两。并载游邺京。方舟泛河广。绸缪清燕娱。寂寥梁栋响。既作长夜饮。岂顾乘日养。
<br>
<br>　　【陈琳】
<br>
<br>　　袁本初书记之士。故述丧乱事多。
<br>
<br>　　皇汉逢。天下遭氛慝。董氏沦关西。袁家拥河北。单民易周章。窘身就羁勒。岂意事乖己。永怀恋故国。相公实勤王。信能定蝥贼。复睹东都辉。重见汉朝则。馀生幸已多。矧乃值明德。爱客不告疲。饮燕遗景刻。夜听极星烂。荡幽默。且尽一日娱。莫知古来惑。
<br>
<br>　　【徐干】
<br>
<br>　　少无宦情。有箕颍之心事。故仕世多素辞。
<br>
<br>　　伊昔家临淄。提携弄齐瑟。置酒饮胶东。淹留憩高密。此欢谓可终。外物始难毕。摇荡箕濮情。穷年迫忧栗。末途幸休明。栖集建薄质。已免负薪苦。仍游椒兰室。清论事究万。美话信非一。行觞奏悲歌。永夜系白日。华屋非蓬居。时髦岂余匹。中饮顾昔心。怅焉若有失。
<br>
<br>　　【刘桢】
<br>
<br>　　卓荦偏人。而文最有气。所得颇经奇。
<br>
<br>　　贫居晏里。少小长东平。河兖当冲要。沦飘薄许京。广川无逆流。招纳厕群英。北渡黎阳津。南登宛郢城。既览古今事。颇识治乱情。欢友相解达。敷奏究平生。矧荷明哲顾。知深觉察命轻。朝游牛羊下。暮坐括揭鸣。终岁非一日。传卮弄清声。辰事既难谐。欢愿如今并。唯羡肃肃翰。缤纷戾高冥。
<br>
<br>　　【应】
<br>
<br>　　汝颍之士。流离世帮。颇有飘薄之叹。
<br>
<br>　　嗷嗷云中雁。举翮自委羽。求凉弱水湄。违寒长沙渚。顾我梁川时。缓步集颍许。一旦逢世难。沦薄恒羁旅。天下昔未定。托身早得所。官渡厕一卒。乌林预艰阻。晚节值众贤。会同庇天宇。列坐荫华榱。金樽盈清醑。始奏延露曲。继以兰夕语。调笑辄酬答。嘲谑无惭沮。倾躯无遗虑。在心良已叙。
<br>
<br>　　【阮】
<br>
<br>　　管书记之任。故有优渥之言。
<br>
<br>　　河洲多少尘。风悲黄云起。金羁相驰逐。联翩何穷已。庆云惠优渥。微薄攀多士。念昔渤海时。南皮戏清。今复何曲游。鸣葭泛兰汜。践步陵丹梯。并坐侍君子。妍谈既愉心。哀音信睦耳。倾酤系芳醑。酌言岂终始。自从食来。唯见今日美。
<br>
<br>　　【平原侯植】
<br>
<br>　　公子不及世事。但美遨游。然颇有忧生之嗟。
<br>
<br>　　朝游登凤阁。日暮集华沼。倾柯引弱枝。攀条摘蕙草。徙倚穷骋望。目极尽所讨。西顾太行山。北眺邯郸道。平衢修且直。白杨信袅袅。副君命饮宴。欢娱写怀抱。良游匪昼夜。岂云晚与早。众宾悉精妙。清辞洒兰藻。哀音下回鹄。馀哇彻清昊。中山不知醉。饮德方觉饱。愿以黄发期。养生念将老。
<br>
<br>　　【东阳溪中赠答诗二首】
<br>
<br>　　可怜谁家妇。缘流洒素足。明月在云间。迢迢不可得。
<br>
<br>　　可怜谁家郎。缘流乘素舸。但问情若为。月就云中堕。
<br>
<br>　　【作离合诗】
<br>
<br>　　古人怨信次。十日眇未央。加我怀缱绻。口脉情亦伤。剧哉归游客。处子忽相忘。
<br>
<br>　　【诗】
<br>
<br>　　〖《宋书》本传曰：灵运为孟觊所表。帝惜其才不罪。以为临川内史。在郡游放。不异永嘉。为有司所纠。司徒遣随州从事收之。灵运兴兵叛逸。为《诗》曰：〗
<br>
<br>　　韩亡子房奋。秦帝鲁连耻。本自江海人。忠义感君子。
<br>
<br>　　【临终诗】
<br>
<br>　　〖梁书本传曰：灵运既被擒。文帝以谢玄勋参微、管。宜宥及後嗣。降死徙广州。又为有司所奏。请依法收治。诏於广州弃市。临刑作《诗》曰：〗
<br>
<br>　　龚胜无馀生。季业有终尽。嵇公理既迫。霍生命亦殒。凄凄後霜柏。纳纳冲风菌。邂逅竟几时。修短非所愍。恨我君子志。不获岩下泯。送心正觉前。斯痛久已忍。唯愿乘来生。怨亲同心朕。
<br>
<br>　　【衡山诗】
<br>
<br>　　岩下一老翁。四五年少者。衡山采药人。路迷粮亦绝。遇息岩下坐。正见相对说。一老四五少。仙隐不可别。其书非世教。其人必贤哲。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
