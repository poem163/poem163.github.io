<HTML>
<HEAD>
<TITLE>梁诗 卷21-23 - 听松阁精品诗词网</TITLE>
<META http-equiv=Content-Type content="text/html; charset=gb2312">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 梁诗 卷21-23</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>梁诗 卷21-23</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6563"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'梁诗 卷21-23')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[梁诗 卷21-23]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷廿一】
<br>
<br>　　☆梁简文帝萧纲
<br>
<br>　　【诗】
<br>
<br>　　【和赠逸民应诏诗】〖十二章○以下四言。〗
<br>
<br>　　紫微垂象。常居为政。司牧则之。以膺天命。明明我皇。乃神乃圣。功韬玉检。道光金镜。爰昔在田。君德夙盛。
<br>
<br>　　矣西土。惟天有汉。姬实剪商。刘亦拨乱。赫然浮夏。同符共贯。乾回龙动。云蒸冰涣。一戎定齐。二仪贞观。
<br>
<br>　　轩衣禹食。以服以膳。舜漆尧厨。匪耽匪□。夤畏上天。丕显无倦。百神效职。群祀岁遍。瑞草晨开。德星昏见。
<br>
<br>　　铿锵六乐。昭彰七艺。白兽谈经。石渠称制。齐稷罢疑。鲁洙忘滞。南风庆云。禹谟汤誓。不有今弘。安知昔细。
<br>
<br>　　谷稼斯重。珠玉为轻。我既乐。我忆已盈。贡田靡撤。讥关不征。四人迁贸。百货社行。楼船举帆。卖药藏名。
<br>
<br>　　方叔率止。军幕洞开。如□如兽。如霆如雷。呼韩北款。楼兰南摧。威加四海。武□九垓。有苗已格。徐方不回。
<br>
<br>　　愍兹五浊。矜此四流。既开慧海。广列檀舟。金轮宝印。丹枕白牛。率土祛惑。含生离忧。大罗网息。作士刑休。
<br>
<br>　　三兆验佃。百工写质。既盛商年。且高周日。嘉谋沃心。王道□密。圣猷独照。运兹得一。君唱臣从。无违何弼。
<br>
<br>　　负壶井谷。击壤衢中。犹纡帝念。歌咏自衷。思诸举逸。美彼淳风。国献选士。乡荐教忠。论才司马。试射郊宫。
<br>
<br>　　准测天度。钟应星玑。风除总至。草复具腓。冰轻寒尽。泉长春归。射干先动。载胜行飞。千门照日。五达含晖。
<br>
<br>　　伊臣不佞。叨备元子。传训弦颂。司教诗史。朱绶傍垂。安车高寺。膳则不会。宴则以齿。泽优礼博。兢惧何已。
<br>
<br>　　圣亲明主。千载一逢。子法臣道。竭诚思恭。周记希习。齐□愿从。虽加砥砺。顾揆愚蠢。匪躬斯鉴。孰肯为容。
<br>
<br>　　【三日侍皇太子曲水宴诗】〖并序〗
<br>
<br>　　窃以周成洛邑。自流水以禊除。晋集华林。同文轨而高宴。莫不礼具义举。沓矩重规。昭动神明。雍熙钟石者也。皇太子生知上德。英明在躬。智湛灵珠。辩均河注。腾茂实於三善。振嘉声於八区。是节也。上巳属辰。馀萌达壤。仓庚应律。女夷司候。尔乃分阶树羽。疏泉泛爵。兰觞沿溯。蕙肴来往。宾仪式序。盛德有容。吹发孙枝。声流ㄍ谷。舞艳七盘。歌新六变。游云驻彩。仙鹤来仪。都人野老。云集雾会。结轸方衢。飞轩照日。
<br>
<br>　　震德叶灵。年芳节淑。濯伊临灞。荡心愉目。骧骑晨野。挫金晓陆。蕙气卷旌。神飙擎毂。层岑偃蹇。耸观。烟生翠幕。日照绮寮。银华晨散。金芝暮摇。绿水动叶。丹距映条。顾惟菲薄。徒承恩裕。艺学未优。声绩不树。岂辩
<br>
<br>　　【九日侍皇太子乐游苑诗】
<br>
<br>　　离光丽景。神英春裕。副极仪天。金锵玉度。监抚昭明。善物宣布。惠润昆琼。泽熙垂露。秋晨精曜。驾动宫闱。露点金节。霜沈玉玑。玄戈侧影。翠羽翻晖。庭回鹤盖。水照犀衣。兰羞荐俎。竹酒澄芬。千音写凤。百戏承云。紫燕跃武。赤兔越空。横飞鸟箭。半转蛇弓。
<br>
<br>　　【应令诗】
<br>
<br>　　微躯多幸。接萼嘉运。紫幄承慈。青衿禀训。傍玉流温。依兰染薰。百氏既洽。六义乃擒。辞河泻润。高论忘疲。翠幕晨宇。朱花夜池。窗斜八绮。灯悬百枝。
<br>
<br>　　【愍乱诗】
<br>
<br>　　〖南史曰：朱异方幸。在朝莫不侧目。虽太子亦不能平。及侯景乱围城。城内咸尤异。简文为四言诗。〗
<br>
<br>　　瞻彼阪田。嗟斯氛雾。谋之不臧。褰我王度。
<br>
<br>　　【上巳侍宴林光殿曲水诗】〖以下五言。〗
<br>
<br>　　芳年留帝赏。应物动天襟。挟苑连金阵。分衢度羽林。帷宫对广掖。层殿迩高岑。风旗争曳影。亭皋共生阴。林花初堕蒂。池荷欲吐心。
<br>
<br>　　【和武帝宴诗二首】〖一作和武帝讲武宴。〗
<br>
<br>　　校尉开疏勒。将军定月支。南通新息柱。北届武阳碑。豫游戏马馆。教战昆明池。银塘泻清渭。铜沟引直漪。常从良家子。命中幽并儿。金鞍饰紫佩。玉燕帖青骊。车书今已共。愿奏云亭仪。
<br>
<br>　　祭壶今息鼓。董案或开帷。聊举青龙阵。正取绛宫时。犒兵随後拒。祭逐前师。军门初露节。步陈始分旗。
<br>
<br>　　【侍游新亭应令诗】
<br>
<br>　　神襟愍行迈。歧路怆徘徊。遥瞻十里陌。傍望九城台。凤管流虚谷。龙骑藉春ぼ。晓光浮野映。朝烟承日回。沙文浪中积。春阴江上来。柳叶带风转。桃花含雨开。圣情蕴珠绮。札命表英才。顾怜质。何以俪琼瑰。
<br>
<br>　　【奉和登北顾楼诗】〖和武帝。〗
<br>
<br>　　舂陵佳丽地。济水凤凰宫。况此徐方域。川岳迈周沣。皇情爱历览。游涉拟崆峒。聊驱式道候。无劳襄野童。雾崖开早日。晴天歇晚虹。去帆入云里。遥星出海中。
<br>
<br>　　【登烽火楼诗】
<br>
<br>　　耸楼排树出。却堞带江清。陟峰试远望。郁郁尽郊京。万邑王畿旷。三条绮陌平。亘原横地险。孤屿派流生。悠悠归棹入。渺渺去帆惊。水烟浮岸起。遥禽逐雾征。
<br>
<br>　　【玩汉水诗】
<br>
<br>　　杂色昆仑水。泓澄龙首渠。岂若兹川丽。清流疾且徐。离离细碛净。蔼蔼树阴疏。石衣随溜卷。水芝扶浪舒。连翩泻去楫。镜澈倒遥墟。聊持点缨上。於是察川鱼。
<br>
<br>　　【登城诗】
<br>
<br>　　日影半东檐。靖念空杼柚。小堂倦缥书。华池厌修竹。寂寞既寡。登城望原陆。遥山半吐云。严飚时响谷。靡靡见虚烟。森森视寒木。落霞乍续断。晚浪时回复。远瞩既濡翰。徒自劳心目。短歌虽可裁。缘情非雾。
<br>
<br>　　【山池诗】
<br>
<br>　　日暮芙蓉水。聊登鸣鹤舟。飞舻饰羽｛艹毛｝。长幔覆缇纟由。停舆依柳息。住盖影空留。古树横临沼。新藤上挂楼。鱼游向暗集。戏鸟逗楂流。
<br>
<br>　　【赠张缵诗】
<br>
<br>　　仪表咸推挹。墙仞难窥践。既当垂帷学。复折波涛辩。绮思暧霞飞。清文焕飚转。朱旗赫容与。凋启纷曜煜。波摇白鳢舟。风动苍鹰舳。九疑势参差。江天相蔽亏。三春沣浦叶。九月洞庭枝。洞庭枝袅娜。沣浦叶参差。芬芳与摇落。俱应伤别离。
<br>
<br>　　【饯庐陵内史王修应令诗】
<br>
<br>　　饯行临上节。开筵命羽觞。回池泻飞栋。浓云垂画堂。疏槐未合影。仄日暂流光。园梅敛新藻阶惠结初芳。
<br>
<br>　　【饯临海太守刘孝仪蜀郡太守刘孝胜诗】
<br>
<br>　　碣石临乐海。峨嵋距西候。两杜昔夹河。二龙今出守。方无夜犬惊。向息神牛斗。凉风绕轻幕。麦雨交新溜。念此一衔觞。怀离在惟旧。
<br>
<br>　　【经琵琶峡诗】
<br>
<br>　　由来历山川。此地独回。百领相纡岸或通川。还瞻已迷向。直去复疑前。夕波照孤月。山枝敛夜烟。此时愁绪密。□□魂九迁。
<br>
<br>　　【仙客诗】
<br>
<br>　　漆水岂难变。桐刀乍可挥。青书长命。紫水芙蓉衣。高翔五岳小。低望九河微。穿池听龙长。叱石待羊归。酒阑时节久。桃生岁月稀。
<br>
<br>　　【往虎窟山寺诗】〖《诗纪》云。考艺文此诗简文帝作。观弘明集所载王ぁ诸臣和诗可证也。弘明集作江令诗。盖有脱简紊误尔。〗
<br>
<br>　　尘中喧虑积。物外众情捐。兹地信爽垲。墟垄暧阡绵。蔼蔼车徒迈。飘飘旌毛悬。细松斜绕迳。峻领半藏天。古树无枝叶。荒郊多野烟。分花出黄鸟。挂石下清泉。蓊郁均双树。清虚类八禅。栖神紫台上。纵意白云边。徒然嗟小药。何由齐大年。
<br>
<br>　　【望同泰寺浮图诗】
<br>
<br>　　遥看官佛图。带璧复垂珠。烛银逾汉汝。宝铎迈昆吾。日起光芒散。风吟宫徵殊。露落盘恒满。桐生凤不雏。飞幡杂晚虹。画鸟狎晨凫。梵世陵空下。应真蔽景趋。帝马咸千辔。天衣尽六铢。意乐开长表。多宝现金躯。能令苦海渡。复使慢山逾。愿能同四忍。长当出九居。
<br>
<br>　　【蒙预忏直疏诗】
<br>
<br>　　皇情矜幻俗。圣德愍重昏。制书开摄受。丝纶广慧门。时英满君囿。法侣盛天园。俱销五道缚。共荡四生怨。三修祛爱马。六念静心猿。庭深林彩艳。地寂鸟声喧。上风吹法鼓。垂铃鸣昼轩。新梅含未发。落桂聚还翻。早烟藏石磴。寒潮浸水门。一朝蒙善诱。方愿遣笼樊。
<br>
<br>　　【蒙华林园戒诗】
<br>
<br>　　庸夫耽世光。俗士重虚名。三空既难了。八风恒易倾。伊余久齐物。本自一枯荣。弱龄爱箕颍。由来重伯成。非为乐肥遁。特是厌逢迎。执守藩国。主器作元贞。昔日书银字。久自恧宗英。斯焉佩金玺。何由广德声。居高常虑缺。持满每忧盈。兹言信非矫。丹心良可明。舟航奉睿训。接引降皇情。心灯朗暗室。牢舟出爱瀛。是节高秋晚。寥天气清。郊门光景丽。祈年云雾生。红蕖间青琐。紫露湿丹楹。叶疏行迳出。泉溜远山鸣。绿衿依浦戍。绛颡拂林征。庶蒙八解益。方使六尘轻。脱闻时可去。非吝舍重城。
<br>
<br>　　【旦出兴业寺讲诗】
<br>
<br>　　沐芳肃朝带。驾言抵净宫。羽旗承去影。铙吹杂还风。吴戈夏服箭。骥马绿沈弓。水照柳初碧。烟含桃半红。由来六尘缚。宿昔五缠朦。见鹤徒知谬。察象理难同。方积恧四辩。奚用语三空。
<br>
<br>　　【游光宅寺诗应令诗】
<br>
<br>　　陪游入旧丰。云气郁青葱。紫陌垂青柳。轻槐拂慧风。八泉光绮树。四柱暧临空。翠网随烟碧。丹花共日红。方欣大云溥。慈波流净宫。
<br>
<br>　　【十空诗六首】
<br>
<br>　　【如幻】
<br>
<br>　　汉安设大响。周穆置高台。三里生云雾。瞬息起冰雷。空持生识缚。徒用长心灾。慧人恒弃舍。庸识屡回。六尘俱不实。三界信悠哉。
<br>
<br>　　【水月】
<br>
<br>　　圆轮既照水。初生亦映流。溶溶如渍璧。的的似沈钩。非关顾兔没。岂是桂枝浮。空令谁雅识。还用喜腾猴。万累若消荡。一相更何求。
<br>
<br>　　【如响】
<br>
<br>　　叠嶂迥参差。连峰郁相拒。远闻如句咏。遥应成言语。竟无五声实。谁谓八音所。空成颠倒群。徒迷尘缚侣。愍哉火宅中。兹心良可去。
<br>
<br>　　【如梦】
<br>
<br>　　秘驾良难辩。司梦并成虚。未验周为蝶。安知人作鱼。空闻延寿赋。徒劳岐伯书。潜令六识扰。安能二惑除。当须耳应满。然後会真如。
<br>
<br>　　【如影】
<br>
<br>　　朝光照皎皎。夕漏转。昼花斜色去。夜树有轻阴。并能兴眼入。俱持动惑心。息形影方止。逐物虑恒侵。若悟假名浅。方知实相深。
<br>
<br>　　【镜象】
<br>
<br>　　精金宛成器。悬镜在高堂。後挂七龙网。前发四珠光。迥望疑垂月。傍瞻譬璧。仁寿含万类。淮南辩四乡。终归一亡有。何关至道场。
<br>
<br>　　【和湘东王名士悦倾城诗】〖《诗纪》云。艺文作昭明者非。〗
<br>
<br>　　美人称绝世。丽色譬花丛。经居李城北。住在宋家东。教歌公主第。学舞汉成宫。多游淇水上。好在凤楼中。履高疑上砌。裾开特畏风。衫轻见跳脱。珠概杂青虫。垂丝绕帷幔。落日度房栊。妆窗隔柳色。井水照桃红。非怜江浦佩。羞使春闺空。
<br>
<br>　　【和徐录事见内人作卧具诗】
<br>
<br>　　密房寒日晚。落照度窗边。红帘遥不隔。轻帷半卷悬。方知纤手制。讵减缝裳妍。龙刀横膝上。画尺堕衣前。熨斗金涂色。簪管白牙缠。衣裁合欢褶。文作鸳鸯连。缝用双针缕。絮是八蚕绵。香和丽丘蜜。麝吐中台烟。已入琉璃帐。兼杂太华毡。且共雕炉暖。非同团扇捐。更恐从军别。空床徒自怜。
<br>
<br>　　【戏赠丽人诗】
<br>
<br>　　丽妲与妖嫱。共拂可怜妆。同安鬟里拨。异作额间黄。罗裙宜细简。画さ重高墙。含羞未上砌。微笑出长廊。取花争间镊。攀枝念蕊香。但歌聊一曲。鸣弦未肯张。自矜心所爱。三十侍中郎。
<br>
<br>　　【率尔为咏诗】
<br>
<br>　　借问仙将画。讵有此佳人。倾城且倾国。如雨复如神。汉後怜名燕。周王重姓申。挟瑟曾游赵。吹箫屡入秦。玉阶偏望树。长廊每逐春。约黄出意巧。缠弦用法新。迎风时引袖。避日暂披巾。疏花映鬟插。细佩绕衫身。谁知日欲暮。含羞不自陈。
<br>
<br>　　【执笔戏书诗】
<br>
<br>　　舞女及燕姬。倡楼复荡妇。参差大戾发。摇曳小垂手。钓竿蜀国弹。新城折杨柳。玉案西王桃。蠡杯石榴酒。甲乙罗帐异。辛壬房户晖。夜夜有明月。时时怜更衣。
<br>
<br>　　【从顿还城诗】
<br>
<br>　　汉渚水初绿。江南草复黄。日照蒲心暖。风吹梅蕊香。征舻舣汤堑。归骑息金隍。舞观衣常襞。歌台弦未张。持此横行去。谁念守空床。
<br>
<br>　　【秋闺夜思诗】
<br>
<br>　　非关长信别。讵是良人征。九重忽不见。万恨满心生。夕门掩鱼钅龠。宵床悲画屏。迥月临窗度。吟虫绕砌鸣。初霜细叶。秋风驱乱萤。故妆犹累日。新衣襞未成。欲知妾不寐。城外捣衣声。
<br>
<br>　　【咏内人昼眠诗】
<br>
<br>　　北窗聊就枕。南檐日未斜。攀钩落绮障。插捩举琵琶。梦笑开娇靥。眠鬟压落花。簟文生玉腕。香汗浸红纱。夫婿恒相伴。莫误是倡家。
<br>
<br>　　【伤美人诗】
<br>
<br>　　昔闻倡女别。荡子无归期。今似陈王叹。流风难重思。翠带留馀结。苔阶没故基。图形更非是。梦见反成疑。熏炉含好气。庭树吐华滋。香烧日有歇。花落无还时。
<br>
<br>　　【娈童诗】
<br>
<br>　　娈童娇丽质。践董复超瑕。羽帐晨香满。珠帘夕漏赊。翠被含鸳色。雕床镂象牙。妙年同小史。姝貌比朝霞。袖裁连璧锦。笺织细种花。揽轻红出。回头双鬓斜。懒眼时含笑。玉手乍攀花。怀猜非後钓。密爱似前车。足使燕姬妒。弥令郑女嗟。
<br>
<br>　　【倡妇怨情诗十二韵】
<br>
<br>　　绮窗临画阁。飞阁绕长廊。风散同心草。月送可怜光。彷佛帘中出。妖丽特非常。耻学秦罗髻。羞为楼上妆。散诞披红帔。生情新约黄。斜灯入锦帐。微烟出玉床。六安双玳瑁。八幅两鸳鸯。犹是别时许。留致解心伤。含涕坐度日。俄顷变炎凉。玉关驱夜雪。金气落严霜。飞狐驿使断。交河川路长。荡子无消息。朱唇徒自香。
<br>
<br>　　【咏舞诗二首】
<br>
<br>　　戚里多妖丽。重聘蔑燕馀。逐节工新舞。娇态似凌虚。纳花承褶衤既。垂翠逐舒。扇开衫影乱。巾度履行疏。徒劳交甫忆。自有专城居。
<br>
<br>　　可怜称二八。逐节似飞鸿。悬胜河阳伎。暗与淮南同。入行看履进。转面望鬟空。腕动苕华玉。衫随如意风。上客何须起。啼乌曲未终。
<br>
<br>　　【戏作谢惠连体十三韵诗】
<br>
<br>　　杂蕊映南庭。庭中光景媚。可怜枝上花。早得春风意。春风复有情。拂幔且开楹。开楹开碧烟。拂幔拂垂莲。偏使红花散。飘落眼前。眼前多无况。参差郁可望。珠绳悲翠帷。绮幕芙蓉帐。香烟出窗里。落日斜阶上。日影去迟迟。节华咸在兹。桃花红若点。柳叶乱如丝。丝条转暮光。影落暮阴长。春燕双双舞。春心处处扬。酒满心聊足。萱枝愁不忘。
<br>
<br>　　【和藉田诗】〖和武帝。〗
<br>
<br>　　礼经闻往说。观宝著遐篇。岂如春路动。祈谷重民天。苍龙引玉犬。交旗影曲旃。皮轩承早日。豹尾拂游烟。地广重畦净。林芳翠幕悬。青坛出长畎。帷宫绕直阡。秉耒光帝则。报献重皇虔。度谐金石奏。德厚歌颂诠。三春润荚。七月待鸣蝉。鳐鱼显嘉瑞。铜雀应丰年。不劳郑国雨。无荣邺令田。是知躬稼美。兼闻富教宣。
<br>
<br>　　【汉高庙赛神诗】
<br>
<br>　　玉犬朝行动。阊阖旦应开。白云苍梧去。丹凤咸阳来。日正山无影。城斜汉屡回。瞻流如地脉。望领匹天台。欲祛九秋恨。聊举十千杯。
<br>
<br>　　【祠伍员庙诗】
<br>
<br>　　去国资孝本。循忠全令名。舟里多奇计。芦中复吐诚。偃月交吴舰。鱼丽入楚营。光功摧妙算。载籍有馀声。洪涛犹鼓怒。灵庙尚凄清。行潦承椒奠。按歌杂凤笙。无劳晋後璧。讵用楚臣缨。密树临寒水。疏扉望远城。窗寮野雾入。衣帐积苔生。惟有三青鸟。敛翅时逢迎。
<br>
<br>　　【守东平中华门开诗】
<br>
<br>　　脂车向驰道。总辔息中华。落关犹待漏。交戟未通车。薄云初启雨。曙色始成霞。堑流铺紫若。城风泛橘花。弦诵终无取。顾己自怀嗟。
<br>
<br>　　【春日想上林诗】
<br>
<br>　　春风本自奇。杨柳最相宜。柳条恒着地。杨花好上衣。处处春心动。常惜光阴移。西京董贤馆。南宛习都池。荇间鱼共乐。桃上鸟相窥。香车云母。驶马黄金羁。
<br>
<br>　　【喜疾瘳诗】
<br>
<br>　　朝窗犹掩扇。宿幔未悬钩。逍遥临四注。兼持散九愁。虽同卫子惫。聊喜挚生瘳。灾星夜出境。鸣禽晚去楼。蠲邪无贾服。祆气息梁牛。隔帘阴翠筱。映水含珠榴。丹经蕴玉笥。玄水出长洲。结友寻方岳。采药访圆丘。神随七星变。貌逐五云留。飞鸿若可驾。轻簪必易抽。
<br>
<br>　　【卧疾诗】
<br>
<br>　　沈こ类弩影。积弊似河鱼。讵逢龙子浴。空叹楚王菹。
<br>
<br>　　【咏风诗】
<br>
<br>　　飘散芳势。泛澜下蓬莱。传凉入镂槛。发气满瑶台。委禾周邦偃。飞宋都回。亟摇故叶落。屡荡新花开。暂舞惊凫去。时送蕊香来。已拂巫山雨。何用卷寒灰。
<br>
<br>　　【三月三日率尔成诗】
<br>
<br>　　芳年多美色。丽景复妍遥。握兰唯是旦。采艾亦今朝。回沙溜碧水。曲岫散桃天。绮花非一种。风丝乱百条。云起相思观。日照飞虹桥。繁华炫姝色。燕赵艳妍妖。金鞍汗血马。宝髻珊瑚翘。兰馨起袖。莲锦束琼腰。相看隐绿树。见人还自娇。玉柱鸣罗荐。磲宛泛回潮。洛滨非拾羽。满握讵贻椒。
<br>
<br>　　【晚春诗】〖《诗纪》云。玉台、艺文并作简文。亦见昭明集。〗
<br>
<br>　　紫兰叶初满。黄莺弄不稀。石蹲还似兽。萝长更如衣。水曲文鱼聚。林瞑鸦鸟飞。渚蒲变新节。严桐长旧围。风花落未已。山斋开夜扉。
<br>
<br>　　【和湘东王首夏诗】
<br>
<br>　　冷风杂细雨。垂云助麦凉。竹水俱葱翠。花蝶两飞翔。燕泥衔复落。吟敛更扬。卧石藤为缆。山桥树作梁。欲待华池上。明月吐清光。
<br>
<br>　　【纳凉诗】
<br>
<br>　　斜日晚。池塘生半阴。避暑高梧侧。轻风时入襟。落花还就影。惊蝉乍失林。游鱼吹水沫。神蔡上荷心。翠竹垂秋采。丹枣映疏砧。无劳夜游曲。寄此托微吟。
<br>
<br>　　【晚景纳凉诗】
<br>
<br>　　日移凉气散。怀抱信悠哉。珠帘影空卷。桂户向池开。鸟栖星欲见。河净月应来。横阶入细笋。蔽地湿轻苔。草化飞为火。蚊声合似雷。於兹静闻见。自此歇氛埃。
<br>
<br>　　【初秋诗】
<br>
<br>　　羽た晨犹动。珠汗昼恒挥。秋风忽袅袅。向夕引凉归。浮阴即染浪。清气始乘衣。月辉。晚花栏下照。疏萤簟上飞。直置犹如此。何况送将归。
<br>
<br>　　【秋夜诗】
<br>
<br>　　萤飞夜的的。虫思夕要々。轻露沾悬井。浮烟入绮寮。檐重月没早。树密风声饶。池莲翻罢叶。霜筱生寒条。端坐弥兹漏。离忧积此宵。
<br>
<br>　　【秋晚诗】
<br>
<br>　　浮云出东领。落日下西江。促阴横隐壁。长晖斜度窗。乱霞圆绿水。红叶影飞缸。
<br>
<br>　　【大同八年秋九月诗】
<br>
<br>　　大君重九节。下辇上林中。酒阑嘉宴罢。车骑各西东。时余守西掖。脂车归北宫。车分独坐道。扇拂冶城风。落照渐中满。浮烟槐外通。长乐含初紫。安榴拆晚红。
<br>
<br>　　【大同十年十月戊寅诗】
<br>
<br>　　喧尘是时息。静坐对重峦。冬深柳条落。雪後桂枝残。星明雾色净。天白雁行单。云飞乍想阁。冰结远疑纨。晚橘隐重屏。枯藤带回竿。荻阴连水气。山峰添月寒。
<br>
<br>　　【大同十一月庚戌诗】
<br>
<br>　　兹园植艺积。山谷久纡威。直兴转多绪。真事亦因依。是节严冬景。寒云掩落晖。远闻风瑟瑟。乱视雪霏霏。浪起川难渡。林深人至稀。山禽背迳走。野鸟历塘飞。
<br>
<br>　　【玄圃寒夕诗】
<br>
<br>　　洞门扉未掩。金壶漏已催。曛烟生涧曲。暗色起林隈。雪花无有蒂。冰镜不安台。阶杨始倒插。浦桂半新栽。陈根委落蕙。细蕊发香梅。雁去衔芦上。犭员戏绕枝来。
<br>
<br>　　【奉答南平王康赍朱樱诗】
<br>
<br>　　倒流映碧丛。点露擎朱实。花茂蝶争飞。枝浓鸟相失。已丽金钗瓜。仍美玉盘橘。宁异梅似丸。不羡萍如日。永植平台垂。长与云桂密。徒然奉推甘。终以愧操笔。
<br>
<br>　　【赋咏枣诗】
<br>
<br>　　浮华齐水丽。垂彩郑都奇。白英纷靡靡。紫实标离离。风摇羊角树。日映鸡心枝。谷城逾石蜜。蓬岳表仙仪。已闻安邑美。永茂玉门垂。
<br>
<br>　　【西斋行马诗】
<br>
<br>　　晨风白金络。桃花紫玉珂。影斜鞭照曜。尘起足蹉跎。任侠称六辅。轻薄出三河。风吹凤凰袖。日映织成靴。远江舻舳少。遥山烟雾多。云开玛瑙叶。水净琉璃波。广路拂青柳。回塘绕碧莎。不效孙吴术。宁须赵李过。
<br>
<br>　　【赋得陇坻雁初飞诗】
<br>
<br>　　高翔惮阔海。下去怯虞机。雾暗早相失。沙明还共飞。陇狭朝声聚。风急暮行稀。虽弭轮台援。未解龙城围。相思不得返。且寄别书归。
<br>
<br>　　【药名诗】
<br>
<br>　　朝风动春草。落日照横塘。重台荡子妾。黄昏独自伤。烛映合欢被。帷飘苏合香。石墨聊书赋。铅华试作妆。徒令惜萱草。蔓延满空房。
<br>
<br>　　【卦名诗】
<br>
<br>　　栉比园花满。径复水流新。离禽时入袖。旅谷乍依苹。丰壶要上客。鹄鼎命嘉宾。车由泰夏闼。马散咸阳尘。莲舟虽未济。分密已同人。
<br>
<br>
<br>
<br>
<br>
<br>
<br>
<br>
<br>
<br>
<br>【卷廿二】
<br>
<br>　　☆梁简文帝萧纲
<br>
<br>　　【诗】
<br>
<br>　　【登城北望诗】
<br>
<br>　　登楼传昔赋。出蓟表前闻。灞陵忽回首。河堤徒望军。兹焉聊回眺。极目杳难分。一水斜开岸。双城遥共云。
<br>
<br>　　【登琴台诗】
<br>
<br>　　芜阶践昔径。复想鸣琴游。音容万春罢。高名千载留。弱枝生古树。旧石染新流。由来递相叹。逝川终不收。
<br>
<br>　　【饯别诗】
<br>
<br>　　行乐出南皮。燕饯临华池。箨解篁开节。花暗鸟迷枝。窗阴随影度。水色带风移。徒命衔杯酒。终成悯别离。
<br>
<br>　　【送别诗】
<br>
<br>　　行行异沂海。依依别路歧。水苔随缆聚。岸柳拂舟垂。石菌生悬叶。江槎流卧枝。烛尽悲宵去。酒满惜将离。
<br>
<br>　　【晚景出行诗】〖《诗纪》云。本集作美人。〗
<br>
<br>　　细树含残影。春闺散晚香。轻花鬓边堕。微汗粉中光。飞凫初罢曲。啼乌忽度行。羞令白日暮。车骑郁相望。
<br>
<br>　　【春闺情诗】
<br>
<br>　　杨柳叶纤纤。佳人懒织缣。正衣还向镜。迎春试卷帘。摘梅多绕树。觅燕好窥檐。只言逐花草。计较应非嫌。
<br>
<br>　　【又三韵】
<br>
<br>　　珠帘向暮下。妖姿不可追。花风暗里觉。兰烛帐中飞。何时玉窗里。夜夜更缝衣。
<br>
<br>　　【咏美人看画诗】
<br>
<br>　　殿上图神女。宫里出佳人。可怜俱是画。谁能辨伪真。分明净眉眼。一种细腰身。所可持为异。长有好精神。
<br>
<br>　　【咏人弃】〖一作去。〗妾诗
<br>
<br>　　昔时娇玉步。含羞花烛边。岂言心爱断。衔啼私自怜。常见欢成怨。非关丑易妍。独鹄罢中路。孤鸾死镜前。
<br>
<br>　　【美人晨妆诗】〖《诗纪》云。玉台作简文。艺文《类聚》作昭明。非是。〗
<br>
<br>　　北窗向朝镜。锦帐复斜萦。娇羞不肯出。犹言妆未成。散黛随眉广。燕脂逐脸生。试将持出众。定得可怜名。
<br>
<br>　　【和林下妓应令诗】
<br>
<br>　　炎光向夕敛。促宴临前池。泉将影相得。花与面相宜。篪声如鸟ミ。舞袂写风枝。欢乐不知醉。千秋长若斯。
<br>
<br>　　【夜听妓诗】
<br>
<br>　　合欢蠲忿叶。萱草忘忧条。何如明月夜。流风拂舞腰。朱唇随吹尽。玉钏逐弦摇。留宾惜残弄。负态动馀娇。
<br>
<br>　　【拟落日窗中坐诗】
<br>
<br>　　杏梁斜日照。馀辉映美人。闻函脱宝钏。向镜理纨巾。游鱼动池叶。舞鹤散阶尘。空嗟千岁久。愿得及阳春。
<br>
<br>　　【雪里觅梅花诗】
<br>
<br>　　绝讶梅花晚。争来雪里窥。下枝低可见。高处远难知。俱羞惜腕露。相让到腰羸。定须还剪彩。学作两三枝。
<br>
<br>　　【山斋诗】
<br>
<br>　　玲珑绕竹涧。间关通槿藩。缺岸新成浦。危石久为门。北荣下飞桂。南柯吟夜猿。暮流澄锦碛。晨冰照彩鸾。
<br>
<br>　　【晚日後堂诗】
<br>
<br>　　幔阴通碧砌。日影度城隅。岸柳垂长叶。窗桃落细跗。花留蛱蝶粉。竹翳蜻蜓珠。赏心无与共。染翰独踟蹰。
<br>
<br>　　【望月诗】
<br>
<br>　　流辉入画堂。初照上梅梁。形同七子镜。影类九秋霜。桂花那不落。团扇与谁妆。空闻北窗弹。未举西园觞。
<br>
<br>　　【开霁诗】
<br>
<br>　　景落商飙靖。烟开四郊谧。偃蹇暮山虹。游扬峰下日。水纹城上动。城楼水中出。竟微共治功。空卧淮阳秩。
<br>
<br>　　【同刘谘议咏春雪诗】
<br>
<br>　　晚霰飞银砾。浮云暗未开。入池消不积。因风堕复来。思妇流黄素。温姬玉镜台。看花言可插。定自非春梅。
<br>
<br>　　【雪朝诗】
<br>
<br>　　同云凝暮序。严阴屯广隰。落梅飞四注。翻舞二袭。实断望如连。恒分似相及。已观池影乱。复视帘珠湿。
<br>
<br>　　【咏烟诗】
<br>
<br>　　浮空覆杂影。含露密花藤。乍如洛霞发。颇似
<br>
<br>　　巫云登。映光飞百仞。从风散九层。欲持悲翠色。时吐鲸鱼灯。
<br>
<br>　　【春日诗】
<br>
<br>　　年还乐应满。春归思复生。桃含可怜紫。柳发断肠青。落花随燕入。游丝带蝶惊。邯郸歌管地。见许欲留情。
<br>
<br>　　【玄圃纳凉诗】
<br>
<br>　　登山想剑阁。逗浦忆辰阳。飞流如冻雨。夜月似秋霜。萤翻竞晚热。虫思引秋凉。鸣波如碍石。暗草别兰香。
<br>
<br>　　【薄晚逐凉北楼迥望诗】
<br>
<br>　　平衢望如掌。曾雉暧相连。断云留去日。长山减半天。戏凫乘γ下。渔舟冒浪前。
<br>
<br>　　【秋夜诗】
<br>
<br>　　高秋度函谷。坠露下芳枝。绿潭倒云气。青山
<br>
<br>　　衔月规。花心风上转。叶影树中移。外游独千里。夕叹谁共知。
<br>
<br>　　【七夕诗】
<br>
<br>　　秋期此时浃。长夜徙河灵。紫烟凌凤羽。红光随玉。洛阳疑剑气。成都怪客星。天梭织来久。方逢今夜停。
<br>
<br>　　【九日赋韵诗】
<br>
<br>　　是节协阳数。高秋气已精。檐芝逐月启。帷风依夜清。远烛承歌黛。斜桥闻履声。梁尘下未息。共爱赏心并。
<br>
<br>　　【赋得桥诗】
<br>
<br>　　浮梁既冲。通波信可陵。乘空写渭石。跨岸拟河冰。斜阑隐浊雾。布影入清渑。方知歌绿水。无待榜苍鹰。
<br>
<br>　　【春日看梅花诗】
<br>
<br>　　昨日看梅树。新花已自生。今旦闻春鸟。何啻两三声。冻解池开渌。云穿天半晴。游心不应动。为此欲逢迎。
<br>
<br>　　【和湘东王阳云楼檐柳诗】
<br>
<br>　　暧暧阳云台。春柳发新梅。柳枝无极软。春风随意来。潭沲青帷闭。玲珑朱扇开。佳人有所望。车声非是雷。
<br>
<br>　　【咏初桃诗】
<br>
<br>　　初桃丽新采。照地吐其芳。枝间留紫燕。叶里发轻香。飞花入露井。交干拂华堂。若映窗前柳。悬疑红粉妆。
<br>
<br>　　【咏橘诗】
<br>
<br>　　萎蕤映庭树。枝叶凌秋芳。故条杂新实。金翠共含霜。攀枝折缥干。甘旨若琼浆。无假存雕饰。玉盘余自尝。
<br>
<br>　　【香茅诗】
<br>
<br>　　铜律与鸣琴。俱称类君子。岂若江淮间。发叶超众美。珍同自牧归。茅因汇征起。岂独迈秦蘅。方知蔑沅芷。
<br>
<br>　　【系马诗】
<br>
<br>　　青骊沈赭汗。绿地悬花蹄。未垂青员尾。犹挂紫障泥。蹀足绊中愤。摇头枥上嘶。紫关如未息。直去取榆溪。
<br>
<br>　　【赋得舞鹤诗】
<br>
<br>　　来自芝田远。飞渡武溪深。振迅依吴市。差池逐晋琴。奇声传迥涧。动翅拂花林。欲知情外物。伊洛有清浔。
<br>
<br>　　【登板桥咏洲中独鹤诗】
<br>
<br>　　远雾旦氛氲。单飞才可分。孤惊宿屿浦。羁唳下江。意惑东西水。心迷四面云。谁知独辛苦。江上念离群。
<br>
<br>　　【听早蝉诗】
<br>
<br>　　草歇鸣初。蝉思花落後。乍饮三危露。时荫五官柳。庄书哂鹏翼。卫赋宜螓首。桂树可淹留。勿谓山中久。
<br>
<br>　　【咏蛱蝶诗】
<br>
<br>　　空园暮烟起。逍遥独未归。翠鬣藏高柳。红莲拂水衣。复此从风蝶。双双花上飞。寄与相知者。同心终莫违。
<br>
<br>　　【咏萤诗】
<br>
<br>　　本将秋草并。今与夕风轻。腾空类星。拂树若花生。屏疑神火照。帘似夜珠明。逢君拾光彩。不吝此身倾。
<br>
<br>　　【咏笔格诗】
<br>
<br>　　英华表玉笈。佳丽称蛛网。无如兹制奇。雕饰杂众象。仰出写含花。横抽学仙掌。幸因提拾用。遂厕璇台赏。
<br>
<br>　　【咏镜诗】
<br>
<br>　　四铢恒在侧。谁言览镜稀。如冰不见水。似扇长含晖。全开玳瑁匣。并卷织成衣。脱入相如手。疑言赵璧归
<br>
<br>　　【正月八日燃灯应令诗】〖《诗纪》云。广弘明集不载名氏。禅藻集作简文。〗
<br>
<br>　　藕树交无极。花云衣数重。织竹能为象。缚荻巧成龙。落灰然蕊盛。垂油湿画峰。天宫倘若见。灯王愿可逢。
<br>
<br>　　【和萧东阳祀七里庙诗】
<br>
<br>　　万里实幽宗。三神亦天构。岂谓木石精。斯乃山川守。远来太白旗。遥徵青鸟候。以兹敬弗怠。方知教应富。
<br>
<br>　　【赋咏五阴识枝诗】
<br>
<br>　　浇淳混神因。心形复依色。欲浪逐情飘。爱网随心织。铸金虽改状。斩筹方未极。鸽观既无辩。猿攀此焉息。
<br>
<br>　　【和湘东王三韵诗二首】
<br>
<br>　　【春宵】
<br>
<br>　　花树含春丛。罗帷夜长空。风声随筱韵。月色与池同。彩笺徒自襞。无信往云中。
<br>
<br>　　【冬晓】
<br>
<br>　　冬朝日照梁。含怨下前床。帷褰竹叶带。镜转菱花光。会时无人见。何用早红妆。
<br>
<br>　　【晓思诗】
<br>
<br>　　晨禽争学啭。朝花乱欲开。炉烟入斗帐。屏风隐镜台。红妆几尽泪。荡子何当来。
<br>
<br>　　【同庾肩吾四咏诗二首】〖《诗纪》云。玉台旧本作简文帝。艺文作昭明。按肩吾为简文宫臣。当以玉台为正。〗
<br>
<br>　　【莲舟买荷度】
<br>
<br>　　采莲前岸隈。舟子屡徘徊。荷披衣可识。风疏香不来。欲知船度处。当看荷叶开。
<br>
<br>　　【照流看落钗】
<br>
<br>　　相随照绿水。意欲重凉风。流摇妆影坏。钗落鬓花空。佳期在何许。徒伤心不同。
<br>
<br>　　【赋乐器名得箜篌诗】
<br>
<br>　　捩迟初挑吹。弄急时催舞。钏响逐弦鸣。衫回半障柱。欲知心不平。君看黛眉聚。
<br>
<br>　　【春日诗】
<br>
<br>　　花开几千叶。水覆数重衣。蝶萦空舞。燕作同心飞。歌妖弄曲罢。郑女挟琴归。
<br>
<br>　　【赋得入阶雨诗】
<br>
<br>　　细雨阶前入。洒砌复沾帷。渍花枝觉重。湿鸟羽飞迟。傥令斜日照。并欲似游丝。
<br>
<br>　　【咏柳诗】
<br>
<br>　　垂阴满上路。结草早知春。花絮时随鸟。风枝屡拂尘。欲散依依采。时要歌吹人。
<br>
<br>　　【咏芙蓉诗】
<br>
<br>　　圆花一蒂卷。交叶半心开。影前光照耀。香里蝶徘徊。欣随玉露点。不逐秋风催。
<br>
<br>　　【咏栀子花诗】
<br>
<br>　　素华偏可。的的半临池。疑为霜里叶。复类雪封枝。日斜光隐见。风还影合离。
<br>
<br>　　【赋得蔷薇诗】
<br>
<br>　　石榴珊瑚蕊。木槿悬星葩。岂如兹草丽。逢春始发花。回风舒紫萼。照日吐新芽。
<br>
<br>　　【仰和卫尉新渝侯巡城口号诗】〖庾肩吾、王筠同赋。〗
<br>
<br>　　帝京风雨中。层阙烟霞浮。玉署清馀热。金城含暮秋。水观凌却敌。槐影带重楼。
<br>
<br>　　【临後园诗】
<br>
<br>　　隐沦游少海。神仙入太华。我有逍遥趣。中园复可嘉。千株同落叶。百丈共寻霞。
<br>
<br>　　【雨後诗】
<br>
<br>　　散丝与山气。忽合复俄晴。雷音稍入岭。电影尚连城。雨馀云稍薄。风收热复生。
<br>
<br>　　【和会三教诗】〖和武帝。〗
<br>
<br>　　聚沫多缘假。标空非色香。汉君虽启梦。晋後徒降祥。玄机昔未辩。洞鉴资我皇。
<br>
<br>　　【侍讲诗】
<br>
<br>　　物善渥深慈。监抚宣王事。英迈八解心。高超七花意。
<br>
<br>　　【登锦壁诗】〖《诗纪》云。诗汇作鲍照者非。〗
<br>
<br>　　孙生酸枣寺。王子枝江楼。何如登石镜。因闲犹豫游。
<br>
<br>　　【夜游北园诗】
<br>
<br>　　星芒侵岭树。月晕隐城楼。暗花舒不觉。明波动见流。
<br>
<br>　　【游韦黄门园诗】
<br>
<br>　　息车冠盖里。停辔仲长园。檐疏远兴积。宾至羽觞繁。
<br>
<br>　　【入溆浦诗】
<br>
<br>　　泛水入回塘。空枝度日光。竹垂悬扫浪。凫疑远避樯。
<br>
<br>　　【罢丹阳郡往与吏民别诗】
<br>
<br>　　久归从事麦。非留故吏钱。柳栽今尚在。棠阴君讵怜。
<br>
<br>　　【示晋陵弟诗】
<br>
<br>　　零雨岐路悲。送归临水节。时事虽为舛。离忧等闲别。
<br>
<br>　　【夜望浮图上相轮绝句诗】
<br>
<br>　　光中辩垂凤。雾里见飞鸾。定用方诸水。持添承露盘。
<br>
<br>　　【愁闺照镜诗】
<br>
<br>　　别来憔悴久。他人怪容色。只有匣中镜。还持自相识。
<br>
<br>　　【金闺思二首】
<br>
<br>　　游子久不返。妾身当何依。日移孤影动。羞睹燕双飞。
<br>
<br>　　自君之别矣。不复染膏脂。南风送归雁。聊以寄相思。
<br>
<br>　　【寒闺诗】
<br>
<br>　　绿叶朝朝黄。红颜日日异。譬喻持相比。那堪不愁思。
<br>
<br>　　【从顿还城南诗】
<br>
<br>　　暂别两成疑。开帘生旧忆。都知未有情。更似新相识。
<br>
<br>　　【夜遣内人还後舟诗】
<br>
<br>　　锦幔扶船列。兰桡拂浪浮。去得犹文水。馀香尚满舟。
<br>
<br>　　【赠丽人诗】
<br>
<br>　　腰肢本犹绝。眉眼特惊人。判自无相比。还来有洛神。
<br>
<br>　　【遥望诗】
<br>
<br>　　散诞垂红帔。斜柯插玉簪。可怜无有比。恣许直千金。
<br>
<br>　　【行雨诗】
<br>
<br>　　本是巫山来。无人睹容色。唯有楚王臣。曾言梦相识。
<br>
<br>　　【和人渡水诗】
<br>
<br>　　婉娩新上头。湔裾出乐游。带前结香草。鬟边插石榴。
<br>
<br>　　【杂咏诗】
<br>
<br>　　被空眠数觉。寒重夜风吹。罗帷非海水。那得度前知。
<br>
<br>　　【咏武陵王左右诗】
<br>
<br>　　顶分如两髻。簪长验上头。投杯如欲转。疑残已复留。
<br>
<br>　　【弹筝诗】
<br>
<br>　　弹筝北窗下。夜响清音愁。张高弦易断。心伤曲不遒。
<br>
<br>　　【梁尘诗】
<br>
<br>　　依帷重翠。带日聚轻红。定为歌声起。非关团扇风。
<br>
<br>　　【游人诗】
<br>
<br>　　游戏长杨苑。携手云台间。欢乐未穷已。白日下西山。
<br>
<br>　　【咏朝日诗】
<br>
<br>　　团团出天外。煜煜上层峰。光随浪高下。影逐树轻浓。
<br>
<br>　　【望月望】
<br>
<br>　　今夜月光来。正上相思台。可怜无远近。光照悉徘徊。
<br>
<br>　　【华月诗】
<br>
<br>　　兔丝生云夜。蛾形出汉时。欲传千里意。不照十年悲。
<br>
<br>　　【咏云诗】
<br>
<br>　　浮云舒五色。玛瑙应霜天。玉叶散秋影。金风飘紫烟。
<br>
<br>　　【浮云诗】
<br>
<br>　　可怜片云生。暂重复还轻。欲使襄王梦。应过白帝城。
<br>
<br>　　【大同九年秋七月诗】
<br>
<br>　　高楼辟左扇。回望依兰桡。晚风来。落照参差好。
<br>
<br>　　【咏蔷薇诗】
<br>
<br>　　燕来枝益软。风飘花转光。氲氤不肯去。还来阶层香。
<br>
<br>　　【柽诗】
<br>
<br>　　凌寒竞贞节。负雪固难亏。无惭云母桂。讵减珊瑚枝。
<br>
<br>　　【咏疏枫诗】
<br>
<br>　　萎绿映葭青。疏红分浪白。花叶洒行舟。仍持送远客。
<br>
<br>　　【咏藤诗】
<br>
<br>　　纤条寄乔木。弱影掣风斜。标春抽晓翠。出雾挂悬花。
<br>
<br>　　【咏飞来诗】
<br>
<br>　　飞从何处来。似出上林隈。口衔长生叶。翅染昆明苔。
<br>
<br>　　【咏单凫诗】
<br>
<br>　　衔苔入浅水。刷羽向沙洲。孤飞本欲去。得影更淹留。
<br>
<br>　　【咏寒凫诗】
<br>
<br>　　回水浮轻浪。沙场弄羽衣。眇眇随山没。离离傍海飞。
<br>
<br>　　【咏新燕诗】〖《诗纪》云。英华作昭明者非。〗
<br>
<br>　　新禽应节归。俱向吹楼飞。入帘惊钏响。来窗碍舞衣。
<br>
<br>　　【咏蜂诗】
<br>
<br>　　逐风从泛漾。照日乍依微。知君不留眄。衔花空自飞。
<br>
<br>　　【咏笼灯绝句诗】
<br>
<br>　　动焰翠帷里。散影罗帐前。花心生复落。明销君讵怜。
<br>
<br>　　【赋得白羽扇诗】
<br>
<br>　　可怜白羽扇。却暑复来氛。终无顾庶子。谁为一挥军。
<br>
<br>　　【咏独舞诗】
<br>
<br>　　因羞强正钗。顾影时回袂。非关善留客。更是娇夫婿。
<br>
<br>　　【咏舞诗】
<br>
<br>　　娇情因曲动。弱步逐风吹。悬钗随舞落。飞袖拂鬟垂。
<br>
<br>　　【七夕穿针诗】
<br>
<br>　　怜从帐里出。想见夜窗开。针欹疑月暗。缕散恨风来。
<br>
<br>　　【石桥诗】
<br>
<br>　　惠子临濠上。秦王见海神。写虹便欲饮。图星逼似真。
<br>
<br>　　【咏坏桥诗】
<br>
<br>　　虹飞亘林际。星度断山隅。斜梁悬水迹。画柱脱轻朱。
<br>
<br>　　【水中楼影诗】
<br>
<br>　　水底罘ぜ出。萍间反宇浮。风生色不坏。浪去影恒留。
<br>
<br>　　【和湘东王後园回文诗】
<br>
<br>　　枝云间石峰。脉水浸山岸。池清戏鹄聚。树秋飞叶散。
<br>
<br>　　【咏雪诗】〖颠倒使韵。〗
<br>
<br>　　盐飞乱蝶舞。花落飘粉奁。奁粉飘落花。舞蝶乱飞盐。
<br>
<br>　　【诗】
<br>
<br>　　昔类红莲草。自玩绿池边。今如白华树。还悲明镜前。
<br>
<br>　　【登山马诗】〖元帝同赋。〗
<br>
<br>　　登山马。间树识金装。草合宜鞯短。影转见鞭长。何殊八公岫。暂上淮南王。
<br>
<br>　　【和湘东王古意咏烛诗】
<br>
<br>　　花中烛。似将人意同。忆啼流膝上。烛焰落花中。
<br>
<br>　　【倡楼怨节诗】〖六言〗
<br>
<br>　　朝日斜来照户。春鸟争飞出林。片光片影皆丽。一声一啭煎心。上林纷纷花落。淇水漠漠苔浮。年驰节流易尽。何为忍忆含羞。
<br>
<br>　　【和萧侍中子显春别诗四首】〖子显诗别见。○以下七言。〗
<br>
<br>　　别观蒲萄带实垂。江南豆莞生连枝。无情无意犹如此。有心有恨徒别离。
<br>
<br>　　蜘蛛作丝满帐中。芳草结叶当行路。红脸脉脉一生啼。黄鸟飞飞有时度。故人虽故时经新。新人虽新复应故。
<br>
<br>　　可怜淮水去来潮。春堤杨柳覆河桥。泪痕未燥讵终朝。行闻玉佩已相要。
<br>
<br>　　桃红李白若朝妆。羞持憔悴比新芳。不惜暂住君前死。愁无西国更生香。
<br>
<br>　　【夜望单飞雁诗】
<br>
<br>　　天霜河白夜星稀。一雁声嘶何处归。早知半路应相失。不如从来本独飞。
<br>
<br>　　【应令诗】
<br>
<br>　　蠡浦急兮川路长。白云重兮出帝乡。平原忽兮远极目。江甸阻兮羁心伤。树庐岳兮高且峻。瞻派水兮去泱泱。远烟生兮含山势。风散花兮传馨香。临清波兮望石镜。瞻鹤岭兮睇仙庄。望邦畿兮千里旷。悲遥夜兮九回肠。顾龙楼兮不可见。徒送目兮泪沾裳。
<br>
<br>　　【拟古诗】〖亦见昭明集。玉台作简文。○以下杂言。〗
<br>
<br>　　窥红对镜敛双眉。含愁拭泪坐相思。念人一去许多时。眼语笑靥迎来情。心怀心想甚分明。忆人不忍语。含恨独吞声。
<br>
<br>　　【杂句春情诗】
<br>
<br>　　蝶黄花紫燕相追。杨低柳合露尘飞。已见垂钩挂绿树。诚知淇水沾罗衣。两童夹车问不已。五马城南犹未归。莺啼春欲驶。无为空掩扉。
<br>
<br>　　【伤离新〖新。一作杂。〗体诗】
<br>
<br>　　伤离复伤离。别後情郁纡。凄凄隐去棹。悯悯怆还途。戚戚意不申。转顾独沾襟。前驱经御宿。後骑历河氵唇。胡香翼还。清笳送後尘。落日斜飞盖。馀晖承画轮。柳影长横路。槐枝深隐人。桂宫夕掩铜龙扉。甲馆宵垂云母帏。胧胧月色上。的的的夜萤飞。草香袭余袂。露洒沾人衣。带堞凌城云乱聚。排枝度叶鸟争归。碗中浮蚁不能酌。琴间玉徽调别鹤。别鹤千里别离声。弦调轸急心自惊。试起登南楼。还向华池游。前时筱生今欲合。近日栽荷尚不抽。犹是衔杯共赏处。今兹对此独生愁。登楼望暧暧。山种自分态。偃师虽北连。に辕已南背。远听寂无闻。遥瞻目有阂。含诧意不迷。长叹情无赖。
<br>
<br>　　【被幽述志诗】〖五言〗
<br>
<br>　　〖广弘明集曰：梁简文於幽絷中援笔自序云。有梁正士。兰陵萧纲。立身行己。终始若一。风雨如晦。鸡鸣不已。非欺暗室。岂沈三光。数至於此。命也如何。又为《诗》曰云云。十月弑於水福省。年四十九。崩时太清五年也。〗
<br>
<br>　　忽烟霞散。飕＜风＞松柏阴。幽山白杨古。野路黄尘深。终无千月命。安用九丹金。阙里长芜没。苍天空照心。
<br>
<br>　　【曲水联句诗】
<br>
<br>　　春色明上巳。桃花落绕沟。波回卮不进。纶下钩时留。绛水时回岸。花觞转更周。陈肴渡玉俎。垂饵下银钩。回川入帐殿。列俎间芳洲。汉艾凌波出。江枫拂岸游。王生回水碓。蔡妪荡轻舟。岸烛斜临水。波光上映楼。
<br>
<br>　　【歌】〖简文作筝赋。附此歌。〗
<br>
<br>　　年年花色好。足侍爱君傍。影入箸衣镜。裙含辟恶香。鸳鸯七十二。乱舞未成行。
<br>
<br>　　【歌】
<br>
<br>　　酬醑半兮乐既陈。长歌促节绮罗人。拂镜弄影情未极。回簪转笑思自亲。
<br>
<br>　　【诗】
<br>
<br>　　绮花非一种。风丝乱百条。
<br>
<br>　　【诗】
<br>
<br>　　霞流抱朴碗。
<br>
<br>
<br>
<br>
<br>
<br>
<br>
<br>
<br>【卷廿三】
<br>
<br>　　☆庾肩吾
<br>
<br>　　〈肩吾。字子慎。新野人。初为晋安王国常侍。随府授参军。兼记室。及王为太子。兼东宫通事舍人。除安西湘东王录事参军。领荆州大中正。迁中录事参军、太子率更令、中庶子。简文即位。进度支尚书。侯景至建康。矫诏遣肩吾喻当阳公大心。寻举州降。肩吾逃赴江陵。大宝元年卒。有集十卷。〉
<br>
<br>　　【乐府】
<br>
<br>　　【长安有狭斜行】
<br>
<br>　　长安有曲陌。曲陌不容。路逢双绮襦。问君居近远。我居临御沟。可识不可求。长子登麟阁。次子侍龙楼。少子无高位。聊从金马游。三子俱来下。左右若川流。三子俱来人。高轩映彩旒。三子俱来宴。玉柱击清瓯。大妇襞云裘。中妇卷罗帱。少妇多妖艳。花钿系石榴。夫君且安坐。欢娱方未周。
<br>
<br>　　【赋得有所思】
<br>
<br>　　佳期竟不归。春日坐芳菲。拂匣看离扇。开箱见别衣。井梧生未合。宫槐卷复稀。不及衔泥燕。从来相逐飞。
<br>
<br>　　【洛阳道】
<br>
<br>　　徼道临河曲。层城傍洛川。金门才出柳。桐井半含泉。日起罘ぜ外。车回双阙前。潘生时未返。遥心徒眷然。
<br>
<br>　　【赋得横吹曲长安道】
<br>
<br>　　桂宫连复道。黄山开广路。远听平陵钟。遥识新丰树。合殿生光彩。离宫起烟雾。日落歌吹还。尘飞车马度。
<br>
<br>　　【爱妾换马】
<br>
<br>　　渥水出腾驹。湘川实应图。来从西北道。去逐东南隅。琴声悲玉匣。山路泣蘼芜。似鹿将含笑。千金会不俱。
<br>
<br>　　【陇西行】
<br>
<br>　　借问陇西行。何当驱马征。草合前迷路。云浓後暗城。寄语幽闺妾。罗袖勿空萦。
<br>
<br>　　【未央才人歌】
<br>
<br>　　从来守未央。转欲讶春芳。朝风凌日色。夜月夺灯光。相逢傥游豫。暂为卷衣裳。
<br>
<br>　　【诗】
<br>
<br>　　【侍宴应令诗】
<br>
<br>　　副君时暇豫。曾城聊近游。清池写飞阁。疏树出龙楼。北陆冰方壮。西园春秋周。梅心芳屡动。蒲节促难抽。徒然欣并命。无以厕应刘。
<br>
<br>　　【侍宴宣猷堂应令诗】
<br>
<br>　　副君德将圣。陈王才天。归来宴平乐。置酒对林泉。炉香杂山气。殿影入池涟。艳舞时移节。
<br>
<br>　　新歌屡上弦。听曲惭回顾。思经徒欲眠。
<br>
<br>　　【侍宣猷堂宴湘东王应令诗】
<br>
<br>　　陈王骖驾反。副後西园游。并命登飞阁。列坐对芳洲。桂严逢暮序。菊水值穷秋。竹迳箫声发。桐门琴曲愁。徒奉文成诵。空知思若抽。
<br>
<br>　　【侍宴饯湘州刺史张续诗】
<br>
<br>　　洞庭资善政。层城送远离。九歌扬妙曲。八桂动芳枝。雨足飞春殿。云峰入夏池。郢路方辽远。湘山转蔽亏。何当好风日。极望长沙垂。
<br>
<br>　　【侍宴饯张孝总应令诗】〖《诗纪》云。外编作吴均者非。〗
<br>
<br>　　层台临回涨。耿耿晴烟上。欲送分符人。翻似河堤望。寒云暗积水。秋雨蒙重嶂。别念动神襟。华文切离贶。惭无寡和曲。空陪郢中唱。
<br>
<br>　　【三日侍兰亭曲水宴诗】
<br>
<br>　　策星依夜动。銮驾总朝游。旌门临苑树。相风出凤楼。春生露泥泥。天覆云油油。桃花舒玉涧。柳叶暗金沟。禊川分曲洛。帐殿掩芳洲。踊跃鱼出。参差绛枣浮。百戏俱临水。千钟共逐流。
<br>
<br>　　【九日侍宴乐游苑应令诗】
<br>
<br>　　辙迹光周颂。巡游盛夏功。铭陈万骑转。阊阖九关通。秋晖逐行漏。朔气绕相风。献寿重阳节。回銮上苑中。疏山开辇道。间树出离宫。玉醴吹岩菊。银床落井桐。御梨寒更紫。仙桃秋转红。饮羽山西射。浮云冀北骢。尘飞金埒满。叶破柳条空。腾犭爰疑矫箭。惊雁避虚弓。材滥巳梓。花绶接鸿。愧乏天庭藻。徒参文雅雄。
<br>
<br>　　【从皇太子出玄圃应令诗】
<br>
<br>　　春光起丽谯。屣步陟山椒。阁影临飞盖。莺鸣入洞箫。水还登故渚。树长荫前桥。绿荷生绮叶。丹藤上细苗。顾循斩振藻。何用拟琼瑶。
<br>
<br>　　【奉和泛舟汉水往万山应教诗】
<br>
<br>　　桂棹｛沙木｝棠船。飘扬横大川。映严沈水底。激浪起云边。迥岸高花发。春塘细柳悬。陪歌承睿赏。接醴侍恩筵。谁云李与郭。独得似神仙。
<br>
<br>　　【山池应令诗】〖《诗纪》云。简文有山池诗。〗
<br>
<br>　　阆苑秋光暮。金塘牧潦清。荷低芝盖出。浪涌燕舟轻。逆湍流棹唱。带谷聚笳声。野竹交临浦。山桐迥出城。水逐云峰暗。寒随殿影生。
<br>
<br>　　【奉使北徐州参丞御诗】
<br>
<br>　　炎农称卷领。唐勋载允恭。犹将表世盛。尚且号民从。未如今圣主。比德迈前踪。格天垂礼乐。寰海置提封。榆谅昔社。朱方有旧墉。故乡深帝念。巡狩及时雍。禁园周百里。离宫即九重。浮桥还泻渭。抗殿本疏龙。过沛追乡饮。归宛盛礼容。千金登禹膳。万寿献尧钟。依然对白水。眷言怀赤松。回天随辇道。驻日逐戈锋。路远大风积。山长佳气浓。年光正婉娩。春树转丰茸。竹叶含初箨。枝发早。瑞木翻无鸟。祥花更少蜂。咸英起云凤。率舞间笙镛。海鸥时出没。江覃乍佥喁。云边开巩树。雾里识峰。小人滥趋走。虚薄愧无庸。皇恩不可报。河清徒易逢。
<br>
<br>　　【和卫尉新渝侯巡城口号诗】〖《诗纪》云。简文帝、王筠同赋。〗
<br>
<br>　　维城寄右戚。巡警属勤王。南瞻通灞岸。北眺指横芒。入汉飞延阁。临云出建章。步逐天津远。城随秋夜长。露槐落金气。风寮上新凉。
<br>
<br>　　【游甑山诗】〖《诗纪》云。古诗类选作沈约者非。〗
<br>
<br>　　平子去已久。馀风今复追。未必游春草。王孙自不归。路高村反出。林长鸟更稀。寒云间石起。秋叶下山飞。西河方阅训。讵得解朝衣。
<br>
<br>　　【咏蔬圃堂诗】〖《诗纪》云。梁武帝有天安寺蔬圃堂。〗
<br>
<br>　　北宫多暇豫。时驾总銮镳。路静繁葭撤。轮移羽盖飘。临空坐飞观。回首望浮桥。风长曙钟近。地迥洛城遥。疏林不碍日。涸浦暂通潮。徒然等宾从。并作愧群僚。
<br>
<br>　　【寻周处士弘让诗】
<br>
<br>　　试逐赤松游。披林对一丘。梨红大谷晚。桂白小山秋。石镜菱花发。桐门琴曲愁。泉飞疑度雨。云积似重楼。王孙若不去。山中定可留。
<br>
<br>　　【赋得嵇叔夜诗】
<br>
<br>　　山林重明灭。风月临嚣尘。著书惟隐士。谈玄止谷神。雁重翻伤性。蚕寒更养身。广陵馀故曲。山阳有旧邻。俗俭宁妨患。才多反累身。寄言山吏部。无以助庖人。
<br>
<br>　　【和太子重云殿受戒诗】
<br>
<br>　　皇明执东曜。帝居北辰。小乘开治道。大觉拯苍民。殊途同义路。分流合智津。传香引上德。列伎进名臣。连阁翻如画。图云更似真。镜山衔殿影。梅梁落梵尘。苑桂恒留雪。天花不待春。万年逢瑞应。千生值法身。天衣初拂石。豆火欲燃薪。重善终无服。轻毛庶有因。
<br>
<br>　　【咏同泰寺浮图诗】〖和简文。下同。〗
<br>
<br>　　望园临柰苑。王城对邺宫。还从飞阁内。遥见崛山中。天衣疑拂石。凤翅欲凌空。云甍犹带雨。莲井不生桐。盘承云表露。铃摇天上风。月出琛含采。天晴幡带虹。周星疑更落。汉梦似今通。我後情初照。不与伊川同。方应捧马出。永得离尘蒙。
<br>
<br>　　【赛汉高庙诗】
<br>
<br>　　昔在唐山曲。今承紫贝坛。宁知临楚岸。非复望长安。野旷秋先动。林高叶早残。尘飞远骑没。日徙半峰寒。徒然仰成诵。终用试才难。
<br>
<br>　　【乱後经夏禹庙诗】
<br>
<br>　　金简泥初发。龙门凿始通。配天不失旧。为鱼微此功。林堂上偃蹇。山殿下穹隆。侵云似天阙。照水类河宫。神来导赤豹。仙女拥飞鸿。松龛撤暮俎。枣迳落寒丛。仙舟还入镜。玉轴更乘空。去国嗟行迈。离居泣转蓬。月起吾山北。星临天汉中。申胥犹有志。荀息本怀忠。待见搀枪灭。归来松柏桐。
<br>
<br>　　【乱後行经吴邮亭诗】〖《诗纪》云。外编作庾信者非。〗
<br>
<br>　　邮亭一回望。风尘千里昏。青袍异春草。白马即吴门。獯戎鲠伊洛。杂种乱に辕。辇道同关塞。王城似太原。休明鼎尚重。秉礼国犹存。殷牖多虽赜。尧城史转尊。泣血悲东走。横戈念北奔。方凭七庙略。誓雪五陵冤。人事今如此。天道共谁论。
<br>
<br>　　【经陈思王墓诗】
<br>
<br>　　公子独忧生。丘垅擅馀名。采樵枯树尽。犁田荒隧平。宁追宴平乐。讵想谒承明。旦余来锡命。兼言事结成。飘遥河朔远。飙飓风鸣。雁与云俱阵。沙将蓬共惊。枯桑落古社。寒鸟归。孤城。陇水哀葭曲。渔阳惨鼓声。离家来远客。安得不伤情。
<br>
<br>　　【过建章故台诗】
<br>
<br>　　鲁国观遗殿。韩城想旧台。仲宣原隰满。子建悲风来。夏莲犹反植。秋窗尚左开。图云仍溜雨。画水即生苔。及君欢四望。知余念七哀。
<br>
<br>　　【和刘明府观湘东王书诗】
<br>
<br>　　陈王擅书府。河间富典坟。五车方累箧。七阁自连云。松椠芳帙气。柏熏起厨文。羽陵青简出。妫泉绿字分。方因接游圣。暂得奉朝闻。峰楼霞早发。林殿日先曛。洛城复接限。归轩畏後群。
<br>
<br>　　【和竹斋诗】
<br>
<br>　　百拱横筇节。千栌跨篥竿。回龙仍作柱。置笛且成栾。向岭分花径。随阶转药栏。蜂归怜蜜熟。燕入重巢干。欲仰天庭。终知学步艰。
<br>
<br>　　【从驾喜雨诗】
<br>
<br>　　西狱浮樽桂。东皇事浴兰。赦诏还京兆。归神出灌坛。湿风含酒气。阴云助麦寒。典农欣受职。治粟喜当官。复此随车雨。民天知可安。
<br>
<br>　　【奉和春夜应令诗】
<br>
<br>　　春牖对芳洲。珠帘新上钩。烧香知夜漏。刻烛验更筹。天禽下北阁。织女入西楼。月皎疑非夜。林疏似更秋。水光悬荡壁。山翠下添流。讵假西园燕。无劳飞盖游。
<br>
<br>　　【奉和武帝苦旱诗】
<br>
<br>　　阳山蛇不蛰。洳泽鸟犹攒。暂息流膏雨。将似怨祁寒。文衣夜不卧。蔬食昼忘餐。洁诚同望祀。惟馨等浴兰。江苹享上帝。荆璧奠高峦。繁云兴岳立。蒸穴动龙蟠。渭渠还积水。氵彪池更起澜。
<br>
<br>　　【奉和太子纳凉梧下应令诗】〖和简文。〗
<br>
<br>　　北园凉气早。步辇暂逍遥。避日交长扇。迎风列短箫。山带弹琴曲。桐横栖凤条。悬门开溜水。锦石镇浮桥。黑米生菰叶。青花出稻苗。无因学仙藻。云气徒飘。
<br>
<br>　　【芝草诗】
<br>
<br>　　蜘蹰玩芝草。淹留攀桂丛。桂丛方偃蹇。芝叶正玲珑。如龙复如马。成阙复成宫。黄金九华发。紫盖六英通。隐士苍山北。仙神海穴东。随丹聊变水。独摇不须风。
<br>
<br>　　【咏美人看画诗】〖《诗纪》作咏美人。〗
<br>
<br>　　绛树及西施。俱是好容仪。非关能结束。本自细腰肢。镜前难并照。相将映渌池。看妆畏水动。敛袖避风吹。转手齐裾乱。横簪历鬓垂。曲中人未取。谁堪白日移。不分他相识。唯听使君知。
<br>
<br>　　【送别於建兴苑相逢诗】
<br>
<br>　　相逢小苑北。停车问苑中。梅新杂柳故。粉白映纶红。去影背斜日。香衣临上风。云流阶暗渐黑。冰开池半通。去马船难驻。啼乌曲未终。眷然从此别。车西马复东。
<br>
<br>　　【侍宴诗】〖《诗纪》云。一作侍宴景阳楼应令。〗
<br>
<br>　　沐道逢将圣。飞觞属上贤。仁风开美景。瑞气动非烟。秋树翻黄叶。寒池堕黑莲。承恩谢命浅。念报在身前。
<br>
<br>　　【侍宴饯湘东王应令诗】
<br>
<br>　　陈王从游士。高宴入承华。并载同连璧。雕文类简沙。落猿时动树。坠雪暂摇花。念此离筵促。方愁别路赊。
<br>
<br>　　【和晋安王薄晚逐凉北楼回望应教诗】
<br>
<br>　　向夕纷喧屏。追凉飞观中。树影临城日。窗含度水风。遥天如接岸。远帆似凌空。陪文惭宋玉。徒等侍兰宫。
<br>
<br>　　【赠周处士诗】
<br>
<br>　　九丹开石室。三径没荒林。仙人翻可见。隐士更难寻。篱下黄花菊。丘中白雪琴。方欣松叶酒。自和游山吟。
<br>
<br>　　【新林】〖文苑云。林。集作亭。送刘之遴诗〗
<br>
<br>　　旆转黄山路。舟纟丽白马津。送轮时合。分骖各背尘。常山喜临岱。陇头悲望秦。欲持汉中策。还以赠征人。
<br>
<br>　　【奉使江州舟】〖《类聚》作船。〗中七夕诗
<br>
<br>　　九江逢七夕。初弦值早秋。天河来映水。织女欲攀舟。汉使俱为客。星槎共逐流。莫言相送浦。不及穿针楼。
<br>
<br>　　【南苑看人还诗】
<br>
<br>　　春花竞玉颜。俱折复俱攀。细腰宜窄衣。长钗巧挟鬟。洛桥初度烛。青门欲上关。中人应有望。上客莫前还。
<br>
<br>　　【咏美人】〖玉台人下有自字。〗看画应令诗】〖《诗纪》云。和简文。〗
<br>
<br>　　欲知画能巧。唤取真来映。并出似分身。相看如照镜。安钗等疏密。着领俱周正。不解平城围。谁与丹青竞。
<br>
<br>　　【奉和药名诗】〖简文、元帝皆有药名诗。〗
<br>
<br>　　英王牧荆楚。听讼出池台。督邮称蝗去。亭长说乌来。行塘朱鹭响。当道赤帷开。马鞭聊写赋。竹叶暂倾怀。
<br>
<br>　　【看放市诗】
<br>
<br>　　旗亭出御道。游目暂回车。既非随舞鹤。聊思索枯鱼。悬龟识季主。榜酒见相如。日中人已合。黄昏故未疏。
<br>
<br>　　【应令诗】〖《诗纪》作饯张孝总应令。又注。外编作吴均者非。〗
<br>
<br>　　江上早寒生。萧条铙管清。别筵开帐殿。离舟卷幔城。前山黄叶起。对岸白沙惊。临涡同极望。窃吹愧才轻。
<br>
<br>　　【侍宴饯东阳太守范】〖《诗纪》云。范当作萧。〗子云诗
<br>
<br>　　东部资良守。北宫敦献酬。新枝渐接树。故冻欲含流。早花少馀雪。春寒极晚秋。徒嗟白岸远。空想赤松游。
<br>
<br>　　【和望月诗】
<br>
<br>　　桂殿月偏来。留光引上才。圆随汉东蚌。晕逐淮南灰。渡河光不湿。移轮辙讵开。此夜临清景。还承终宴杯。
<br>
<br>　　【和徐主簿望月诗】
<br>
<br>　　楼上徘徊月。窗中愁思人。照雪光偏冷。临花色转春。星流时入晕。桂长欲侵轮。愿以重光曲。承君歌扇尘。
<br>
<br>　　【咏风诗】
<br>
<br>　　宋地飞初。湘川燕起馀。扫坛聊动竹。吹薤欲成书。苍梧洞犹在。合浦树应疏。阳乌一转翅。千里定非虚。
<br>
<br>　　【咏花雪诗】
<br>
<br>　　瑞雪坠尧年。因风入绮钱。飞花洒庭树。凝瑛结井泉。寒光晦八极。同云暗九天。已飘黄竹路。共庆白渠田。
<br>
<br>　　【春日诗】
<br>
<br>　　桃红柳絮白。照日复随风。影出朱城外。香归青殿中。水映寄生竹。山横半死桐。颁文知渥重。搦札愧才空。
<br>
<br>　　【七夕诗】
<br>
<br>　　玉匣卷悬衣。针楼开夜扉。娥随月落。织女逐星移。离前忿促夜。别後对空机。倩语雕陵鹊。填河未可飞。
<br>
<br>　　【岁尽应令诗】
<br>
<br>　　岁序已云殚。春心不自安。聊开柏叶酒。试奠五辛盘。金薄图神燕。朱泥却鬼丸。梅花应可折。倩为雪中看。
<br>
<br>　　【赋得山诗】
<br>
<br>　　层云霾峻岭。绝涧倒危峰。刻削临千仞。嵯峨起百重。行曦上杳杳。结雾下溶溶。仁心留此属。休奉愧群龙。
<br>
<br>　　【同萧左丞咏摘梅花诗】
<br>
<br>　　窗梅朝始发。庭雪晚初消。折花牵短树。攀丛入细条。垂冰溜玉手。含刺春腰。远道终难寄。馨香徒自饶。
<br>
<br>　　【和晋安王咏燕诗】〖《诗纪》云。简文有双燕诗。乐府题云双燕离。〗
<br>
<br>　　可怜幕上燕。差池弄羽衣。夜夜同巢宿。朝朝相对飞。衔泥瞻乐善。相贺奉英徽。秋蝉行寂寞。恋此未辞归。
<br>
<br>　　【咏胡床应教诗】
<br>
<br>　　传名乃外域。入用信中京。足欹形已正。文斜体自平。临堂对远客。命旅誓初征。何如淄馆下。淹留奉盛明。
<br>
<br>　　【暮游山水应令赋得碛字诗】
<br>
<br>　　馀春属清夜。西园恣游历。入迳转金舆。开桥通画。细藤初上爰。新流渐涵碛。云峰没城柳。电影开严壁。
<br>
<br>　　【奉和湘东王应令诗二首】
<br>
<br>　　【春宵】
<br>
<br>　　征人别未久。年芳复临牖。烛下夜缝衣。春寒偏着手。愿及归飞雁。因书寄高柳。
<br>
<br>　　【冬晓诗】
<br>
<br>　　邻鸡声已传。愁人竟不眠。月光侵曙後。霜明落晓前。萦鬟起照镜。谁忍插花钿。
<br>
<br>　　【咏檐燕诗】
<br>
<br>　　双燕集兰闺。双飞高复低。向户疑新箔。登巢识故泥。依阎本相贺。近幕愿同栖。
<br>
<br>　　【奉贺便省馀秋诗】
<br>
<br>　　前对金精坂。傍临圆水池。照影碍浮叶。看山通迥枝。雁行连雾尽。雨足带云移。
<br>
<br>　　【被使从渡江诗】
<br>
<br>　　八阵引住兵。三河总舻舳。绛天扬远旆。雷野驱长毂。夜剑动星芒。秋潮惊箭服。
<br>
<br>　　【登城北望诗】
<br>
<br>　　誓师屠六郡。登城望九。山沈黄雾里。地尽黑云中。霜戈曜垅日。哀笳断塞风。
<br>
<br>　　【道馆诗】
<br>
<br>　　仙人白鹿上。隐士潜溪边。试取西山药。来观东海田。
<br>
<br>　　【赋得转歌扇诗】
<br>
<br>　　团纱映似月。蝉翼望如空。回持掩曲态。转作送声风。
<br>
<br>　　【咏舞诗】
<br>
<br>　　飞凫袖始拂。啼乌曲未终。聊因断续唱。试托往还风。
<br>
<br>　　【咏舞曲应令诗】
<br>
<br>　　歌声临画阁。舞袖出芳林。石城定若远。前应几深。
<br>
<br>　　【咏主人少姬应教诗】
<br>
<br>　　故年齐总角。今春半上头。那知夫婿好。能降使君留。
<br>
<br>　　【咏长信宫中草诗】
<br>
<br>　　委翠似知节。含芳如有情。全由履迹少。并欲上阶生。
<br>
<br>　　【石崇金谷妓诗】
<br>
<br>　　兰堂上客至。绮席清弦抚。自作明君辞。还教绿珠舞。
<br>
<br>　　【远看放火诗】
<br>
<br>　　风前细尘起。月里黑烟生。发焰看乔木。侵光识远城。
<br>
<br>　　【舟中寒望诗】
<br>
<br>　　日暮敞凫稍。曾冰合驶流。雪照齐君履。寒入楚王裘。
<br>
<br>　　【石桥诗】〖《诗纪》云。简文有作。〗
<br>
<br>　　秦王金作柱。汉帝玉为栏。仙人飞往易。道士出归难。
<br>
<br>　　【咏桂树诗】
<br>
<br>　　新丛入望苑。旧干别层城。倩视今移处。何如月里生。
<br>
<br>　　【赋得池萍诗】
<br>
<br>　　风翻乍青紫。浪起时疏密。木欲叹无根。还惊能有实。
<br>
<br>　　【新苔诗】
<br>
<br>　　随潮染岸石。逐氵未聚浮楂。徒令阿谷丽。停筐不汰沙。
<br>
<br>　　【被执作诗一首】
<br>
<br>　　〖三国典略曰：宋子仙破会稽。购得肩吾。谓之曰：昔闻汝能诗。今可作。若能。当贳汝命。肩吾操笔立成。子仙乃释之。〗
<br>
<br>　　发与年俱暮。愁将罪共深。聊持转风烛。暂映广陵琴。
<br>
<br>　　【诗】
<br>
<br>　　劲气方凝海。清威正折绵。
<br>
<br>　　【三日侍宴咏曲水中烛影诗】〖七言〗
<br>
<br>　　重焰垂花比芳树。风吹水动俱难住。春枝拂岸影上来。还丕绕客光中度。
<br>
<br>　　【八关齐夜赋四城门更作四首】〖殿下即简文。时为皇太子中庶。府君谓肩吾。为太子中庶子。〗
<br>
<br>　　【第一赋韵东城门病】
<br>
<br>　　伏枕爱危光。こ缠生易折。无因雪岸草。虑反亡山穴。消渴腠肠府。疼蹇婴肢节。如何促龄内。忧苦无暂缺。
<br>
<br>　　【南城门老】
<br>
<br>　　虚蕉诚易犯。危藤复将啮。一随柯已微。当年信长诀。已同白驹去。复类红花热。妍容一旦罢。孤灯行自设。
<br>
<br>　　【西城门死】
<br>
<br>　　绥心虽殊用。灭景宁优劣。一随业风尽。终归虚妄设。五阴诚为假。六趣宁有截。零落竟同归。忧思空相结。
<br>
<br>　　【北城门沙门】
<br>
<br>　　俗幻生影空。忧绕心尘а。於兹排四缠。去矣求三涅。下学辈留心。方从窈冥别。已悲境相空。复作泡云灭。
<br>
<br>　　【第二赋韵东城门病】
<br>
<br>　　空こ诚易愈。有病故难痊。徒知饵五色。终当悲九泉。已无云山草沈竟谁怜。复悲沦苦海。何由果净天。
<br>
<br>　　【南城门老】
<br>
<br>　　昔类红莲草。自玩绿池边。今如白华树。还悲明镜前。壮心欲何在。馀日乃西迁。清樽不复乐。蓬鬓岂还妍。
<br>
<br>　　【西城门死】
<br>
<br>　　高堂信逆旅。怀业理常牵。玉匣方委榇。金台不复延。挽声随迳远。萝影带松悬。讵能留十念。唯应逐四缘。
<br>
<br>　　【北城门沙门】
<br>
<br>　　经行林树下。求道志能坚。即有神通力。振锡远乘烟。一登四弘誓。至道莫能先。不贪旷劫寿。无论延促年。
<br>
<br>　　【第三赋韵东城门病】
<br>
<br>　　缠こ缅百年。自伤无五福。长萦画箧蛇。不值仙人鹿。习染迷画瓶。卧起求栖宿。罗襦岂再欢。临歧方土木。
<br>
<br>　　【南城门老】
<br>
<br>　　少年爱纨绮。衰暮惭罗。徒伤岁冉冉。陈诗非郁郁。鹤发辞轩冕。鲐背烹葵菽。松柏稍相依。欢爱时睦睦。
<br>
<br>　　【西城门死】
<br>
<br>　　追念平生时。遨游上苑囿。一没松柏下。春光徙昱。结根素因假。枝叶缘骨肉。自应蝼蚁驱。值此风刀逐。
<br>
<br>　　【北城门沙门】
<br>
<br>　　俗茧厌缠丝。因由抽善。长披忍辱铠。去此纤罗服。愿引三涂众。俱令十使伏。珠月犹沈首。金钅卑未挑目。
<br>
<br>　　【第四赋韵东城门病】
<br>
<br>　　紫纨未可得。漳滨徒再离。一逢犬马病。贲育罢驱驰。已无九转术。复阙万金奇。不看授疆掌。唯梦莲花池。
<br>
<br>　　【南城门老】
<br>
<br>　　盛年歌吹日。顾步惜容仪。一朝衰朽至。星星白发垂。已伤万事尽。复念九门枝。垂轩意何在。独坐镜如斯。
<br>
<br>　　【西城门死】
<br>
<br>　　一息于今罢。平生讵可规。天长晓露促。千龄谁复知。华堂一相舍。松帐杳难窥。万祀藏珠应。千年罢玉羁。
<br>
<br>　　【北城门沙门】
<br>
<br>　　深心不可染。正道亦难欹。方除五欲累。长辞三雅卮。依空虑难静。习善路犹弛。没身竟靡托。单盂讵待赀。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
