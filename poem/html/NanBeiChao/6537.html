<HTML>
<HEAD>
<TITLE>齐诗 卷01-04 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 齐诗 卷01-04</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>齐诗 卷01-04</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6537"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'齐诗 卷01-04')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[齐诗 卷01-04]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 
<br>
<br>【卷一】
<br>
<br>　　☆齐高帝萧道成
<br>
<br>　　〈道成。字绍伯。小名斗将。南兰陵武进人。宋元嘉末为左军中兵参军。孝武即位。历大司马参军、太宰、员外郎、直阁中书舍人、建康令。泰始初为右军将军。除征北司马、南东海太守、行南徐州事。迁南兖州刺史。入拜散骑常侍、太子左卫率。泰豫末为右卫将军。领卫尉。元徽中。加侍中、尚书左仆射。寻弑苍梧王。迎立顺帝。进侍中、司空、录尚书事、骠骑大将军。封竟陵郡公。领扬州牧。明三年三月。进相国。总百揆。封齐公。四月。进爵为王。受禅。改元建元。建元四年卒。年五十六。谥曰高皇帝。〉
<br>
<br>　　【塞客吟】
<br>
<br>　　〖《诗纪》云。此诗见苏侃传。外编、逸轨皆作侃诗。非也。《齐书》曰：高帝在淮上。以苏侃为冠军录事参军。是时新失淮北。遣帝北戍。每岁秋冬间。边淮骚动。帝广遣侦候。安集荒馀。又营缮城府。帝在兵中久。见疑於时。乃作塞客吟以喻志。侃达此旨。更自劝励。委以府事。深见知待。〗
<br>
<br>　　宝纬紊宗。神经越序。德晦河晋。力宣江楚。云雷兆壮。天山繇武。直发指河关。凝精越汉渚。秋风起。塞草衰。雕鸿思。边马悲。平原千里顾。但见转蓬飞。星严海净。月彻河明。清辉映幕。素液凝庭。金笳夜厉。羽彗晨征。斡晴潭而怅泗。松洲而悼情。兰涵风而泻艳。菊笼泉而散英。曲绕首燕之叹。吹轸绝越之声。欷园琴之孤弄。想庭藿之馀馨。青关望断。白日西斜。恬源靓雾。垄首晖霞。戒旋。跃还波。情绵绵而方远。思袅袅而遂多。粤击秦中之筑。因为塞上之歌。歌曰：朝发兮江泉。日夕兮陵山。惊飙兮瀄汨。淮流兮潺。胡埃兮云聚。楚旆兮星悬。愁墉兮思宇。恻怆兮何言。定环中之逸鉴。审雕陵之迷泉。悟樊笼之或累。怅遐心以栖玄。
<br>
<br>　　【群鹤咏】
<br>
<br>　　〖南史曰：齐高帝镇淮阴。为宋明帝所疑。被徵为黄门郎。深怀忧虑。见平泽有群鹤。命笔咏之。〗
<br>
<br>　　八风亻舞遥翮。九野弄清音。一摧云间志。为君苑中禽。
<br>
<br>　　☆齐武帝萧赜
<br>
<br>　　〈赜。字宣远。高帝长子。仕宋历寻阳国侍郎、州西曹书佐、赣令、尚书库部郎、征北中兵参军、南东莞太守、襄阳太守、广兴相、江夏内史、江州刺史。封闻喜县侯。进爵为公。齐国建。为齐公世子。进爵王太子。高帝受禅。为皇太子。以建元四年三月即位。明年改为永明。永明十一年卒。年五十四。谥曰武皇帝。（逯案。南史。赜生於元嘉二十七年。则至永明十一年实止四十四岁。与本纪赜言行年六十之言不合。若依五十四岁之数上溯。则赜生於元嘉十七年。考元嘉十七年萧道成仅十四岁。十四岁生子。亦似有问题也。）〉
<br>
<br>　　【估客乐】
<br>
<br>　　〖古今乐录曰：估客乐者。齐武帝之所制也。帝布衣时尝游樊邓。登阼以後。追忆往事而作歌。使乐府令刘瑶管弦被之教习。卒遂无成。有人启释宝月善解音律。帝使奏之。旬日之中。便就谐合。敕歌者常重为感忆之声。犹行於世。宝月又上两曲。帝数乘龙舟。游五城江中放观。以红越布为帆。绿丝为帆。繂石为篙足。篙榜者悉者郁林布。作淡黄。列开。使江中衣出。五城殿犹在。齐舞十六人。梁八人。《唐书》乐志曰：梁改其名为商旅行。〗
<br>
<br>　　昔经樊邓役。阻潮梅根渚。感忆追往事。意满辞不叙。
<br>
<br>　　☆王延
<br>
<br>　　〈延当即延之。字希季。琅邪临沂人。建元二年。镇江州。进号镇南将军。四年。迁中书令。右光禄大夫、本州大中正、左仆射。永明二年卒。年六十四。〉
<br>
<br>　　【别萧谘议诗】
<br>
<br>　　霏云承永夜。皓烛骛离轩。执酒怆谁与。举袖默无言。忍兹君为别。如此岁方暄。年深北岫时。鸟思南国园。江上愁别日。阶下树芳荪。
<br>
<br>　　☆王俭
<br>
<br>　　〈俭。字仲宝。琅邪临沂人。宋孝武时。袭爵豫宁县侯。明帝选尚阳羡公主。拜驸马都尉。官至侍中。後辅齐高受禅。改封南昌郡公。累迁侍中、尚书令。永明七年卒。年三十八。有吊仪十卷、吉书仪十卷、百家集谱十卷、元徽元年四部书目录四卷、今书七志七十卷、集六十卷。〉
<br>
<br>　　【侍太子九日宴玄圃诗】
<br>
<br>　　明明储後。冲默其量。徘徊礼乐。优游风尚。微言外融。几神内王。就日齐晖。仪云等望。本茂条荣。源澄流洁。汉称间平。周云鲁卫。咨我藩华。方轶前轨。秋日在房。鸿雁来翔。寥寥清景。霭霭微霜。草木摇落。幽兰独芳。眷言淄苑。尚想濠梁。既畅旨酒。亦饱徽猷。有来
<br>
<br>　　【侍皇太子释奠宴诗】
<br>
<br>　　〖南《齐书》礼志。永明三年。皇太子讲孝经。亲临释奠。车驾幸听。〗
<br>
<br>　　礼惟国干。义实民端。身由业澡。世以教安。金乃器。水术伊澜。渐芳则馥。履冰固寒。瞽宗务时。宫善诱。咨此含生。跻彼仁寿。淳移雅缺。历兹永久。游艺莫师。独学谁友。三兆戒辰。八鸾警旦。风动蒿宫。云栖参馆。礼迈仁周。乐超英汉。神保爰格。祝史斯赞。郁鬯既终。德馨是与。降冕上痒。升宴东序。槐宰金贞。藩维玉誉。时彦莘莘。国胄楚楚。
<br>
<br>　　【赠徐孝嗣诗】
<br>
<br>　　婉婉游龙。载游载东。靡靡行云。并跃齐踪。无类不感。有来斯雍。之子云迈。嗟我莫从。岁云暮止。述职戒行。崇兰罢秀。孤松独贞。悲风宵远。乘雁晨征。抚物遐想。念别书情。
<br>
<br>　　方轨叔茂。追清彦辅。柔亦不茹。刚亦不吐。
<br>
<br>　　【春日家园诗】
<br>
<br>　　徙倚未云暮。阳光忽已收。羲和远停晷。壮士岂淹留。冉冉老将至。功名竟不修。稷契匡虞夏。伊吕翼商周。抚躬谢先哲。解绂归山丘。
<br>
<br>　　【春诗二首】
<br>
<br>　　兰生已匝苑。萍开欲半池。轻风摇杂花。细雨乱丛枝。
<br>
<br>　　风光承露照。雾色点兰晖。青荑结翠藻。黄鸟弄春飞。
<br>
<br>　　【春夕诗】
<br>
<br>　　露华方照岁。云彩复经春。虚闺稍叠草。幽帐日凝尘。
<br>
<br>　　【後园饯从兄豫章诗】
<br>
<br>　　兹夕竟何夕。念别开曾轩。光风转兰蕙。流月泛虚园。
<br>
<br>　　☆王僧佑
<br>
<br>　　〈僧佑。字胤宗。微从子。举秀才。为骠骑法曹。仕至太子中舍人。〉
<br>
<br>　　【赠王俭诗】
<br>
<br>　　〖南史曰：僧佑。俭之从弟也。俭尝鸣笳列驺至僧佑门。僧佑辄称疾不出。俭曰：此吾之所望於若人也。世皆推俭之爱名德。而重僧佑之不趋势也。〗
<br>
<br>　　汝家在市门。我家在南郭。汝家饶宾侣。我家多鸟雀。
<br>
<br>　　☆文惠太子萧长懋
<br>
<br>　　〈长懋。字云乔。武帝长子。宋明三年。出为雍州刺史。齐建元元年。封南郡王。进号征虏将军。永明十一年卒。年三十六。有集十一卷。〉
<br>
<br>　　【拟古诗】
<br>
<br>　　磊磊落落玉山崩。
<br>
<br>　　☆顾欢
<br>
<br>　　〈欢。字景怡。吴兴人。隐於天台山。开馆教授。晚节服食。不与人通。齐高帝辅政。徵为扬州主簿。及践阼。上表东归。永明元年。徵为太学博士。不就。永明末。以寿终。有集三十卷。〉
<br>
<br>　　【临终诗】
<br>
<br>　　〖南史曰：欢知将终。赋诗言志。〗
<br>
<br>　　五途无恒宅。三清有常舍。精气因天行。游魂随物化。鹏适大海。蜩鸠之桑柘。达生任去留。善死均日夜。委命安所乘。何方不可驾。翘心企前觉。融然从此谢。
<br>
<br>　　☆竟陵王萧子良
<br>
<br>　　〈子良。字云英。武帝第二子。仕宋历邵陵王左军参军。转主簿、安南记室参军、辅国将军、会稽太守。高帝受禅。封闻喜县公。为征虏将军、丹阳尹。武帝即位。封竟陵郡王。历镇北将军、南徐州刺史、征北将军、南兖州刺史。入为护军将军。进号车骑将军、司徒。领尚书令。徙扬州刺史。加中书监。郁林王即位。进太傅。督南徐州。隆昌元年卒。年三十五。有集四十卷。〉
<br>
<br>　　【九日侍宴诗】
<br>
<br>　　月展风转。层台气寒。高云敛色。遥露已团。式诏司警。言戾秋峦。轻觞时荐。落英可餐。
<br>
<br>　　【侍皇太子释奠宴诗】
<br>
<br>　　霜轻流日。风送夕云。雕檐结彩。绮井生文。四琏合旨。八簋舒芬。
<br>
<br>　　【游後园】
<br>
<br>　　托性本禽鱼。栖情闲物外。萝径转连绵。松轩方杳蔼。丘壑每淹留。风云多赏会。
<br>
<br>　　【行宅诗】〖并序〗
<br>
<br>　　余禀性端疏。属爱闲外。往岁羁役浙东。备历江山之美。名都胜境。极尽登临。山原石道。步步新情。回池绝涧。往往旧识。以吟以咏。聊用述心。
<br>
<br>　　访宇北山阿。卜居西野外。幼赏悦禽鱼。早性羡蓬艾。
<br>
<br>　　【登山望雷居士精舍同沈右卫过刘先生墓下作诗】〖并序○一作同随王经刘先生墓下作。〗
<br>
<br>　　沛国刘子。学优未仕。迹迩心遐。履信体仁。古之遗德。潜舟迅景。灭赏沦辉。言念芳猷。式怀嗟述。属舍弟随郡。有示来篇。弥缜久要之情。益深宿草之叹。升望西山。率尔为答。虽因事雷生。实申悲刘子云尔。
<br>
<br>　　汉陵淹馆芜。晋殄洙风缺。五都声论空。三河文义绝。兴礼迈前英。谈玄逾往哲。明情日夜深。徽音岁时灭。垣井总已平。烟云从容裔。尔叹牛山悲。我悼惊川逝。
<br>
<br>　　【後湖放生诗】
<br>
<br>　　释焚曾林下。解细平湖边。迅翮抟清汉。轻鳞浮紫涧。
<br>
<br>　　☆随郡王萧子隆
<br>
<br>　　〈子隆。字云兴。武帝第八子。初为荆州刺史。历侍中、中军大将军。明帝辅政。隆昌元年被害。年二十一。有集七卷。〉
<br>
<br>　　【经刘墓下诗】
<br>
<br>　　升堂子不谬。问道余未穷。如何辞白日。千载隔音通。山门一已绝。长夜缅难终。初松切暮鸟。新杨催晓风。榛关向芜密。泉途转销空。
<br>
<br>
<br>
<br>
<br>
<br>
<br>
<br>【卷二】
<br>
<br>　　☆王融
<br>
<br>　　〈融。字元长。琅邪临沂人。俭从子。宋中书令僧达孙。举秀才。为晋安南中郎参军。历晋陵王司徒法曹参军。迁秘书丞、丹扬丞、中书郎兼主客郎。竟陵王萧子良以为宁朔将军军主。郁林王即位。隆昌元年。收下廷尉狱。赐死。年二十七。有集十卷。〉
<br>
<br>　　【乐府】
<br>
<br>　　【齐明王歌辞七首】〖应司徒教作○以下五言。〗
<br>
<br>　　【明王曲】
<br>
<br>　　明王日月照。至乐天地和。幸息云门吹。复歇咸池歌。桂序金匏转。瑶轩丝石罗。朱骐步踯躅。玄鹤舞蹉跎。露凝嘉草秀。烟度醴泉波。皇基方万祀。齐民乐如何。
<br>
<br>　　【圣君曲】
<br>
<br>　　圣君应昌历。景祚启休期。龙楼神睿道。兔园仁义基。海荡万川集。山崖百草滋。盘苗成萃止。渝异来思。清明动离轸。威惠被殊辞。大哉君为後。何羡唐虞时。
<br>
<br>　　【渌水曲】
<br>
<br>　　湛露改寒司。交莺变春旭。琼树落晨红。瑶塘水初渌。日霁沙溆明。风泉动华烛。遵渚泛兰觞。乘漪弄清曲。斗酒千金轻。寸阴百年促。何用尽欢娱。王度式如玉。
<br>
<br>　　【采菱曲】
<br>
<br>　　炎光销玉殿。凉风吹凤楼。雕辎亻素平隰。朱棹泊安流。金华妆翠羽。首画飞舟。荆姬采菱曲。越女江南讴。腾声翻叶静。发响谷云浮。良时时一遇。佳人难再求。
<br>
<br>　　【清楚引】
<br>
<br>　　平原数千里。飞观郁。清月ぁ将曙。浩露零中宵。转叶度沙海。别羽自冰辽。四面通寒色。左右竟严飚。崤渑多榛梗。京索久尘苗。逝钭凭神武。奋剑荡遗妖。
<br>
<br>　　【长歌引】
<br>
<br>　　周雅听休明。齐德觏升平。紫烟四时合。黄河万里清。翠柳荫通街。朱阙临高城。方毂雷尘起。接袖风云生。酣笑争日夕。丝管［C042］逢迎。徂年无促虑。长歌有馀声。
<br>
<br>　　【散曲】
<br>
<br>　　金枝湛明燎。绣幕裂芳然。层闺横绿绮。旷席缅朱缠。楚高层广陵散。瑟柱秋风弦。轻裙中山丽。长袖邯郸妍。徐歌驻行景。迅节氵龠浮烟。言愿圣明主。永永万斯年。
<br>
<br>　　【有所思】〖《诗纪》云。乐府、艺文均作王融。或作范云。非是。〗
<br>
<br>　　如何有所思。而无相见时。宿昔梦颜色。阶庭寻履綦。高张更何已。引满终自持。欲知忧能老。为视镜中丝。
<br>
<br>　　【三妇艳诗】
<br>
<br>　　大妇织绮罗。中妇织流黄。小妇独无事。挟瑟上高堂。丈夫且安坐。调弦讵未央。
<br>
<br>　　【青青河畔草】
<br>
<br>　　容容寒烟起。翘翘望行子。行子殊未归。寤寐君容辉。夜中心爱促。觉後阻河曲。河曲万里馀。情交襟袖疏。珠露春华返。璇霜秋照晚。入室怨蛾眉。情归为谁婉。
<br>
<br>　　【同沈右率诸公赋鼓吹曲二首】〖《诗纪》云。附见谢集。或作诗。非也。〗
<br>
<br>　　【巫山高】
<br>
<br>　　想象巫山高。薄暮阳台曲。烟霞乍舒卷。蘅芳时断续。彼美如可期。寤言纷在瞩。怃然坐相思。秋风下庭绿。
<br>
<br>　　【芳树】
<br>
<br>　　相望早春日。烟华杂如雾。复此佳丽人。含情结芳树。绮罗已自怜。萱风多有趣。去来徘徊者。佳人不可遇。
<br>
<br>　　【临高台】
<br>
<br>　　游人欲骋望。积步上高台。井莲当夏吐。窗桂逐秋开。花飞低不入。鸟散远时来。还看云栋影。含月徘徊。
<br>
<br>　　【望城行】
<br>
<br>　　金城十二重。云气出表里。万户如不殊。千门反相似。车马若飞龙。长衢无极已。箫鼓相逢迎。信哉佳城市。
<br>
<br>　　【法乐辞】〖十二章〗
<br>
<br>　　天长命自短。世促道悠悠。禅衢开远驾。爱海乱轻舟。累尘曾未极。心
<br>
<br>　　树岂能筹。情埃何用洗。正水有清流。
<br>
<br>　　百神肃以虔。三灵震且越。恒曜扌芳霄。薰风动兰月。丹荣藻玉墀。翠羽文珠阙。皓毳非虚来。交轮岂徒发。
<br>
<br>　　韶年春已仲。明星夜未央。千祀钟休历。万国会嘉祥。金容涵夕景。翠鬓佩晨光。表尘维净觉。泛俗乃轮皇。
<br>
<br>　　袭气变离宫。重柝惊层殿。曼响感心神。修容展欢宴。生老终已萦。死病行当荐。方为净国游。岂结危城恋。
<br>
<br>　　春枝多病夭。秋叶少欣荣。心骸终委灭。亲爱暂平生。长风吹北陇。迅景急东瀛。知三既情畅。得一乃身贞。
<br>
<br>　　飞策辞国门。端仪偃郊树。慈爱徒相思。闺中空怨慕。夙隶乖往途。骏足独归路。举袂谢时人。得道且还去。
<br>
<br>　　明心弘十力。寂虑安四禅。青禽承逸轨。文骊镜重川。鹫严标远胜。鹿野究清玄。不有希世宝。何以导泉。
<br>
<br>　　亭亭宵月流。フフ晨霜结。川上不徘徊。条间亟渝灭。灵知湛常然。符应有盈缺。感运复来仪。且厌人间世。
<br>
<br>　　舂山玉所府。檀林芳所栖。引火归炎燧。挹水自清堤。庵园无异辙。祗馆有同跻。比肩非今古。接武岂燕齐。
<br>
<br>　　昔余轻岁月。兹也重光阴。闺中屏钅公黛。阙下挂缨簪。禅悦兼芳旨。《法言》恋清琴。一异非能辨。宠辱谁为心。
<br>
<br>　　峻宇临层穹。苕苕疏远风。腾芳清汉里。响梵高云中。金华纷苒若。琼树郁青葱。贞心延净境。邃业嗣天宫。
<br>
<br>　　影响未尝隔。晦明殊复亲。弘慈邈已远。睿後扇高尘。区中礻是景福。外沐深仁。万祀留国祚。意兆庆唐民。
<br>
<br>　　【少年子】
<br>
<br>　　闻有东方骑。遥见上头人。待君送客返。桂钗当自陈。
<br>
<br>　　【江皋曲】
<br>
<br>　　林断山更续。洲尽江复开。云峰帝乡起。水源桐柏来。
<br>
<br>　　【思公子】
<br>
<br>　　春尽风飒飒。兰凋木修修。王孙久为客。思君徒自忧。
<br>
<br>　　【王孙游】〖《诗纪》云。玉台作春游。〗
<br>
<br>　　置酒登广殿。开襟望所思。春草行已歇。何事久佳期。
<br>
<br>　　【阳翟新声】
<br>
<br>　　怀春发下蔡。含笑向阳城。耻为飞雉曲。好作鸡鸣。
<br>
<br>　　【永明乐十首】〖谢同赋。〗
<br>
<br>　　玄符昭景历。茂实偶英声。长为南山固。永与朝日明。
<br>
<br>　　灵丘比翼栖。芳林合条起。两伐分宪章。一朝会书轨。
<br>
<br>　　二离金玉相。三衮兰蕙芳。重仪文世子。再奉东平王。
<br>
<br>　　空谷返逸骖。阴山响鸣鹤。振玉ε丹墀。怀芳步青阁。
<br>
<br>　　崇文晦已明。胶庠杂复整。弱台留折巾。沂川咏芳颖。
<br>
<br>　　定林去喧俗。鹿野山俟霞。香风流梵。泽雨散云花。
<br>
<br>　　楚望倾渑涤。日馆仰銮铃。已五云发。方照两河清。
<br>
<br>　　幸哉明盛世。壮矣帝王居。高门夜不柝。饮帐晓长舒。
<br>
<br>　　总棹金陵渚。方驾玉山阿。轻露炫珠翠。初风摇绮罗。
<br>
<br>　　西园抽蕙草。北沼掇芳莲。生逢永明乐。死日生之年。
<br>
<br>　　【奉和秋夜长】
<br>
<br>　　秋夜长。夜长乐未央。舞袖拂花烛。歌声绕凤梁。
<br>
<br>　　【诗】
<br>
<br>　　【赠族叔卫军俭诗】〖十五章〗
<br>
<br>　　台曜澄华。铉岳裁峻。经天为象。丽地作镇。龙潜九泉。凤栖百仞。济高腾。乘箕远振。
<br>
<br>　　极睇金策。具览瑶图。宏踪漭邈。邃理睢盱。圣机其轸。睿想同谟。玄契寤语。幽契占符。
<br>
<br>　　轩迹方融。稽牧克辅。天步初阶。哲人翼主。望古连规。追循叠矩。刘挚等契。凌何迈禹。
<br>
<br>　　桂萌已馥。玉生而温。曰自志学。即此宾门。身无择行。口不弃言。俦襟河隧。合量衢樽。
<br>
<br>　　渐美中和。资心百姓。柔裕为容。齐庄以敬。仁则物安。义惟已正。冲泉如泉。镜净如镜。
<br>
<br>　　不器其德。有斐斯文。质超瑚琏。才逸卿云。摇笔泉泻。动咏英纷。氵风乎不极。卓兮靡群。
<br>
<br>　　君道知人。臣玉胜务。纳揆飞声。登庸缉誉。名攵沉隐。贲发幽素。九流载清。八政允树。
<br>
<br>　　帝曰钦哉。朕嘉乃良。滔滔江蠡。实纪炎方。建兹赤社。俾侯南昌。受策以出。出入勤王。
<br>
<br>　　施之为政。实尹上京。期月而可。三年有成。人莫爱力。物不瘦情。隽张愧称。王赵惭名。
<br>
<br>　　息憩渠馆。式静泽宫。我求骏德。昭此困蒙。仪形＜门君＞里。木铎淹中。容上复礼。稷下还风。
<br>
<br>　　帝略时康。皇涂攸。乃命南昌。式补衮阙。念损辞功。鸣谦让伐。岂敢固之。王言再发。
<br>
<br>　　於时春暮。日焕云清。前纪文物。後发声明。逶迤冕服。有锵璁珩。公其戾止。威德惟馨。
<br>
<br>　　德馨伊何。如兰之宣。贞筠柚箭。润璧怀山。有荣有茂。不瘁不骞。介兹景福。君子万年。繇资律纪。望以韬传。宋翟空墨。周老徒玄。一致或禀。百行无员。永言古烈。公实兼旃。
<br>
<br>　　六乐毕该。五礼备贯。七训是敷。三英有粲。文整国容。武决庙算。唯旦唯公。唯公唯旦。
<br>
<br>　　【从武帝琅邪城讲武应诏诗】
<br>
<br>　　治兵闻鲁策。训旅见周篇。教民良不弃。任智理恒全。白日映丹羽。霞文翠旃。凌山炫组甲。带水被戎船。凝葭郁摧怆。清管乍联绵。早逢文化洽。复属武功宣。愿陪玉銮右。一举扫燕然。
<br>
<br>　　【栖玄寺听讲毕游邸园七韵应司徒教诗】
<br>
<br>　　道胜业兹远。心间地能巢。桂郁初裁。兰墀坦将辟。虚檐对长屿。高轩临广液。芳草列成行。嘉树纷如积。流风转还迳。清烟泛乔石。日汨山照红。松英水华碧。畅哉人外赏。迟迟眷西夕。
<br>
<br>　　【杂体报范通直诗】
<br>
<br>　　和璧荆山下。隋珠汉水滨。无双自昔代。有美今为邻。三楚多秀士。江上复才人。纬绡非善贾。圣德可名臣。追飞且学步。共子奉清尘。紫庭风日好。青槐枝叶新。徘徊吹楼侧。欲见心所亲。｛山例｝君兰蕙草。何用以书绅。
<br>
<br>　　【萧谘议西上夜集诗】
<br>
<br>　　徘徊将所爱。惜别在河梁。衿袖三春隔。江山千里长。寸心无远近。边地有风霜。勉哉勤岁暮。敬矣事容光。山中殊未怿。杜若空自芳。
<br>
<br>　　【别王丞僧孺诗】
<br>
<br>　　首夏实清和。馀春满郊甸。花树杂为锦。月池皎如练。如何於此时。别离言与面。留杂已郁纡。行舟亦遥衍。非君不见思。所悲思不见。
<br>
<br>　　【寒晚敬和何徵君点诗】
<br>
<br>　　疏酌候冬序。间琴改秋律。如何将暮天。复值西归日。摇落迎轩牖。飞鸣乱绳荜。烟灌共深阴。风篁两萧瑟。虚堂无笑语。怀君首如疾。早轻北山赋。晚爱东皋逸。上德可润身。下泽有徐辔。
<br>
<br>　　【古意诗二首】〖《诗纪》作和王友德元古意二首。〗
<br>
<br>　　游禽暮知反。行人独未归。坐销芳草气。空度明月辉。容入朝镜。思泪点春衣。巫山彩云没。淇上绿条稀。待君竟不至。秋雁双双飞。
<br>
<br>　　霜气下孟津。秋风度函谷。念君凄已寒。当轩卷罗。纤手废裁缝。曲鬓罢膏沐。千里不相闻。寸心郁纷蕴。况复飞萤夜。木叶乱纷纷。
<br>
<br>　　【奉和竟陵王郡县名诗】
<br>
<br>　　追芳承荔浦。揖道讯虚丘。升裾临广牧。从望尽平洲。曾山临翠坂。方渠缅清流。阳台翻早茂。阴馆怀名秋。岁晏乐光弭。景仄西华收。端溪惭昔彦。测水谢前修。往食曲阜盛。今属平台游。燕棠缺初雅。郑衮息遗讴。久倾信都美。乃结茂陵俦。河间诚可咏。南海果难游。
<br>
<br>　　【游仙诗五首】〖《诗纪》云。集云应教。〗
<br>
<br>　　桃李不奢年。桑榆多暮节。常恐秋蓬根。连翩因风雪。习道遍槐氐。追仙度瑶碣。绿帙启真词。丹经流妙说。长河且已萦。曾山方可砺。
<br>
<br>　　献岁和风起。日出东南隅。凤ユ乱烟道。龙驾溢云区。结赏自员乃方壶。金卮浮水翠。玉挹泉珠。徒用霜露改。终然天地俱。
<br>
<br>　　命驾瑶池隈。过息蠃女台。长袖何靡靡。箫管清且哀。璧门凉月举。珠殿秋风回。青鸟骛高羽。王母停玉杯。举手暂为别。千年将复来。
<br>
<br>　　湘元有兰芷汨吾欲南征。遗佩出长浦。举袂望增城。朱霞拂绮树。白云照金楹。五芝多秀色。作桂常冬荣。弭节且夷与。参差闻凤笙。
<br>
<br>　　命驾随所即。烛龙导轻镳。沙泽振寒草。弱水驾冰潮。远翔驰声响。流雪自飘。忽与若士遇。长举入云霄。罗绎徒有睨。螟已寥寥。
<br>
<br>　　【诃诘四大门诗】
<br>
<br>　　迅矣百龄。绵兹六入。出没昏疑。兴君爱习。总总予求。营营尔给。匪德曰归。唯殃斯集。贪人败类。无厌自及。昭回不希。玄墟何泣。
<br>
<br>　　【在家男女恶门诗】
<br>
<br>　　在磨则磷。玉生虽坚。唯居必徙。岂曰能贤。冰开春日。兰败秋年。天教斯类。及习情迁。命符三牖。生偕十缠。兹焉遂住。忧畏方延。
<br>
<br>　　【大惭愧门诗】
<br>
<br>　　兰室改蓬心。旃崖变伊草。丹青有必渝。丝岂常皓。曲辕且绳直。诡木遂凋藻。一篑或成山。百里倦中道。隆汉乃王臣。失楚信元保。勉矣德不孤。至言匪虚造。
<br>
<br>　　【努力门诗】
<br>
<br>　　豫北二山尚有移。河中一洲亦可为。精诚必至霜尘下。意气所感金石离。有子合掌修名立。时王权发美誉垂。昔来勤心少骞堕。何不努力出忧危。胜幡法鼓萦且击。智师道众纷以驰。有生无我俨既列。无明有我孰能窥。
<br>
<br>　　【回向门诗】
<br>
<br>　　悠悠九土各异形。扰据四生非一情。驱车策马殉世业。市文鬻义炫虚名。三墨纷纠殊不会。七儒委郁曾未并。吉凶尚忌及数术。取与离合实纵横。朝日夕月竟何取。投严赴火空捐生。咄嗟失道尔回驾。沔彼流水趣东瀛。
<br>
<br>　　【春游回文诗】
<br>
<br>　　枝分柳塞北。叶暗榆关东。垂条逐絮转。落蕊散花丛。池莲照晓月。幔锦拂朝风。低吹杂纶羽。薄粉艳妆红。离情隔远道。叹结深闺中。
<br>
<br>　　【侍游方山应诏诗】
<br>
<br>　　巡躅望登年。帐饮临秋县。日羽镜霜浔。云旗落风甸。四瀛良在目。八宇婉如见。小臣窃自嘉。预奉柏梁燕。
<br>
<br>　　【奉辞镇西应教诗】
<br>
<br>　　未学谢能算。高义幸知游。留庭参辩。梁苑豫才邹。徘徊岁光晚。摇落江树秋。风旗萦别浦。霜遥洲。
<br>
<br>　　【饯谢文学离夜诗】
<br>
<br>　　所知共歌笑。谁忍别笑歌。离轩思黄鸟。分渚青莎。翻情结远旆。洒泪与行波。春江夜明月。还望情如何。
<br>
<br>　　【和南海王殿下咏秋胡妻诗】〖七章○乐府作七首。广《文选》、《诗纪》同。〗
<br>
<br>　　日月共为照。松筠俱以贞。佩纷甘在远。结镜待君明。且协金兰好。方愉琴瑟情。佳人忽千里。幽闺积思生。
<br>
<br>　　景落中轩坐。悠悠望城阙。高树升夕烟。层楼满初月。光阴非或异。山川屡难越。辍泣扌钅公姿。搔首乱云发。
<br>
<br>　　倾魄属徂火。摇念待方秋。凉气承宇结。明熠素阶流。三星亦虚英。四屋惨多愁。思君如萱草。一见乃忘忧。
<br>
<br>　　杼轴郁不谐。契阔弥新故。朔风栏上发。寒鸟林间度。客远乏衣裘。岁晏饶霜露。参差兴别绪。依迟起离慕。
<br>
<br>　　愿言如可信。行迈亦云反。睇晃不告劳。瞻途宁遽远。何以淹归辙。
<br>
<br>　　蚕妾事春晚。送目乱前华。驰心迷旧婉。
<br>
<br>　　椒佩容有结。振方歧路隅。黄金徒以赋。白终不渝。明心良自皎。安用久踟蹰。遄车及怅巷。流日下西虞。
<br>
<br>　　披帷怅有望。出门迟所欲。彼美复来仪。惭颜变欣瞩。
<br>
<br>　　兰艾隔芳臭。泾渭分清浊。去去夫人子。请殉川之曲。
<br>
<br>　　【咏琵琶诗】
<br>
<br>　　抱月如可明。怀风殊复清。丝中传意绪。花里寄春情。掩抑有奇态。凄锵多好声。芳袖幸时拂。龙门空自生。
<br>
<br>　　【咏幔诗】
<br>
<br>　　幸得与珠缀。幂ャ君之楹。月映不辞卷。风来辄自轻。每聚金炉气。时驻玉琴声。但愿置樽酒。兰当夜明。
<br>
<br>　　【药名诗】
<br>
<br>　　重台信严敞。陵泽乃间荒。石蚕终未｛尔虫｝。垣衣不可裳。秦芎留近咏。楚蘅远翔。韩原结神草。随庭衔夜光。
<br>
<br>　　【星名诗】
<br>
<br>　　眇叹属辰移。端忧临岁永。久惭入汉客。每愧遵河影。仙羽诚不退。蓬襟良未整。谁谓无正心。大陵有霜颖。
<br>
<br>　　【奉和月下诗】
<br>
<br>　　雕云度绮钱。香风入珠网。独知此夜月。依迟慕神赏。
<br>
<br>　　【咏池上梨花诗】
<br>
<br>　　翻阶没细草。集水间疏萍。芳春照流雪。深夕映繁星。
<br>
<br>　　【咏梧桐诗】
<br>
<br>　　骞凤影层枝。轻虹镜殿绿。岂ル龙门幽。直慕瑶池曲。
<br>
<br>　　【咏女萝诗】
<br>
<br>　　幂ャ女萝草。蔓衍旁松枝。含烟黄且绿。因风卷复垂。
<br>
<br>　　【移席琴室应司徒教诗】
<br>
<br>　　雪崖似留月。萝径若披云。潺石溜写。绵蛮山雨闻。
<br>
<br>　　【抄众书应司徒教诗】
<br>
<br>　　说礼固多才。诗信为善。岩笥发仙华。金开碧篆。
<br>
<br>　　【奉和代徐诗二首】
<br>
<br>　　自君之出矣。芳｛艹与｝绝瑶卮。思君如形影。寝兴未曾离。
<br>
<br>　　自君之出矣。金炉香不燃。思君如明烛。中宵空自煎。
<br>
<br>　　【拟古诗二首】
<br>
<br>　　花蒂今何在。亦是林下生。何当垂双髻。团扇云间明。
<br>
<br>　　镜台今何在。寸身正相随。何当碎联玉。云上璧已亏。
<br>
<br>　　【四色咏】
<br>
<br>　　赤如城霞起。青如松雾澈。黑如幽都云。白如瑶池雪。
<br>
<br>　　【离合赋物为咏咏火】
<br>
<br>　　冰容惭远鉴。水质谢明晖。是照相思夕。早望行人归。
<br>
<br>　　【後园作回文诗】
<br>
<br>　　〖《诗纪》云。此或为梁元帝诗。观简文诸人和诗可见。艺文逸名。俟再考证。〗
<br>
<br>　　斜峰绕径曲。耸石带山连。花馀拂戏鸟。树密隐鸣蝉。
<br>
<br>　　【双声诗】
<br>
<br>　　园蘅眩红花。湖荇黄华。回鹤横淮翰。远越合云霞。
<br>
<br>　　【代五杂组诗】
<br>
<br>　　五杂组。庆云发。往复还。经天月。不获已。生胡越。
<br>
<br>　　【奉和纤纤诗】
<br>
<br>　　两头纤纤绮上纹。半白半黑鹪翔群。膊膊乌迷曛。磊磊落落玉石分。
<br>
<br>　　☆丘巨源
<br>
<br>　　〈巨源。兰陵人。宋孝武时举丹阳郡孝廉。明帝即位。自南台御史为王景文镇军参军。元徽中。除奉朝请。历佐诸王府。转羽林监。齐受禅。为尚书主客郎。领军司马、越骑校尉。除武昌太守。改馀杭令。齐明帝为吴兴。巨源尝作秋胡诗。有讽刺语。以事见杀。有龟经秘要二卷、集十卷。〉
<br>
<br>　　【咏七宝扇诗】
<br>
<br>　　妙缟贵东夏。巧技出吴。裁状白玉璧。缝似明月轮。表里缕七宝。中衔骇鸡珍。画作景山树。图为河洛神。来延挥握玩。入与钏亲。生风长袖际。华红粉津。拂ツ迎娇意。隐映含歌人。时移务忘故。节改竞存新。卷情随象簟。舒心谢锦茵。厌歇何足道。敬哉先後晨。
<br>
<br>　　【听邻妓诗】
<br>
<br>　　披衽乏游术。凭轼寡文才。蓬门长自寂。虚席视生埃。贵里临倡馆。东邻歌吹台。云间娇响彻。风末艳声来。飞华瑶翠幄。扬芬金碧杯。久绝中州美。从念尸乡灰。遗情悲近世。中山安在哉。
<br>
<br>　　☆王仲雄
<br>
<br>　　〈仲雄。晋陵南沙人。敬则子。〉
<br>
<br>　　【懊侬曲歌】
<br>
<br>　　〖南《齐书》王敬则传曰：敬则繇功封寻阳郡公。出为会稽太守。明帝既多杀害。自以高武旧臣。心怀忧恐。诸子在都。上遣敬则世子仲雄入东安慰之。仲雄善弹琴。当时新绝。江左有蔡邕焦尾琴。在主衣库。上敕五日一给仲雄。仲雄於御前鼓琴作懊侬曲歌。帝愈猜愧。後敬则竟以反诛。〗
<br>
<br>　　赏叹负情侬。郎今果何许。君行不净心。那得恶人题。
<br>
<br>　　☆孔稚
<br>
<br>　　〈稚。字德璋。会稽山阴人。齐高帝为骠骑。取为记室参军。建武初。累迁冠军将军、太子詹事、散骑常侍卒。有集十卷。〉
<br>
<br>　　【白马篇】
<br>
<br>　　骥子且鸣。铁阵与云平。汉家嫖姚将。驰突匈奴庭。少年斗猛气。怒发为君征。雄戟摩白日。长剑断流星。早出飞狐塞。晚泊楼烦城。虏骑四山合。胡尘千里惊。嘶笳振地响。吹角沸天声。左碎呼韩阵。右破休屠兵。横行绝漠表。饮马瀚海清。陇树枯无色。沙草不常青。勒石燕然道。凯归长安亭。县官知我健。四海谁不倾。但使强胡灭。何须甲第成。当今丈夫志。独为上古英。
<br>
<br>　　【白歌】
<br>
<br>　　山虚钟磬彻。
<br>
<br>　　【旦发青林诗】
<br>
<br>　　孤征越清江。游子悲路长。二旬倏已满。三千眇未央。草杂今古色。严留冬夏霜。寄怀中山旧。举酒莫相忘。
<br>
<br>　　【游太平山诗】
<br>
<br>　　石险天貌分。林交日容缺。阴涧落春荣。寒严留夏雪。
<br>
<br>　　【酬张长史诗】
<br>
<br>　　同贫清风馆。共素白云室。
<br>
<br>　　☆张融
<br>
<br>　　〈融。字思光。吴郡人。初仕宋为新安王参军。出为封溪令。改为仪曹郎。刘高帝即位。累迁司徒兼右长史。建武四年卒。年五十四。有集二十七卷。又玉海集十卷、大泽集十卷、金波集六十卷。〉
<br>
<br>　　【白日歌】
<br>
<br>　　序曰：悬象著明。莫大於日月。而彼日月。不能不谢。固知无准。衰为盛之终。盛为衰之始。故为白日歌。
<br>
<br>　　白日白日。舒天昭晖。数穷则尽。盛满则衰。
<br>
<br>　　【箫史曲】
<br>
<br>　　引响犹天外。吟声似地中。戴胜噪落景。龙贲清霄风。
<br>
<br>　　【忧且吟】
<br>
<br>　　鸣琴当春夜。春夜当鸣琴。羁人不及乐。何似千里心。
<br>
<br>　　【别诗】
<br>
<br>　　白云山上尽。清风松下歇。欲识离人悲。孤台见明月。
<br>
<br>　　【赠何点诗】
<br>
<br>　　〖梁《书》曰：吴国张融。少时免官。而为诗有高尚之言。点答《诗》曰：昔闻东都日。不在简书前。融久病之。及点後。融始为《诗》曰：〗
<br>
<br>　　惜哉何居士。薄暮遘荒淫。
<br>
<br>　　☆徐孝嗣
<br>
<br>　　〈孝嗣。字始昌。东海郯人。尚宋康乐公主。拜驸马都尉。入齐为晋陵太守。历征虏长史。累迁尚书吏部郎、太子詹事。封枝江县公。转中书令。永元元年被诛。年四十六。〉
<br>
<br>　　【白雪歌】〖《诗纪》云。一作琴歌。〗
<br>
<br>　　风闺晚翻霭。月殿夜凝明。愿君早流眄。无令春草生。
<br>
<br>　　【答王俭诗】
<br>
<br>　　书帷停月。琴袖承飙。结芳幽谷。解佩明椒。去德滋永。怀德滋深。行云传想。归鸿寄音。
<br>
<br>
<br>
<br>
<br>
<br>
<br>
<br>
<br>
<br>
<br>【卷三】
<br>
<br>　　谢朓
<br>
<br>　　〈朓。字玄晖。陈郡阳夏人。永明初为豫章王太尉参军。转王俭卫军东阁祭酒、太子舍人、隋王镇西功曹。转文学。迁新安王中军记室。寻兼尚书殿中郎。明帝辅政。以为骠骑谘议。领记室。及即位。转中书郎。出为宣城太守。又为晋安王镇北谘议、南东海太守。行南徐州事。迁尚书吏部郎。永元元年为始安王遥光所杀。年三十六。有集十二卷、逸集一卷。〉
<br>
<br>　　【乐府】
<br>
<br>　　【隋王鼓吹曲十首】
<br>
<br>　　〖齐永明八年。谢朓奉镇西隋王教。於荆州道中作钧天已上三曲颂帝功。校猎已上三曲颂藩德。〗
<br>
<br>　　【元会曲】
<br>
<br>　　二仪启昌历。三阳应庆期。珪贽纷成序。鞮译憬来思。分阶赩组练。充庭罗翠旗。觞流白日下。吹溢景云滋。天仪穆藻殿。万寿皇基。（○本集二。光府诗集二十。《诗纪》五十八。又《类聚》四十二引期、旗、滋、基四韵。）
<br>
<br>　　【郊祀曲】
<br>
<br>　　六宗禋配岳。五畤奠甘泉。整跸游九阙。清箫开八埏。锵锵玉銮动。溶溶金障旋。郊宫光已属。升柴礼既虔。福响灵之集。南岳固斯年。（○本集二。《乐府诗集》二十。《诗纪》五十八。）
<br>
<br>　　【钧天曲】
<br>
<br>　　高宴颢天台。置酒迎风观。笙镛礼百神。钟石动云汉。瑶堂琴瑟惊。绮席舞衣散。威凤来参差。玄鹤起凌乱。已庆明庭乐。讵惭南风弹。（○本集二。《乐府诗集》二十。《诗纪》五十八。又《类聚》四十二引观、汉、散、弹四韵。）
<br>
<br>　　【入朝曲】
<br>
<br>　　江南佳丽地。金陵帝王州。逶迤带绿水。迢递起朱楼。飞甍夹驰道。垂杨荫御沟。凝笳翼高盖。叠鼓送华辀。献纳云台表。功名良可收。（○本集二。《文选》二十八。《乐府诗集》二十。三谢诗。《诗纪》五十八。又《类聚》四十二引州、沟、辀、收四韵。）
<br>
<br>　　【出藩曲】
<br>
<br>　　云枝紫微内。分组承明阿。飞艎溯极浦。旌节去关河。眇眇苍山色。沈沈寒水波。铙音巴渝曲。箫鼓盛唐歌。夫君迈惟德。江汉仰清和。（○本集二。乐府二十。《诗纪》五十八。）
<br>
<br>　　【样猎曲】
<br>
<br>　　凝霜冬十月。杀盛凉飙衷。原泽旷千里。腾骑纷往来。平罝望烟合。烈火从风回。殪兽华容浦。张乐荆山台。虞人昔有谕。明明时戒哉。（○本集二。乐府二十。《文选》补遗三十四。广《文选》十四。《诗纪》五十八。）
<br>
<br>　　【从戎曲】
<br>
<br>　　选旅辞轘辕。弭节赴河源。日起霜戈照。风回连骑翻。红尘朝夜合。黄沙万里昏。寥戾清笳转。萧条边马烦。自勉辍耕愿。征役去何言。（○本集二。《乐府诗集》二十。《诗纪》五十八。又《类聚》四十二引源、翻、烦、言四韵。）
<br>
<br>　　【送远曲】
<br>
<br>　　北梁辞欢宴。南浦送佳人。方衢控龙马。平路骋朱轮。琼筵妙舞绝。桂席羽觞陈。白云丘陵远。山川时未因。一为清吹激。潺湲伤别巾。（《类聚》作神。○本集二。《乐府诗集》二十。《诗纪》五十八。又《类聚》四十二引人、轮、陈、神四韵。）
<br>
<br>　　【登山曲】
<br>
<br>　　天明开秀崿。澜光媚碧堤。风荡飘莺乱。云行芳树低。暮春春服美。游驾凌丹梯。升峤既小鲁。登峦且怅齐。王孙尚游衍。蕙草正萋萋。（○本集二。《乐府诗集》二十。《诗纪》五十八。又《类聚》四十二引堤、低、梯三韵。《文选》二十七游敬亭山诗注引梯、齐二韵。）
<br>
<br>　　【泛水曲】
<br>
<br>　　玉露沾翠叶。金凤鸣素枝。罢游平乐苑。泛鹢昆明池。旌旗散容裔。箫管吹参差。日晚厌遵渚。采菱赠清漪。百年如流水。寸心宁共知。（○本集二。乐府二十。《诗纪》五十八。又《类聚》四十二引枝、池、差、知四韵。）
<br>
<br>　　【江上曲】
<br>
<br>　　易阳春草出。踟蹰日已暮。莲叶尚田田。淇水不可渡。愿子淹桂舟。时同千里路。千里既相许。桂丹复容与。江上可采菱。清歌共南楚。（○本集二。《乐府诗集》七十七。《诗纪》五十八。）
<br>
<br>　　【蒲生行】
<br>
<br>　　蒲生广湖边。托身洪波侧。春露惠我泽。秋霜缛我色。根叶从风浪。常恐不永植。摄生各有命。岂云智与力。安得游云上。与尔同羽翼。（○《乐府诗集》三十五。《诗纪》五十八。）
<br>
<br>　　【咏邯郸故才人嫁为厮养卒妇】
<br>
<br>　　生平宫阁里。出入侍丹墀。开笥方罗縠。窥镜比蛾眉。初别意未解。去久日生悲。憔悴不自识。娇羞馀故姿。梦中忽仿佛。犹言承宴私。（○本集五。玉台新咏四。《乐府诗集》七十三。广《文选》十四。《诗纪》五十八。）
<br>
<br>　　【同沈右率诸公赋鼓吹曲名二首】〖右率诸公诗各见本集。〗
<br>
<br>　　芳树
<br>
<br>　　早玩华池阴。复影沧洲枻。椅柅芳若斯。葳蕤纷可结。霜下桂枝销。怨与飞蓬折。不厕玉盘滋。谁怜终委绝。（本集作细。○本集二。《乐府诗集》十七。《诗纪》五十八。）
<br>
<br>　　临高台（时为隋王文学。）
<br>
<br>　　千里常思归。登台临绮翼。才见孤鸟还。未辨连山极。四面动清风。朝夜起寒色。谁知倦游者。嗟此故乡忆。（○同上）
<br>
<br>　　【同赋杂曲名】〖时为宣城守。檀秀才、江朝请、陶功曹、朱孝廉同赋诗别见。〗
<br>
<br>　　【秋竹曲】
<br>
<br>　　<女便>娟绮窗北。结根未参差。从风既袅袅。映日颇离离。欲求枣下吹。别有江南枝。但能凌白雪。贞心荫曲池。（○本集二。）
<br>
<br>　　【曲池之水】
<br>
<br>　　缓步遵莓渚。披衿待蕙风。芙蕖舞轻带。苞笋出芳丛。浮云自西北。江海思无穷。鸟去能传响。见我绿琴中。（本集云。绿琴一作侧琴。○本集二。《乐府诗集》七十五。《诗纪》五十八。）
<br>
<br>　　【同谢谘议咏铜爵台】
<br>
<br>　　繐帏飘井干。樽酒若平生。郁郁西陵树。讵闻歌吹声。芳襟染泪迹。婵娟空复情。玉座犹寂寞。况乃妾身轻。（○本集二。《文选》二十三。《类聚》三十四作铜爵台妓诗。《乐府诗集》三十一作铜雀妓。三谢诗。《诗纪》五十八。）
<br>
<br>　　【永明乐十首】〖王融同赋。〗
<br>
<br>　　〖南《齐书》乐志曰：永明乐歌者。竟陵王子良与诸文士造奏之。人为十曲。〗
<br>
<br>　　帝图开九有。皇风浮四溟。永明一为乐。咸池无复灵。（○本集二。《乐府诗集》七十五。《诗纪》五十八。）
<br>
<br>　　民和礼乐富。世清歌颂徽。鸿名轶卷领。称首迈垂衣。（○同上）
<br>
<br>　　朱台郁相望。青槐纷驰道。秋云湛甘露。春风散芝草。（○同上）
<br>
<br>　　龙楼日月照。淄馆风云清。储光温似玉。藩度式如（本集缺如字。）琼。（○同上）
<br>
<br>　　化洽鳀海君。恩变龙庭长。西北骛环裘。东南尽龟象。（○同上）
<br>
<br>　　出车长洲苑。选族朝夕川。络络结云骑。奕奕泛戈船。（○同上）
<br>
<br>　　燕驷游京洛。赵服丽有辉。清歌留上客。妙舞送将归。（○同上）
<br>
<br>　　实相薄五礼。妙花开六尘。明祥已玉烛。宝瑞亦金轮。（○同上）
<br>
<br>　　生蔑萝性。身与嘉惠隆。飞缨入华殿。屣步出重宫。（○同上）
<br>
<br>　　彩凤鸣朝阳。玄鹤舞清商。瑞此永明曲。千载为金皇。（○同上）
<br>
<br>　　【同王主簿有所思】
<br>
<br>　　佳期期未归。望望下鸣机。徘徊东陌上。月出行人稀。（○本集四。玉台新咏十。《乐府诗集》十七。《文选》补遗三十四。《诗纪》五十八。）
<br>
<br>　　【铜雀悲】
<br>
<br>　　落日高城上。馀光入繐帷。寂寂深松晚。宁知琴瑟悲。（○本集二。《文选》补遗三十四。广《文选》十四。《诗纪》五十八。）
<br>
<br>　　【玉阶怨】
<br>
<br>　　夕殿下珠帘。流萤飞复息。长夜缝罗衣。思君此何极。（○本集二。玉台新咏十。《类聚》三十。《乐府诗集》四十三。《诗纪》五十八。）
<br>
<br>　　【金谷聚】
<br>
<br>　　渠碗送佳人。玉杯邀上客。车马一东西。别后思今夕。（○本集二。玉台新咏十。《诗纪》五十八。）
<br>
<br>　　【王孙游】
<br>
<br>　　绿草蔓如丝。杂树红英发。无论君不归。君归芳已歇。（○本集二。玉台新咏十。《乐府诗集》七十四。广《文选》十四。《诗纪》五十八。）
<br>
<br>　　【诗】
<br>
<br>　　【侍宴华光殿曲水奉敕为皇太子作诗】〖九章○以下四言。〗
<br>
<br>　　旁求邃古。逖听鸿名。大宝曰位。得一为贞。朱祶叶祉。绿字摛英。升配同贯。进让殊声。
<br>
<br>　　大横将属。会昌已命。国步中徂。宸居膺庆。玺剑先传。龟玉增映。宗尧有绪。复禹无竞。
<br>
<br>　　礼行郊社。人神受职。宝郊山川。鳞羽变色。玄塞北靡。丹徼南极。浮毳驾风。非泳非陟。（《文选》补遗作飞流登陟。）
<br>
<br>　　能官民秀。利建天跗。枵鹑列野。营绛分区。论思帝则。献纳宸枢。麟趾方定。鹈翼谁濡。
<br>
<br>　　西京蔼蔼。东都济济。秋祓濯流。春禊浮醴。初吉云献。上除方启。昔驾阳颖。（本集作频。注云。一作颖。《文选》补遗同。）今帐云陛。
<br>
<br>　　嘉乐旧矣。芳宴在斯。载留神瞩。有睟天仪。龙精已映。威仰未移。叶依黄鸟。花落春池。
<br>
<br>　　高殿弘敞。禁林稠密。青磴崛起。丹楼间出。翠葆随风。金戈动日。惆怅清管。徘徊轻佾。
<br>
<br>　　灞浐入筵。河淇流阼。海若来往。觞肴沿溯。欢饫有终。清光欲暮。轻貂回首。华组徐步。
<br>
<br>　　登贤博望。献赋清漳。汉贰称敏。魏两垂芳。监抚有则。匕鬯无方。瞻言守器。永愧元良。（○本集一。《文选》补遗三十六。《诗纪》五十九。又《类聚》四作为皇太子侍华光殿曲水宴诗。与广《文选》八并引名、贞、英、声、命、庆、映、极、陟、济、醴、启、陛、斯、仪、移、池、密、出、日、佾、阼、沂、暮、步二十五韵。《初学记》四作为皇太子侍华光殿曲水宴诗。引六、七、八三章。古今岁时杂咏十六作为皇太子侍华光殿曲宴诗。引斯、仪、移、池、密、出、日、佾、阼、沂、暮、步十二韵。）
<br>
<br>　　【三日侍华光殿曲水宴代人应诏诗】〖十章〗
<br>
<br>　　群分未辨。《类聚》兹式。天眷休明。且求至德。御繁实简。制动惟默。官府百王。衣裳万国。
<br>
<br>　　中叶遭闵。副内多违。悠悠灵贶。爰有适归。於昭睿后。抚运天飞。凝居中县。神动外畿。
<br>
<br>　　悬象著明。离光乃位。我有储德。徽猷渊备。长寿察书。龙楼回辔。重道上庠。行遵儒肆。
<br>
<br>　　朝阳有干。布叶萋萋。思皇威矣。鹓羽高栖。出驰先辂。入秉介珪。瞻秦望井。建鲁分奎。
<br>
<br>　　求贤每劳。得士方逸。有觉斯顺。无文咸秩。万箱惟重。百鍰载恤。屈草戒谀。阶蓂纪日。
<br>
<br>　　文教已肃。武节既驰。荣光可照。合璧如规。载怀姑射。尚想瑶池。濯龙乃饰。天渊在斯。
<br>
<br>　　作乐顺动。实符时义。上春初吉。亦留渊寄。红树岩舒。青莎水被。雕梁虹拖。云甍鸟跂。
<br>
<br>　　高悬甲帐。周褰黼帷。长筵列陛。激水旋墀。浮醪聚蚁。灵蔡呈姿。河宗跃踢。海介夔跜。
<br>
<br>　　弱腕纤腰。迁延妙舞。秦筝赵瑟。殷勤促柱。降席连緌。称觞接武。稽首万年。献兹多祜。
<br>
<br>　　天地既成。泉流既清。薄暮沾幸。属奉文明。将标齐配。刻扫秦京。愿驰龙漠。饮马悬旌。（○本集二。《诗纪》五十九。）
<br>
<br>　　【三日侍宴曲水代人应诏诗】〖九章〗
<br>
<br>　　神理内寂。机象外融。遗情汾水。垂冕鸿宫。树以司牧。匪我求蒙。徒勤日用。谁契玄功。
<br>
<br>　　往晦必明。来硕资蹇。於皇克圣。时乘御辩。宝历载晖。瑶光重践。昭昭旧物。熙熙迁善。
<br>
<br>　　当宁日昃。求衣未明。抵璧焚翠。销剑隳城。九畴式序。三辟载清。虞箴罔阙。矇奏传声。
<br>
<br>　　丽景则春。仪方在震。重圣积厚。金式琼润。天爵必谐。王蔬咸荩。譬诸华霍。惟邦之镇。
<br>
<br>　　正朔葱瀚。冠冕卬越。争长明堂。相超魏阙。龟蒙南荐。环裘西发。巢阁易窥。驯庭难<羽戊>。
<br>
<br>　　上巳惟昔。于彼禊流。祓秽河浒。张乐春畴。既停龙驾。亦泛凫舟。灵宫备矣。无待兹游。
<br>
<br>　　初莺命晓。朝霞开夜。饰陛道源。回伊流灞。极望天渊。曲阻亭榭。间馆岩敞。长廊水架。
<br>
<br>　　金觞摇荡。玉俎推移。筵浮水豹。席扰云螭。寥亮琴瑟。嗷咷埙篪。欢兹广燕。穆穆天仪。周道如砥。康衢载直。徒愧玄黄。负恩无力。华轓徒驾。长缨未饰。相彼失晨。宁忘鼓翼。（○本集一。《诗纪》五十九。又《类聚》四作为人作三日侍华光殿曲水诗。引融、宫、蒙、功、明、城、震、润、畴、舟、夜、灞、架、移、螭十六韵。）
<br>
<br>　　【游山诗】〖以下五言。〗
<br>
<br>　　托养因支离。乘间遂疲蹇。语默良未寻。得丧云谁辩。幸莅山水都。复值清冬缅。凌厓必千仞。寻谿将万转。坚崿既峻赠。回流复宛澶。杳杳云窦深。渊渊石溜浅。傍眺郁篻簩。还望森柟楩。荒隩被莎。崩壁带苔藓。鼯狖叫层嵁。鸥凫戏沙衍。触赏聊自观。即趣咸己展。经目惜所遇。前路欣方践。无言蕙草歇。留垣芳可搴。尚子时未归。邴生思自免。永志昔所钦。胜迹今能选。寄言赏心客。得性良为善。（○本集三。《诗纪》五十九。）
<br>
<br>　　【游敬亭山诗】
<br>
<br>　　兹山亘百里。合沓与云齐。隐沦既已托。灵异居然栖。上干蔽白日。下属带回谿。交藤荒且蔓。樛枝耸复低。独鹤方朝唳。饥鼯此夜啼。渫云已漫漫。夕雨亦凄凄。我行虽纡组。兼得寻幽蹊。缘源殊未极。归径窅如迷。要欲追奇趣。即此陵丹梯。皇恩竟已矣。兹理庶无暌。（○本集三。《文选》二十七。三谢诗。时纪五十九。又《类聚》七引齐、溪、低、凄四韵。○逯案。黄氏集千家注杜工部诗史补遗三严武诗注引此《诗》云：此山百里。合沓云齐。独鹤朝唳。饥鼯夜啼。行虽纡组。得践幽栖。变为四言诗。与此不同。）
<br>
<br>　　【将游湘水寻句溪诗】
<br>
<br>　　既从陵阳钓。挂鳞骖亦螭。方寻桂水源。谒帝苍山垂。辰哉且未会。乘景弄清漪。瑟汨泻长淀。潺湲赴两岐。轻苹上靡靡。杂石下离离。寒草分花映。戏鲔乘空移。兴以暮秋月。清霜落素枝。鱼鸟余方玩。缨緌君自縻。及兹畅怀抱。山川长若斯。（○本集三。《诗纪》五十九。）
<br>
<br>　　【游东田诗】
<br>
<br>　　戚戚苦无悰。携手共行乐。寻云陟累榭。随山望菌阁。远树暧阡阡。生烟纷漠漠。鱼戏新荷动。鸟散馀花落。不对芳春酒。还望青山郭。（○本集三。《文选》二十二。《类聚》二十八。文章正宗二十九。三谢诗。《诗纪》五十九。又《御览》百八十四作谢朓诗。引阁一韵。）
<br>
<br>　　【答王世子诗】
<br>
<br>　　飞雪天山来。飘聚绳棂外。苍云暗九重。北风吹万籁。有酒招亲朋。思与清颜会。熊席惟尔安。羔裘岂吾
<br>
<br>　　带。公子不垂堂。谁肯怜萧艾。（○本集三。《诗纪》五十九。）
<br>
<br>　　【答张齐兴诗】
<br>
<br>　　荆山嵸百里。汉广流无极。北驰星斗正。南望朝云色。川隰同幽快。冠冕异今昔。子肃两岐功。我滞三冬职。谁知京洛念。仿佛昆山侧。向夕登城濠。潜池隐复直。地回闻遥蝉。天长望归翼。清文忽景丽。思泉纷宝饰。勿言修路阻。勉子康衢力。曾厓寂且寥。归轸逝言陟。（○本集三。《诗纪》五十八。）
<br>
<br>　　【暂使下都夜发新林至京邑赠西府同僚诗】
<br>
<br>　　大江流日夜。客心悲未央。徒念关山近。终知返路长。秋河曙耿耿。寒渚夜苍苍。引领见京室。宫雉正相望。金波丽鳷鹊。玉绳低建章。驱车鼎门外。思见昭丘阳。驰晖不可接。何况隔两乡。风云有鸟路。江汉限无梁。常恐鹰隼击。时菊委严霜。寄言罻罗者。寥廓已高翔。（○本集三。《文选》二十六。《类聚》三十一作夜发新林至京邑诗赠西府同僚。三谢诗。文章正宗二十九。《诗纪》五十九。又南《齐书》谢朓传引霜、翔二韵。）
<br>
<br>　　【酬王晋安德元诗】
<br>
<br>　　稍稍枝早劲。涂涂露晚晞。南史荣橘柚。宁知鸿雁飞。拂雾朝青阁。日旰坐彤闱。怅望一途阻。参差百虑依。春草秋更绿。公子未西归。谁能久京洛。缁尘染素衣。（○本集三、《文选》二十六并作酬王晋安。《诗纪》五十九。）
<br>
<br>　　【郡内高斋閒望答吕法曹诗】〖吕僧珍为齐王法曹。〗
<br>
<br>　　结构何迢遰。旷望极高深。窗中列远岫。庭际俯乔林。日出众鸟散。山暝孤猿吟。已有池上酌。复此风中琴。非君美无度。孰为劳寸心。惠而能好我。问以瑶华音。若遗金让步。见就玉山岑。（○本集三。《文选》二十六。文章正宗二十九。三谢诗。《诗纪》五十九。）
<br>
<br>　　【在郡卧病呈沈尚书诗】
<br>
<br>　　淮扬股肱守。高卧犹在兹。况复南山曲。何异幽栖时。连阴盛农节。笞笠聚东菑。高阁常昼掩。荒阶少诤辞。珍簟清夏室。轻扇动凉飔。嘉鲂聊可荐。绿蚁方独持。夏李沈朱实。秋藕折轻丝。良辰竟何许。夙昔梦佳期。坐啸徒可积。为邦岁已期。弦歌终莫取。抚机令自嗤。
<br>
<br>　　【别王丞僧孺诗】
<br>
<br>　　首夏实清和。馀春满郊甸。花树杂为锦。月池皎如练。如何当此时。别离言与宴。留郁已郁纡。行舟亦遥衍。非君不见思。所悲思不见。（○古文苑九不署作者。《诗纪》五十九。）
<br>
<br>　　【同羁夜集诗】
<br>
<br>　　积念隔炎凉。骧言始今夕。已对浊尊酒。复此故乡客。霜月始流砌。寒蛸早吟隙。幸藉京华游。边城燕良席。樵采咸共同。荆莎聊可藉。恐君城阙人。安能久松柏。（○本集四。《诗纪》五十九。）
<br>
<br>　　【新亭渚别范零陵云诗】
<br>
<br>　　洞庭张乐地。潇湘帝子游。云去苍梧野。水还江汉流。停骖我怅望。辍棹子夷犹。广平听方籍。茂陵将见求。心事俱已矣。江上徒离忧。（○本集三。《文选》二十。《类聚》二十九。三谢诗。《诗纪》五十九。又《初学记》十八引游、流、犹、忧四韵。）
<br>
<br>　　【忝役湘州与宣城吏民别诗】
<br>
<br>　　弱龄倦簪履。薄晚忝华奥。閒沃尽地区。山泉谐所好。幸遇昌化穆。惇俗罕惊暴。四时从偃息。三省无侵冒。下车遽暄席。纡服始黔灶。荣辱未遑敷。德礼何由导。汨徂奉南岳。兼秩典邦号。疲马方云驱。铅刀安可操。遗惠良寂寞。恩灵亦匪报。桂水日悠悠。结言幸相劳。吐纳贻尔和。穷通勖所蹈。（○本集三。《诗纪》五十九。）
<br>
<br>　　【怀故人诗】
<br>
<br>　　芳洲有杜若。可以赠佳期。望望忽超远。何由见所思。行行未千里。山川已间之。离居方岁月。故人不在兹。清风动帘夜。孤月照窗时。安得同携手。酌酒赋新诗。（○本集三。《类聚》二十一作赠友人诗。又二十九。《诗纪》五十九。）
<br>
<br>　　【始之宣城郡诗】
<br>
<br>　　下帷阙章句。高谈愧名理。疏散谢公卿。萧条依掾史。簪发逢嘉惠。教义承君子。心迹苦未并。忧欢将十祀。幸沾云雨庆。方辔参多士。振鹭徒追飞。群龙难隶齿。烹鲜止贪兢。共治属廉耻。伊余昧损益。休用只千里。解剑北宫朝。息驾南川涘。宁希广平咏。聊慕华阴市。弃置宛洛游。多谢金门里。招招漾轻楫。行行趋岩趾。江海虽未从。山林於此始。（○本集三。《诗纪》五十九。又《类聚》六引祀、士、齿、耻、里、涘、市七韵。）
<br>
<br>　　【之宣城郡出新林浦向板桥诗】
<br>
<br>　　江路西南永。归流东北骛。天际识归舟。云中辨江树。旅思倦摇摇。孤游昔已屡。既欢怀禄情。复协沧洲趣。嚣尘自兹隔。赏心於此遇。虽无玄豹姿。终隐南山雾。（○本集三。《文选》二十七。三谢诗。文章正宗二十九。《诗纪》五十九。又《御览》八百九十二引雾一韵。）
<br>
<br>　　【休沐重还丹阳道中诗】
<br>
<br>　　薄游第从告。思闲愿罢归。还卬歌赋似。休汝车骑非。灞池不可别。伊川难重违。汀葭稍靡靡。江菼复依依。田鹄还相叫。沙鸨忽争飞。云端楚山见。林表吴岫微。试与征徒望。乡泪尽沾衣。赖此盈樽酌。含景望芳菲。问我劳何事。沾沐仰青徽。志狭轻轩冕。恩甚恋闺闱。岁华春有酒。初服偃郊扉。（○本集三。《文选》二十七。《初学记》二十。谢诗。《诗纪》五十九。又《类聚》二十七引非、违、依、飞、扉五韵。）
<br>
<br>　　【京路夜发诗】
<br>
<br>　　扰扰整夜装。肃肃戒徂两。晓星正寥落。晨光复泱漭。犹沾馀露团。稍见朝霞上。故乡邈已敻。山川修且广。文奏方盈前。怀人去心赏。敕躬每跼蹐。瞻恩惟震荡。行矣倦路长。无由税归鞅。（○本集三。《文选》二十七。三谢诗。《诗纪》五十九。）
<br>
<br>　　【晚登三山还望京邑诗】
<br>
<br>　　灞涘望长发。河阳视京县。白日丽飞甍。参差皆可见。馀霞散成绮。澄江静如练。喧鸟覆春洲。杂英满芳甸。去矣方滞淫。怀哉罢欢宴。佳期怅何许。泪下如流霰。有情知望乡。谁能鬒不变。（○本集三。《文选》二十七。三谢诗。文章正宗二十九。《诗纪》五十九。又文镜秘府论地卷引练一韵。《类聚》二十七引县、见、练、甸四韵。）
<br>
<br>　　【始出尚书省诗】
<br>
<br>　　惟昔逢休明。十载朝云陛。既通金闺籍。复酌琼筵醴。宸景厌昭临。昏风沦继体。纷虹乱朝日。浊河秽清济。防口犹宽政。餐荼更如荠。英兖畅人谋。文明固天启。青精翼紫<车犬>。黄旗映朱邸。还睹司隶章。复见东都礼。中区咸已泰。轻生谅昭洒。趋事辞宫阙。载笔陪旌棨。邑里向疏芜。寒流自清泚。衰柳尚沈沈。凝露方泥泥。零落悲友朋。欢娱燕兄弟。既秉丹石心。宁流素丝涕。因此得萧散。垂竿深涧底。（○本集三。《文选》三十。《诗纪》五十九。又草堂诗笺三十寄狄诗注引一句。）
<br>
<br>　　【直中书省诗】
<br>
<br>　　紫殿肃阴阴。彤庭赫弘敞。风动万年枝。日华承露掌。玲珑结绮钱。深沉映朱网。红药当阶翻。苍苔依砌上。兹言翔凤池。鸣佩多清响。信美非吾室。中园思偃仰。朋情以郁陶。春物方骀荡。安得凌风翰。聊恣山泉赏。（集注本《文选》云。五家赏为响。）
<br>
<br>　　（○本集三。《文选》三十。《初学记》十一。三谢诗。《诗纪》五十九。又万花谷十三引敞、掌、网、上、响、仰六韵。）
<br>
<br>　　【观朝雨诗】
<br>
<br>　　朔风吹飞雨。萧条江上来。既洒百常观。复集九成台。空濛如薄雾。散漫似轻埃。平明振衣坐。重门犹未开。耳目暂无扰。怀古信悠哉。戢翼希骧首。乘流畏曝鳃。动息无兼遂。歧路多徘徊。方同战胜者。去翦北山莱。（○本集三。《文选》三十。三谢诗。文章正宗二十九。《诗纪》五十九。）
<br>
<br>　　【宣城郡内登望诗】
<br>
<br>　　借问下车日。匪直望舒圆。寒城一以眺。平楚王苍然。山积陵阳阻。溪流春谷泉。威纡距遥甸。巉嵒带远天。切切阴风暮。桑柘起寒烟。怅望心已极。惝恍魂屡迁。结发倦为旅。平生早事边。谁规鼎食盛。宁要狐白鲜。方弃汝南诺。言税辽东田。（○本集三。《文选》三十。《类聚》六。三谢诗。《诗纪》五十九。）
<br>
<br>　　【冬日晚郡事隙诗】
<br>
<br>　　案牍时间暇。偶坐观卉木。飒飒满池荷。翛翛荫窗竹。檐隙自周流。房栊闲且肃。苍翠望寒山。峥嵘瞰平陆。已惕慕归心。复伤千里目。风霜旦夕甚。蕙草无芬馥。云谁美笙簧。孰是厌薖轴。愿言税逸驾。临潭饵秋菊。（○本集三。《诗纪》五十九。）
<br>
<br>　　【高斋视事诗】
<br>
<br>　　馀雪映青山。寒雾开白日。暧暧江村见。离离海树出。披衣就清盥。凭轩方秉笔。列俎归单味。连驾止容膝。空为大国忧。纷诡谅非一。安得扫蓬迳。锁吾愁与疾。（○本集三。《诗纪》五十九。）
<br>
<br>　　【冬绪羁怀示萧谘议虞田曹刘江二常侍诗】
<br>
<br>　　去国怀丘园。入远滞城阙。寒灯耿宵梦。清镜悲晓发。风草不留霜。冰池共如月。寂寞此閒帷。琴尊任所对。客念坐婵媛。年华稍庵薆。夙慕云泽游。共奉荆台绩。一听春莺喧。再视秋虹没。疲骖良易返。恩波不可越。谁慕临淄鼎。常希茂陵渴。依隐幸自从。求心果芜昧。方轸归与愿。故山芝未歇。（○本集三。《诗纪》五十九。又文镜秘府论南卷谢吏部诗引发一韵、一韵。《类聚》二十六作冬绪羁怀诗。引阙、发、月三韵。）
<br>
<br>　　【落日怅望诗】
<br>
<br>　　昧旦多纷喧。日晏未遑舍。落日馀清阴。高枕东窗下。寒槐渐如束。秋菊行当把。借问此何时。凉风怀朔马。已伤慕归客。复思离居者。情嗜幸非多。案牍偏为寡。既乏琅琊政。方憩洛阳社。（○本集三。《诗纪》五十九。）
<br>
<br>　　【赛敬亭山庙喜雨诗】
<br>
<br>　　夕帐怀椒糈。蠲景洁膋芗。登秋虽未献。望岁伫年祥。潭渊深可厉。狭邪车未方。朦胧度绝限。山没见林堂。秉玉朝群帝。樽桂迎东皇。排云接虬盖。蔽日下霓裳。会舞纷瑶席。安歌绕凤梁。百味芬绮帐。四座沾羽觞。福被延民泽。乐极思故乡。登山骋归望。原雨晦茫茫。胡宁昧千里。解佩拂山庄。（○本集三。《诗纪》五十九。又《类聚》三十八引皇、裳、梁、裳四韵。）
<br>
<br>　　【赋贫民田诗】
<br>
<br>　　假遇非将迎。靖共延殊庆。中岁历三台。旬月典帮政。曾是共治情。敢忘恤贫病。将无富教礼。孰有知方性。敦本抑工商。均业省兼并。察壤见泉脉。觇星视农正。黍稷缘高殖。穱徐即卑盛。旧埒新塍分。青苗白水映。遥树匝清阴。连山周远净。即此风云佳。孤觞聊可命。既微三载道。庶藉两歧咏。俾尔仓廪实。余从谷口郑。（○本集三。《诗纪》五十九。）
<br>
<br>　　【移病还园示亲属诗】
<br>
<br>　　疲策倦人世。敛性就幽蓬。停琴伫凉月。灭烛听归鸿。凉薰乘暮晰。秋华临夜空。叶低知露密。崖断识云重。折荷葺寒袂。开镜眄衰容。海暮腾清气。河关秘栖冲。烟衡时未歇。芝兰去相从。（○本集三。《诗纪》五十九。）
<br>
<br>　　【治宅诗】
<br>
<br>　　结宇夕阴街。荒幽横九曲。迢递南川阳。迤逦西山足。辟馆临秋风。敞窗望寒旭。风碎池中荷。霜翦江南菉。既无东都金。且税东皋粟。（○本集三。《诗纪》五十九。）
<br>
<br>　　【秋夜讲解诗】
<br>
<br>　　四缘去谁肇。七识习未央。沈沈倒营魄。苦荫蹙愁肠。琴瑟徒烂熳。姱容空满堂。春颜遽几日。秋垄终茫茫。孰云济沉溺。假愿托津梁。惠唱摛泉涌。妙演发金相。空有定无执。宾实固相忘。自来乘首夏。及此申暮霜。云物清晨景。衣巾引夕凉。风振蕉荙裂。霜下梧楸伤。六龙且无借。三相宁久长。何时接灵应。及子同舟航。（○本集三。《诗纪》五十九。）
<br>
<br>　　【春思诗】
<br>
<br>　　茹谿发春水。阰山起朝日。兰色望已同。萍际转如一。巢燕声上下。黄鸟弄俦匹。边郊阻游衍。帮人盈契阔。梦寐借假簧。思归赖倚瑟。幽念渐郁陶。山楹永为室。（○本集三。《诗纪》五十九。）
<br>
<br>　　【秋夜诗】
<br>
<br>　　秋夜促织鸣。南邻捣衣急。思君隔九重。夜夜空伫立。北窗轻幔垂。西户月光入。何知白露下。坐视阶前湿。谁能长分居。秋尽冬复及。（○本集三。玉台新咏四。《诗纪》五十九。）
<br>
<br>　　【咏风诗】
<br>
<br>　　徘徊发红萼。葳蕤动绿葹。垂杨低复举。新萍合且离。步檐行袖靡。当户思襟披。高响飘歌吹。相思子未知。时拂孤鸾镜。星鬓视参差。（○本集三。《诗纪》五十九。○逯案。本集目录作咏春风。）
<br>
<br>　　【咏竹诗】
<br>
<br>　　窗前一丛行。青翠独言奇。南条交北叶。新笋离故枝。月光疏已密。风来起复垂。青扈飞不碍。黄口得相窥。但恨从风箨。根株长别离。（○本集五。《类聚》八十九。《文选》补遗三十六。《诗纪》五十九。）
<br>
<br>　　【咏落梅诗】
<br>
<br>　　新叶初冉冉。初芷新霏霏。逢君后园宴。相随巧笑归。亲劳君玉指。摘
<br>
<br>　　以赠南威。用持插云髻。悲翠比光辉。日暮长零落。君恩不可追。（○本集五。玉台新咏四。《诗纪》五十九。）
<br>
<br>　　【咏墙北栀子诗】
<br>
<br>　　有美当阶树。霜露未能移。金蕡发朱采。映日以离离。幸赖夕阳下。馀景及西枝。还思照绿水。君阶无曲池。馀荣未能已。晚实犹见奇。复留倾筐德。君恩信未赀。（○本集五。《类聚》八十九。《诗纪》五十九。又草堂诗笺十八栀子诗注谢朓诗引移、池二韵。）
<br>
<br>
<br>
<br>
<br>
<br>
<br>
<br>
<br>【卷四】
<br>
<br>　　谢朓
<br>
<br>　　【诗】
<br>
<br>　　【奉和竟陵王同沈右率过刘先生墓诗】
<br>
<br>　　嘉树因枝条。琢玉良可宝。若人陵曲台。垂帷茂渊道。善诱宗学原。鸣钟霁幽抱。仁焉徂宛洛。清徽夜何早。岁晚结松阴。平原乱秋草。不有至言扬。终滞西山老。（○本集四。《诗纪》十六。）
<br>
<br>　　【和何议曹郊游诗二首】
<br>
<br>　　春心澹容与。挟弋步中林。朝光映红萼。微风吹好音。江垂得清赏。山际果幽寻。未尝远离别。知此惬归心。流溯终靡已。嗟行方至今。（○本集四。《诗纪》十六。）
<br>
<br>　　江皋倦游客。薄暮怀归者。扬舲浮大川。惆怅至日下。霍靡青莎被。潺湲石溜泻。寄语持笙簧。舒忧愿自假。归途岂难涉。翻同江上夏。（○同上）
<br>
<br>　　【和刘西曹望海台诗】
<br>
<br>　　〖《诗纪》云。此诗本见谢朓集。选诗拾遗云钟宪作。不知何据。既不能明。姑并存之。〗
<br>
<br>　　沧波不可望。望极与天平。往往孤山映。处处春云生。差池远雁没。飒沓群凫惊。嚣尘及簿领。弃舍出重城。临川徒可羡。结网庶时营。（○本集四。《诗纪》六十。又《类聚》八作望海诗。引平、生、惊三韵。）
<br>
<br>　　【和宋记室省中诗】
<br>
<br>　　落日飞鸟还。忧来不可极。竹树澄远阴。云霞成异色。怀归欲乘电。瞻言思解翼。清扬婉禁居。秘此文墨职。无叹阻琴尊。相从伊水侧。（○本集四。《诗纪》六十。又文镜秘府论南卷引极、色二韵。）
<br>
<br>　　【和王著作融八公山诗】
<br>
<br>　　二别阻汉坻。双崤望河澳。兹岭复巑岏。分区奠淮服。东限琅琊台。西距孟诸陆。阡眠起杂树。檀栾荫修行。日隐涧疑空。云聚岫如复。出没眺楼雉。远近送春目。戎州昔乱华。素景沦伊谷。阽危赖宗衮。微管寄明牧。长蛇固能翦。奔鲸自此曝。道峻芳尘流。业遥年运倏。平生仰令图。吁嗟命不淑。浩荡别亲知。连翩戒征轴。再远馆娃宫。两去河阳谷。风烟四时犯。霜雨朝夜沐。
<br>
<br>　　春秀良已凋。秋场庶能筑。（○本集四。《文选》三十。三谢诗。《诗纪》六十。又《类聚》七作和王著作登八公山诗。引陆、竹、出、目四韵。）
<br>
<br>　　【和伏武昌登孙权故城诗】
<br>
<br>　　〖伏曼容为武昌太守。〗
<br>
<br>　　炎灵遗剑玺。当途骇龙战。圣期缺中壤。霸功兴宇县。鹊起登吴台。凤翔陵楚甸。衿带穷岩险。帷帟尽谋选。北拒溺骖镳。西龛收组练。江海既无波。俯仰流英盼。裘冕类禋郊。卜揆崇离殿。钓台临讲阅。樊山开广燕。文物共葳蕤。声明且葱倩。三光厌分景。书轨欲同荐。参差世祀忽。寂寞市朝变。舞馆识馀基。歌梁想遗啭。故林衰木平。荒池秋草遍。雄图怅若兹。茂宰深遐眷。幽客滞江皋。从赏乖缨弁。清卮阻献酬。良书限闻见。幸藉芳音多。多承风采馀绚。于役倘有期。鄂渚同游衍。（本集四。《文选》三十。三谢诗。《诗纪》六十。又《颜氏家训》勉学篇引一句。《御览》三百十五作谢朓诗。引战一韵。海录碎事九作谢朓诗。引茜一韵。）
<br>
<br>　　【夏始和刘潺陵诗】
<br>
<br>　　威仰弛苍郊。龙曜表皇隰。春色卷遥甸。炎光丽近邑。白苹望已骋。缃荷纷可袭。徒愿尺波旋。终怜寸景戢。对窗斜日过。洞幌鲜飙入。浮云去欲穷。暮鸟飞相及。柔翰缜芳尘。清源非易揖。回江难绝济。云谁畅伫立。良宰勖夜渔。出入事朝汲。积羽余既裳。更赋子盈粒。椅梧何必零。归来共栖集。（○本集四。广《文选》十。《诗纪》六十。）
<br>
<br>　　【新治北窗和何从事诗】
<br>
<br>　　国小暇日多。民淳纷务屏。辟牖期清旷。开帘候风景。泱泱日照溪。团团云去岭。岧峣兰橑峻。骈阗石路整。池北树如浮。竹外山犹影。自来弥弦望。及君临箕颍。清文蔚且咏。微言超已领。不见城壕侧。思君朝夕顷。回舟方在辰。何以慰延颈。（○本集四。《诗纪》六十。）
<br>
<br>　　【和王主簿季哲怨情诗】
<br>
<br>　　掖庭聘绝国。长门失欢宴。相逢咏蘼芜。辞宠悲团扇。花丛乱数蝶。风帘入双燕。徒使春带赊。坐惜三红妆变。平生一顾重。宿昔千金贱。故人心尚尔。故心人不见。（本集云。一作故人心不见。○本集四。《文选》三十。玉台新咏四。三谢诗。《诗纪》六十。）
<br>
<br>　　【和徐都曹出新亭渚诗】
<br>
<br>　　宛洛佳遨游。春色满皇州。结轸青郊路。回瞰苍江流。日华川上动。风光草际浮。桃李成蹊径。桑榆荫道周。东都已俶载。言发望绿畴。（○本集四。《文选》三十。又李善注引集作和徐都曹勉昧出新渚。三谢诗《诗纪》六十。又《类聚》二十八作和徐勉出新林渚诗。引州、流、浮、周四韵。草堂诗笺十三奉同诗注作谢朓诗。引一句。○逯案。李善所见谢集题目与今本异。则今本可能为后世辑本。）
<br>
<br>　　【和刘中书绘入琵琶峡望积布矶诗】
<br>
<br>　　昔余侍君子。历此游荆汉。山川隔旧赏。朋僚多雨散。图南矫风翮。曾非息短翰。移疾覯新篇。披衣起渊玩。惆怅怀昔践。仿佛得殊观。赪紫共彬駮。云锦相凌乱。奔星上未穷。惊雷下将半。回潮渍崩树。轮囷轧倾岸。岩筱或傍翻。石菌芜修干。澄澄明浦媚。衍衍清风烂。江潭良在目。怀贤兴累叹。岁暮不我期。淹留绝岩畔。（○本集四作刘中书。《诗纪》六十。又《类聚》二十七作和刘绘琵琶峡望积布矶诗。引汉、散、观、乱四韵。草堂诗笺八戏韦诗注引乱一韵。）
<br>
<br>　　【和萧中庶直石头诗】
<br>
<br>　　九河亘积岨。三嵏郁旁眺。皇州总地德。回江款岩徼。井干赩苍林。云甍蔽层峤。川霞旦上薄。山光晚馀照。翔集乱归飞。虹霓纷引曜。君子奉神略。瞰迥凭重峭。弹冠已籍甚。升车益英妙。功存汉册书。荣并周庭燎。汲疾移偃息。董园倚谈笑。麾旆一悠悠。谦姿光且劭。燕嘉多暇日。兴文起渊调。曰余厕鳞羽。灭影从渔钓。泽渥资投分。逢迎典待诏。咏沼邈含毫。专城空坐啸。徒惭皇鉴揆。终延曲士诮。方追隐沦诀。偶解金丹要。若偶巫咸招。帝阍良可叫。（○本集四。《诗纪》六十。）
<br>
<br>　　【和王长史卧病诗】
<br>
<br>　　崥岫款崇崖。派别朝洪河。兔园文雅盛。章台冠盖多。渊襟眷睿岳。燮赞动甿歌。顾影惭騑服。载笔旅江沱。缟衣分可献。琴言暧已和。青皋向还色。春润视生波。岩垂变好鸟。松上改陈萝。日与岁眇邈。归恨积蹉跎。愿缉吴山杜。宁袂楚池荷。清风岂孤劭。功遂怀曾阿。勿药良有畅。荏苒芳未过。幸留清尊味。言藉故田莎。（○本集四。《诗纪》六十。）
<br>
<br>　　【和江丞北戍琅邪城诗】
<br>
<br>　　春城丽白日。阿阁跨层楼。苍江忽渺渺。驱马复悠悠。京洛多尘雾。淮济未安流。岂不思抚剑。惜哉无轻舟。夫君良自勉。岁暮勿淹留。（○本集四。《文选》补遗三十六。广《文选》十。《诗纪》六十。）
<br>
<br>　　【和沈祭酒行园诗】
<br>
<br>　　清淮左长薄。荒径隐高蓬。回潮旦夕上。寒渠左右通。霜畦纷绮错。秋町郁蒙茸。环梨县已紫。珠榴折且红。君有栖心地。伊我欢既同。何用甘泉侧。玉树望青葱。（○本集四。《诗纪》六十。）
<br>
<br>　　【奉和随王殿下诗十六首】
<br>
<br>　　高秋夜方静。神居肃且深。閒阶途广露。凉宇澄月阴。婵娟影池竹。疏芜散风林。渊情协爽节。咏言兴德音。暗道空已积。干直愧蓬心。（○本集五。《诗纪》六十一。）
<br>
<br>　　星回夜未艾。洞房凝远情。云阴满池榭。中月悬高城。乔木含风雾。行雁飞且鸣。平台盛文雅。西园富群英。芳庆良永矣。君王嗣德声。眷此伊洛咏。载怀汾水情。顾已非丽则。恭惠奉仁明。观淄咏已失。怃然愧簪缨。（○本集五。广《文选》十。《诗纪》六十一。）
<br>
<br>　　神心遗魏阙。中想顾汾阳。肃景怀辰豫。捐玦翦山糃。时惟清夏始。云景暧含芳。月阴洞野色。日华丽池光。草合亭皋远。霞生川路长。端坐闻鹤引。静瑟怆复伤。怀哉泉石思。歌咏郁琼相。春塘多迭驾。言从伊与商。衮职眷英览。独善伊何忘。愿辍东都远。弘道侍云梁。（○同上）
<br>
<br>　　睿心重离析。歧路清江隈。四面寒飙举。千里白云来。川长别管思。地迥翻旗回。还顾昭阳阙。超远章华台。置酒巫山日。为君停玉杯。（○本集五。《诗纪》六十一。）
<br>
<br>　　桂楼飞绝限。超远向江歧。轻云霁广甸。微风散清漪。连连绝雁举。渺渺青烟移。严城乱芸草。霜塘凋素枝。气爽深遥瞩。豫永聊停曦。即已终可悦。盈尊且若斯。（○同上）
<br>
<br>　　念深冲照广。业阐清化玄。端仪穆金殿。敷教藻琼筵。船湛轻帷蔼。磬转芳风旋。卷辔栖道树。方津棹法舷。归兴凭大造。昭途良易筌。（○同上）
<br>
<br>　　玄冬寂修夜。天围静且开。亭皋霜气怆。松宇清风来。高琴时以思。幽人多感怀。幸藉汾阳想。岭首正徘徊。（○同上）
<br>
<br>　　怆怆绪风兴。祁祁族云布。严气集高轩。稠阴结寒树。日月谬论思。朝夕承清豫。徒籍小山文。空揖章台赋。（○同上）
<br>
<br>　　肃景游清都。修簪侍兰室。累榭疏远风。广庭丽朝日。穆穆神仪静。暗暗道言密。一餐系灵表。无吝科年历。（○同上）
<br>
<br>　　清房洞已静。閒风伊夜来。云生树阴远。轩广月容开。宴私移烛饮。游赏藉琴台。风猷冠淄邺。衽为愧唐枚。（本集作材。○同上）
<br>
<br>　　方池含积水。明月流皎镜。规荷承日泫。飘鳞与风泳。上善叶渊心。止川测动性。幸是方春来。侧噗游濠盛。（○同上）
<br>
<br>　　浮云西北起。飞来下高堂。合散轻帷表。飘舞桂台阳。遥阶收委羽。平地如夜光。眷言金玉照。顾惭兰蕙芳。（○同上）
<br>
<br>　　炎光缺风雅。宗霸拯时沦。龙德待云雾。令图方再晨。岁远荒城思。霜华宿草陈。英威遽如是。徘徊歧路人。（○同上）
<br>
<br>　　分悲玉瑟断。别绪金樽倾。风入芳帷散。缸华兰殿明。想折中园草。共知千里情。行云故乡色。赠此一离声。（○同上）
<br>
<br>　　年华豫已涤。夜艾赏方融。新萍时合水。弱草未胜风。闺幽瑟易响。迥回月难中。春物广馀照。兰萱佩未穷。（○同上）
<br>
<br>　　连漪映馀雪。严城限深雾。清寒起洞门。东风急池树。神居望已肃。徘徊举冲趣。栖归如迟咏。丘山不可屡。（○同上）
<br>
<br>　　【和纪参军服散得益诗】
<br>
<br>　　金液称九转。西山歌五色。练质乃排云。濯景终不测。云英亦可饵。且驻羲和力。能令长卿卧。暂故遇真识。（○本集四。《诗纪》六十一。）
<br>
<br>　　【和王中丞闻琴诗】
<br>
<br>　　凉风吹月露。圆景动清阴。蕙风入怀抱。闻君此夜琴。萧瑟满林听。轻鸣响涧音。无为澹容与。蹉跎江海心。（○本集四。《文选》补遗三十六。《诗纪》六十一。）
<br>
<br>　　【赠王主簿诗二首】
<br>
<br>　　日落窗中坐。红妆好颜色。舞衣襞未缝。流黄覆不织。蜻蛉草际飞。游蜂花上食。一遇长相思。愿寄连翩翼。（○本集四。玉台新咏四。《诗纪》六十一。）
<br>
<br>　　清吹要碧玉。调弦命绿珠。轻歌急绮带。含笑解罗襦。馀曲讵几许。高驾且踟蹰。徘徊韶景暮。惟有洛场面隅。（○同上）
<br>
<br>　　【和别沈右率诸君诗】〖《诗纪》作和沈右率诸君饯谢文学。〗
<br>
<br>　　春夜别清樽。江潭复为客。叹息东流水。如何故乡陌。重树日芬蒀。芳洲转如积。望望荆台下。归梦相思夕。（○本集四。古文苑四署谢文学。编在沈约等饯谢文学离夜各诗后。广《文选》十作和沈右率诸君饯谢文学。《诗纪》六十一。○逯案。古文苑谢文学指谢朓。朓之和沈右率等相别诗不当题作和沈右率诸君饯谢文学。广《文选》、《诗纪》并非是。今改从本集。）
<br>
<br>　　【离夜诗】
<br>
<br>　　玉绳隐高树。斜汉耿层台。离堂华烛尽。别幌清琴哀。翻潮尚知恨。客思眇难裁。山川不可尽。况乃故人杯。（○本集四。《类聚》二十九作入离夜诗。《诗纪》六十一。又草堂诗笺二十五舍弟诗注引杯一韵。）
<br>
<br>　　【将发石头上烽火楼诗】
<br>
<br>　　徘徊恋京邑。踯躅躧曾阿。陵高迟关近。眺回风云多。荆吴阻山岫。江海含澜波。归飞无羽翼。其如离别何。（○本集三。《类聚》二十九。《诗纪》六十一。）
<br>
<br>　　【望三湖诗】
<br>
<br>　　积水照赪霞。高台望归翼。平原周远近。连汀见纡直。葳蕤向春秀。芸黄共秋色。薄暮伤哉人。婵媛复何极。（○本集三。《诗纪》六十一。）
<br>
<br>　　【送江水曹还远馆诗】
<br>
<br>　　高馆临荒途。清川带长陌。上有流思人。怀旧望归客。塘边草杂红。树际花犹白。日暮有重城。何由尽离席。（○本集四。《诗纪》六十一。）
<br>
<br>　　【送江兵曹檀主簿朱孝廉还上国诗】
<br>
<br>　　方舟泛春渚。携手趋上京。安知慕归客。讵忆山中情。香风蕊上发。好鸟叶间鸣。挥袂送君已。独此夜琴声。（○本集三。《诗纪》六十一。）
<br>
<br>　　【临溪送别诗】
<br>
<br>　　怅望南浦时。徙倚北梁步。叶上凉风初。日隐轻霞暮。荒城回易阴。秋溪广难渡。沫泣岂徒然。君子行多露。（○本集三。《文选》补遗三十六。广《文选》八。《诗纪》六十一。）
<br>
<br>　　【后齐回望诗】
<br>
<br>　　高轩瞰四野。临牖眺襟带。望山白云里。望水平原外。夏木转成帷。秋荷渐如盖。恐洛常眷然。摇心似悬旆。（○本集三。《诗纪》六十一。）
<br>
<br>　　【与江水曹至干滨戏诗】〖《诗纪》云。玉台云、别江水曹。〗
<br>
<br>　　山中上芳月。故人清樽赏。远山翠百重。回流映千丈。花枝聚如雪。芜丝散犹网。别后能相思。何嗟异封壤。（○本集三。《类聚》二十九。《诗纪》六十一。）
<br>
<br>　　【祀敬亭山庙诗】
<br>
<br>　　翦削兼太华。峥嵘跨玄圃。贝阙眡阿宫。薜帷阴网户。参差时未来。徘徊望沣浦。椒糈若馨香。无绝传终古。（本集三。《诗纪》六十一。）
<br>
<br>　　【出下馆诗】
<br>
<br>　　麦候始清和。凉雨销炎燠。红莲摇弱荇。丹藤绕新竹。物色盈怀抱。方驾娱耳目。零落既难留。何用存华屋。（○本集四。《诗纪》六十一。又《初学记》三作夏日诗。引燠、竹二韵。）
<br>
<br>　　【落日同何仪曹煦诗】
<br>
<br>　　参差复殿影。氛氲绮罗杂。风入天渊池。芰荷摇复合。远听雀声聚。回望树阴沓。一赏桂尊前。宁伤蓬鬓飒。（○本集四。《诗纪》六十一。）
<br>
<br>　　【夜听妓诗二首】
<br>
<br>　　琼闺钏响闻。瑶席芳尘满。要取洛阳人。共命江南管。情多舞态迟。意倾歌弄缓。知君密见亲。寸心传玉碗。（玉台作鋺。○本集三。玉台新咏四。《诗纪》六十一。）
<br>
<br>　　上客光四座。佳丽直千金。挂钗报缨绝。堕珥答琴心。蛾眉已共笑。清香复入襟。欢乐夜方静。翠帐垂沈沈。（○同上）
<br>
<br>　　【咏蔷薇诗】
<br>
<br>　　低枝讵胜叶。轻香幸自通。发萼初攒紫。馀采尚霏红。新花对白日。故蕊逐行风。参差不俱曜。谁肯盻薇丛。（○本集五。《诗纪》六十一。）
<br>
<br>　　【咏蒲诗】
<br>
<br>　　离离水上蒲。结水散为珠。间厕秋菡萏。出入春凫雏。初萌实雕俎。暮蕊杂椒涂。所悲塘上曲。遂铄黄金躯。（○本集五。《诗纪》六十一。）
<br>
<br>　　【咏兔丝诗】
<br>
<br>　　轻丝既难理。细缕竟无织。烂熳已万条。连绵复一色。安根不可知。萦心终不测。所贵能卷舒。伊用蓬生直。（○本集五。《诗纪》六十一。）
<br>
<br>　　【游东堂咏桐诗】
<br>
<br>　　孤桐北窗外。高枝百尺馀。叶生既婀娜。叶落更扶疏。无华复无实。何以赠离居。裁为珪与瑞。足可命参墟。（○本集五。《类聚》八十八。《初学记》二十八。《诗纪》六十一。）
<br>
<br>　　【杂咏三首】〖本集作同咏座上所见一物。〗
<br>
<br>　　【镜台】
<br>
<br>　　玲珑类丹槛。苕亭似玄阙。对凤悬清冰。垂龙挂明月。照粉拂红妆。插花理云发。玉颜徒自见。常畏君情歇。（○本集五作咏镜台。玉台新咏四。《初学记》二十五作咏镜台诗。《御览》七百十七。《诗纪》六十一。）
<br>
<br>　　【灯】
<br>
<br>　　发翠斜溪里。蓄宝宕山峰。抽茎类仙掌。衔光似烛龙。飞蛾再三绕。轻花四五重。孤对相思夕。空照舞衣缝。（○本集五作咏灯。玉台新咏四。《类聚》八十作咏灯诗。《初学记》二十五作咏灯诗。万花谷续八作谢朓诗。《诗纪》六十一。）
<br>
<br>　　【烛】
<br>
<br>　　杏梁宾未散。桂宫明欲沈。暧色轻帏里。低光照宝琴。徘徊云髻影。的烁绮疏金。恨君秋月夜。遗我洞房阴。（○本集五作咏烛。玉台新咏四。《类聚》八十作咏烛诗。《诗纪》六十一。）
<br>
<br>　　【同咏乐器】〖《诗纪》云。王融咏琵琶。沈约咏篪。各见本集。〗
<br>
<br>　　【琴】
<br>
<br>　　洞庭风雨干。龙门生死枝。雕刻纷布濩。冲响郁清危。春风摇蕙草。秋月满华池。是时操别鹤。淫淫客泪垂。（○本集五。《初学记》十五作咏琴诗。万花谷后三十二作谢朓诗。《诗纪》六十一。）
<br>
<br>　　【同咏坐上玩器】〖《诗纪》云。沈约咏竹槟榔盘。见本集。〗
<br>
<br>　　【乌皮隐几】
<br>
<br>　　蟠木生附枝。刻削岂无施。取则龙文鼎。三趾献光仪。勿言素韦洁。白沙尚推移。曲躬奉微用。聊承终宴疲。（○本集五。《诗纪》六十一。又草堂诗笺二十六寄刘诗注引仪、移、疲三韵。）
<br>
<br>　　【同咏坐上所见一物】〖柳惲咏同。王融咏幔。虞炎咏帘。各见本集。〗
<br>
<br>　　【席】
<br>
<br>　　本生潮汐池。洲蔽杜若。幽渚夺江蓠。遇君时采撷。玉座奉金卮。但愿罗衣拂。无使素尘弥。（○本集五。玉台新咏四。《类聚》六十九。《初学记》二十五作谢朓诗。万花谷续七作咏席。《诗纪》六十一。）
<br>
<br>　　【咏竹火笼】
<br>
<br>　　庭雪乱如花。井冰粲成玉。因炎入貂袖。怀温奉芳褥。体密用宜通。文邪性非曲。本自江南墟。<女便>娟修且绿。暂承君玉指。请谢阳春旭。（○本集五。《诗纪》六十一。又《类聚》七十引玉、蓐、曲、旭四韵。《御览》七百十一引玉、蓐、曲三韵。）
<br>
<br>　　【咏鸂鶒】
<br>
<br>　　蕙草含初芳。瑶池暧晚色。得厕鸿鸾影。晞光弄羽翼。（○本集五。《类聚》九十二。《诗纪》六十一。）
<br>
<br>　　【至寻阳诗】
<br>
<br>　　过客无留轸。驰晖有奔箭。（○《文选》二十六暂使下都夜发新林至京邑诗注。）
<br>
<br>　　【诗】
<br>
<br>　　夜条风淅淅。晚叶露凄凄。（○合璧事类别集五十四。）
<br>
<br>　　【联句诗】
<br>
<br>　　【阳雪连句遥赠和】
<br>
<br>　　积雪皓阴池。北风鸣细枝。九逵密如绣。何异远别离。风庭舞流霰。冰沼结文澌。饮春虽以燠。钦贤纷若驰。珠霙条间响。玉溜檐下垂。杯酒不相接。寸心良共知。飞云乱无绪。结冰明曲池。虽乖促席燕。白首信勿亏。飘素莹檐溜。岩结噎通岐。樽罍如未浣。况乃限音仪。原隰望徙倚。松筠竟不移。隐忧恧萱树。忘怀诗山卮。初昕逸翮举。日昃驽马疲。幽山有桂树。岁暮方参差。（沈右率约○本集五。《诗纪》六十一。又古文苑四作谢文学朓。引澌、垂二韵。作江秀才革。引垂、知二韵。）
<br>
<br>　　【还涂临渚】
<br>
<br>　　绿水缬清波。青山绣芳质。落景皎晚阴。残花绮馀日。白沙澹无际。青山眇如一。伤此物运移。惆怅望还律。白水田外明。孤岭松上出。即趣佳可淹。淹留非下秩。（府君遥和○本集五。《诗纪》六十一。）
<br>
<br>　　【纪功曹中园】
<br>
<br>　　兰亭仰远风。芳林接云崿。倾叶顺清飙。修茎伫高鹤。连绵夕云归。晻暧日将落。寸阴不可留。兰墀岂停酌。丹缨犹照树。绿筠方解箨。永志能两忘。即赏谢丘壑。（府君○本集五。《诗纪》六十一。）
<br>
<br>　　【间坐】
<br>
<br>　　雨洗花叶鲜。泉漫芳塘溢。藉此间赋诗。聊用荡羁疾。霡霂微雨散。葳蕤蕙草密。预藉芳筵赏。沾生信昭悉。紫葵窗外舒。青荷池上出。既阖颍川扉。且卧淮南秩。流风荡晚阴。行云掩朝日。念此兰蕙客。徒有芳菲质。（何从事○本集五。《诗纪》六十一。）
<br>
<br>　　【侍筵西堂落日望乡】
<br>
<br>　　沈病已绵绪。负官别乡忧。高城凄夕吹。时见国烟浮。漠漠轻云晚。飒飒高树秋。乡山不可望。兰卮且献酬。旻高识气迥。泉渟知潦收。幸遇庆筵渥。方且沐恩猷。芸黄先露早。骚瑟惊暮秋。旧城望已肃。况乃客悠悠。（何从事。○本集五。《诗纪》六十一。）
<br>
<br>　　【往敬亭路中】
<br>
<br>　　山中工杜绿。江南莲叶紫。芳年不共游。淹留空若是。绿水丰涟漪。青山多绣绮。新条日向抽。落花纷已委。弱葼既青翠。轻莎方靃靡。鹥鸱没而游。麇腾复倚。春岸望沈沈。清流见瀰瀰。幸藉人外游。盘桓水能徙。骛枻把琼芳。随山访灵诡。荣楯每嶙峋。林堂多碕礒。（府君○本集五。《诗纪》六十一。）
<br>
<br>　　【祀敬亭山春雨】
<br>
<br>　　水府众灵出。石室宝图开。白云帝乡下。行雨巫山来。歌风赞灵德。舞蹈起轻埃。高轩乍留吹。玄羽或徘徊。福降群仙下。识逸百神该。青鸟飞层隙。赤鲤泳澜隈。（齐举郎○本集五。《诗纪》六十一。）
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
