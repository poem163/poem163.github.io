<HTML>
<HEAD>
<TITLE>齐诗 卷05-07 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 齐诗 卷05-07</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>齐诗 卷05-07</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6538"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'齐诗 卷05-07')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[齐诗 卷05-07]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷五】
<br>
<br>　　☆虞炎
<br>
<br>　　〈炎。会稽人。初为博士。累迁散骑侍郎、骁骑将军。有集七卷。〉
<br>
<br>　　【玉阶怨】
<br>
<br>　　紫藤拂花树。黄鸟度青枝。思君一叹息。苦泪应言垂。
<br>
<br>　　【饯谢文学离夜诗】
<br>
<br>　　差池燕始飞。幂历草初辉。离人怅东顾。游子怆西归。清潮已驾渚。溽露复沾衣。一乖当春聚。方掩故园扉。
<br>
<br>　　【咏帘诗】
<br>
<br>　　青轩明月诗。紫殿秋风日。ㄔ胧引光辉。ㄙ暧映容质。清露依檐垂。蛸丝当户密。褰开谁共临。掩晦得如失。
<br>
<br>　　【奉和竟陵王经刘墓下诗】
<br>
<br>　　下帷闻昔儒。窥园信且逸。聚学丛烟郊。栖遁事环荜。戢景谢归年。税驾空悠日。庭露已沾衣。松门向萧瑟。悯悯神念周。依依惠言密。
<br>
<br>　　☆王思远
<br>
<br>　　〈思远。小字阿戎。琅邪临沂人。仕至吏部郎。改授司徒左长史。永元二年。迁度支尚书。未拜卒。〉
<br>
<br>　　【皇太子释尊诗】〖残缺〗
<br>
<br>　　龙图曜。龟籍流芳。俗资儒从。化以学昌。葳蕤四代。昭晰三王。挥发性灵。财成教方。
<br>
<br>　　时陂乐沦。风凋礼失。缝掖不衣。章句岂术。蕴金孰砥。怀玉焉器。养正者睿。敷文惟懿。
<br>
<br>　　帝则昭天。皇图轶古。乃圣乃神。重规叠矩。霞构两庠。星陈二序。横经若林。负书被宇。
<br>
<br>　　国绪克隆。储晖允镜。玉粹萧芬。体元居正。温文自躬。敦悦以性。崇道让齿。业大德盛。
<br>
<br>　　高殿既筵。远言既宣。穷理尽奥。阐几洞玄。降情肃｛敝巾｝。盥圣荐贤。
<br>
<br>　　☆王寂
<br>
<br>　　〈寂。字子玄。琅邪临沂人。僧虔子。位秘书郎。卒年二十一。有集五卷。〉
<br>
<br>　　【第五兄揖到太傅竟陵王属奉诗】〖五章〗
<br>
<br>　　兰馥春林。松贞秋坂。匪霜匪风。宁高宁远。玉华彼川。琛先兹。至德绸缪。嘉英缱绻。
<br>
<br>　　西周择才。东京得士。明明大齐。显允君子。芳华早照。徽声夙美。如彼招摇。不功而＜止寺＞。
<br>
<br>　　天遥远汉。日华月丽。彦无沉隐。贤岂幽滞。如兰斯芬。如花斯蒂。臣实有恭。皇亦有忄惠。
<br>
<br>　　周旦绵邈。汉光遥缅。左右匡弼。朝夕台铉。嘉王副兹。声迈前典。谁奉神轩。匪德无践。
<br>
<br>　　寒林泛月。霜峰淡烟。浊樽湛澹。清调连绵。顾寻出处。中襟闵然。曷为赞仰。敢献微篇。
<br>
<br>　　☆阮彦
<br>
<br>　　【皇太子释奠会诗】〖八章〗
<br>
<br>　　惟帝御宇。惟圣裁荃。云官眇载。凤纪遐传。於皇作後。缵武乘天。地契斯彰。震符乃宣。
<br>
<br>　　五帝继作。三王代新。教蔼隆周。轨灭荒秦。兴之用博。替之斯堙。敬业贻训。务于成均。
<br>
<br>　　蕴宝聿摅。藏信咸澈。璧日文曜。珠星泻晰。大开泮渚。爰构庠艺。越岫重梯。凭波累。
<br>
<br>　　兼明翌政。丽景承霄。玉振方辰。金声夙标。德英姬储。芳腾夏朝。四辅陶辉。三善伊昭。
<br>
<br>　　睿机钦典。式夤昧旦。永言念兹。旧章载焕。习习胥。济济师赞。告衅舍弊。肃奠循裸。
<br>
<br>　　玉动璇轩。銮回璧。适序亲荐。登堂降齿。槐保锵仪。揆傅观止。物悟大哉。神称至矣。
<br>
<br>　　献礼卒虔。分除起宴。庭旅宾筵。阶陈肆县。笙镛登越。干戚浮绚。明耸八音。幽驰九变。
<br>
<br>　　庆逾居雒。骧疑在镐。百灵具祗。万同造。粤以空微。预均风草。取滥槐缨。无闻舆阜。
<br>
<br>　　☆王僧令
<br>
<br>　　【皇太子释奠会诗】〖六章〗
<br>
<br>　　伊昔上德。体极凝贞。敷文翊典。济美基平。三坟爰畅。六顺斯明。玄风流采。邈代飞馨。
<br>
<br>　　洪机泻御。祯符景历。缵承圣辉。盈图蕴册。化协无疆。皇猷匪隔。海裔覃仁。沙方浃泽。
<br>
<br>　　帝图远泰。震储克融。识超玄览。志迈谦冲。弘仁博艺。礼让兼崇。倾衢舞惠。溢路歌风。
<br>
<br>　　询谋有徽。克晨嘉奠。礼光瑶俎。乐泛轩县。飨毕祉流。回神曲燕。庆溢欢。情稠恩遍
<br>
<br>　　肃令警辰。祯徽曜节。庆晷逶迤。祥云析。瑶旆烟回。金声霄撤。浃宇怀昌。含生载悦。
<br>
<br>　　冲心幽被。奖逯无偏。栖质琼伍。俪服华筵。微托海。毳羽浮天。方陶姬化。永沐姚年。
<br>
<br>　　☆袁浮丘
<br>
<br>　　【皇太子释奠诗】〖七章〗
<br>
<br>　　三象既区。八文斯载。靡人谁牧。匪後焉载。参差王列。回环纪代。数含兴毁。理彰彪晦。
<br>
<br>　　我皇广运。实惟灵德。於昭储嗣。徽光万国。曾是知微。降情敦克。陈经宪古。正讹辩感。
<br>
<br>　　岩岩崇殿。蔼蔼重筵。韶仪淳。远旨清宣。剖斥穿杂。总括凝泉。冲识知归。蒙薄攸迁。
<br>
<br>　　司业克终。告成奠旅。简习容章。筮辰献举。肃兹戒禁。洁此牲俎。摇金盖凤。自宫徂序。
<br>
<br>　　有观惟礼。亦既具来。儒巾云列。朝绂星陪。式是保训。允兼明台。比萼唐卫。烨烨光埃。
<br>
<br>　　冬绪御朔。气爽烟辉。票彡霞旦卷。凝霜晚。张县瞀目。铿锵动几。翻舞屡还。绝音忘归。
<br>
<br>　　语远河清。记辰迟。｛艹园｝朝游夕。浮年偶时。爵贺峻檐。蝈鸣旷坻。俯蹈盛典。仰震庸辞。
<br>
<br>　　☆陆慧晓
<br>
<br>　　〈慧晓。字叔明。吴郡吴人。高帝辅政。除尚书殿中郎。寻引为东阁祭酒。历会稽郡丞、江夏内史、行郢州事。迁吏部郎、五兵尚书、南兖州刺史。永元二年卒。年六十二。〉
<br>
<br>　　【游仙诗】
<br>
<br>　　旌翻玉华晦。神转云光移。袭舄黄山下。投佩朱路歧。
<br>
<br>　　☆陆厥
<br>
<br>　　〈厥。字韩卿。慧晓仲孙。州举秀才。少傅主簿。迁行参军。永元元年卒。年二十八。有集十卷。〉
<br>
<br>　　【蒲坂行】
<br>
<br>　　江南风已春。河间柳已把。雁反无南书。寸心何由写。流泊祁连山。飘高阙下。
<br>
<br>　　【齐歌行】
<br>
<br>　　黄金徒满ぷ。不如守章句。雪宫纷多士。稷下岌成覆。同载双连珠。合席悬河注。垂帷五行下。操笔百金赋。华屋大车方。高门四马驱。玄豹空不食。南山隐云雾。
<br>
<br>　　【南郡歌】
<br>
<br>　　江南可采莲。莲生荷已大。旅雁向南飞。浮云复如盖。望美积风露。疏麻成襟带。双珠惑汉皋。蛾眉迷下蔡。玉齿徒粲然。谁与启含贝。
<br>
<br>　　【邯郸行】
<br>
<br>　　赵女ㄓ鸣琴。邯郸纷ε步。长袖曳三街。兼金轻一顾。有美独临风。佳人在遐路。相思欲褰衽。丛台日已暮。
<br>
<br>　　【左冯翊歌】
<br>
<br>　　上林紫泉。离宫赫千户。飞鸣乱凫雁。参差杂兰杜。比翼独未群。连叶谁为伍。一物或难致。无云泣易睹。
<br>
<br>　　【京兆歌】
<br>
<br>　　兔园夹池水。修竹复檀栾。不如黄山苑。储胥与露寒。逦迤傍无界。岑郁上干。上干入翠微。下趾连长薄。芳露浸紫茎。秋风摇素萼。雁起宵未央。云间月将落。照梁桂兮影徘徊。承露盘兮光照灼。寿陵之街走狐兔。金卮玉碗会销铄。愿奉蒲萄花。为君实羽爵。
<br>
<br>　　【李夫人及贵人歌】
<br>
<br>　　属车桂席尘。豹尾香烟灭。彤殿向蘼芜。青蒲复萎绝。坐萎绝。对蘼芜。临丹阶。泣椒涂。寡鹤羁雌飞且止。雕梁翠壁网蜘蛛。洞房明月夜。对此泪如珠。
<br>
<br>　　【中山王孺子妾歌二首】
<br>
<br>　　未央才人。中山孺子。一笑倾城。一顾倾市。倾城不自美。倾市复为容。愿把陵阳袖。披云望九重。
<br>
<br>　　如姬寝卧内。班姬坐同车。洪波陪饮帐。林光宴秦馀。岁暮寒飙及。秋水落芙蕖。子瑕矫後驾。安陵泣前鱼。贱妾终已矣。君子定焉如。
<br>
<br>　　【临江王节士歌】
<br>
<br>　　木叶下。江波连。秋月照浦云歇山。秋思不可裁。复带秋风来。秋风来已寒。白露惊罗纨。节士慷慨发冲冠。弯弓挂若木。长剑竦云端。
<br>
<br>　　【奉答内兄希叔诗】〖五章〗
<br>
<br>　　嘉惠承帝子。ε履奉王孙。属叨金马署。又点铜龙门。出入平津邸。一见孟尝尊。归来翳桑柘。朝夕异凉温。
<br>
<br>　　徂落固云是。寂蔑终如斯。杜门清三迳。坐槛临曲池。凫鹄啸俦侣。荷芰如参差。虽无田田叶。及尔泛涟漪。
<br>
<br>　　春华与秋实。庶子及家臣。王门所以贵。自古多俊民。离宫收杞梓。华屋富徐陈。平旦上林苑。日入伊水滨。
<br>
<br>　　书记既翩翩。赋歌能妙绝。相如恧温丽。子云惭笔札。骏足思长陂。此车畏危辙。愧兹山阳燕。空此河阳别。
<br>
<br>　　平原十日饮。中散千里游。渤海方淫滞。宜城谁献酬。屏居南山下。临此岁方秋。惜哉时不与。日暮无轻舟。
<br>
<br>　　☆刘绘
<br>
<br>　　〈绘。字士章。彭城人。初为齐高帝行参军。历位中书郎。竟陵王开西邸。绘为後进领袖。梁武帝萧衍起兵。朝廷以绘持节督四州军事。东昏殒。城内遣绘及范云送首诣梁王。转大司马从事中郎。中兴二年卒。年四十五。有集十卷。〉
<br>
<br>　　【同沈右率诸公赋鼓吹曲二首】
<br>
<br>　　【巫山高】
<br>
<br>　　高唐与巫山。参差郁相望。灼烁在云间。氛氲出霞上。散雨收夕台。行云卷晨障。出没不易期。婵娟以怅惆。
<br>
<br>　　【有所思】
<br>
<br>　　别离安可再。而我更重之。佳人不相见。明月空在帷。共衔满堂酌。独敛向隅眉。中心乱如雪。宁知有所思。
<br>
<br>　　【饯谢文学离夜诗】
<br>
<br>　　汀洲千里芳。朝云万里色。悠然在天隅。之子去安极。春潭无与窥。秋台谁共陟。不见一佳人。徒望西飞翼。
<br>
<br>　　【入琵琶峡望积布矶呈玄晖诗】
<br>
<br>　　江山信多美。此地最为神。以兹峰石丽。重在芳树春。照烂虹霓杂。交错锦绣陈。差池若燕羽。﹀｛山刀｝似龙鳞。却瞻了非向。前观已复新。翠微上亏景。青莎下拂津。严如刻削。可望不可亲。昔途首遐路。未获究清尘。誓将返初服。岁暮请为邻。
<br>
<br>　　【咏博山香炉诗】
<br>
<br>　　参差郁佳丽。合沓纷可怜。蔽亏千种树。出没万重山。上镂秦王子。驾鹤乘紫烟。下刻蟠龙势。矫首半衔莲。旁为伊水丽。芝盖出岩间。复有汉游女。拾羽弄馀妍。荣色何杂揉。缛绣更相鲜。麇ば或腾倚。林薄杳芊｛艹眠｝。掩华终不发。含薰未肯然。风生玉阶树。露湛曲池莲。寒虫悲夜室。秋云没晓天。
<br>
<br>　　【咏萍诗】
<br>
<br>　　可怜池内萍。紫复青。巧随浪开合。能逐水低平。微根无所缀。细叶讵须茎。漂泊终难测。留连如有情。
<br>
<br>　　【和池上梨花诗】〖和王融。〗
<br>
<br>　　露庭晚翻积。风闺夜入多。萦似乱蝶。拂烛状联蛾。
<br>
<br>　　【送别诗】
<br>
<br>　　春满方解箨。弱柳向低风。相思将安寄。怅望南飞鸿。
<br>
<br>　　☆刘贞
<br>
<br>　　〈贞。字士温。绘弟。仕齐历尚书吏部郎、义兴太守。〉
<br>
<br>　　【上湘度琵琶矶诗】
<br>
<br>　　兹山挺异。孤起秀云中。陵池激楚浪。纷纟绝宛风。烟峰晦如昼。寒水清若空。颉颃鸥舞白。流乱叶飞红。
<br>
<br>　　☆袁彖
<br>
<br>　　〈彖。字伟才。陈郡人。仕齐。官至侍中。有集五卷。〉
<br>
<br>　　【赠庾易诗】
<br>
<br>　　〖南史曰：庾易。新野人。居江陵。志性恬静。不交外物。齐临川王映临州。表荐之。饷麦百斛。易辞不受。以文义自乐。安西长史袁彖钦其风。赠诗一首。〗
<br>
<br>　　白日清明。青云辽亮。昔闻巢许。今睹台尚。
<br>
<br>　　【游仙诗】
<br>
<br>　　羽客宴瑶宫。旌盖乍舒设。王子洛浦来。湘娥洞庭发。长引逐清风。高歌送奔月。并驭排帝闼。连吹入天阙。万古一方春。千霜岂二发。
<br>
<br>　　【同前】
<br>
<br>　　白日三重阶。黄金九层路。采烟拂紫甍。芳风摇碧树。
<br>
<br>　　☆虞通之
<br>
<br>　　〈通之。会稽馀姚人。官至步兵校尉。〉
<br>
<br>　　【赠傅昭诗】
<br>
<br>　　〖梁《书》曰：傅昭少有神情。宋廷尉虞愿闻之。遣车迎昭。时愿宗人通之在坐。并当世名流。通之赠昭《诗》曰：〗
<br>
<br>　　英妙擅山东。才子倾洛阳。清尘谁能嗣。及尔遘遗芳。
<br>
<br>
<br>
<br>
<br>
<br>
<br>
<br>
<br>
<br>【卷六】
<br>
<br>　　顾
<br>
<br>　　〈。扬州主簿。善易。一作则心。一作测。〉
<br>
<br>　　【望廨前水竹诗】
<br>
<br>　　〖《诗纪》云。何逊集载此诗。题云望廨前水竹答崔录事。拾遗作顾则心。〗
<br>
<br>　　萧萧丛竹映。澹澹平湖净。叶倒涟漪文。水漾檀栾影。相思不会面。相望空延颈。远天去浮云。长墟钭落景。幽痾与岁积。赏心随事屏。乡念一邅回。白发生俄顷。（○何水部集二。选诗拾遗。《诗纪》六十二。）
<br>
<br>　　钟宪
<br>
<br>　　〈宪。颍川长社人。齐正员外郎〉
<br>
<br>　　【登群峰标望海诗】
<br>
<br>　　〖《诗纪》云。此诗见谢朓集。题云和刘西曹望海。拾遗作钟宪。〗
<br>
<br>　　苍波不可望。望极与天平。往往孤山暎。处处春云生。差池远雁没。飒沓群凫惊。嚣尘及簿领。弃舍出重城。临川徒可羡。结网庶时营。（○谢宣城诗集四。选诗拾遗。《诗纪》六十二。）
<br>
<br>　　许瑶之
<br>
<br>　　拟自君之出矣（《诗纪》云。艺文作宋孝武帝。）
<br>
<br>　　自君之出矣。金翠暗无精。思君如日月。回环昼夜生。（○玉台新咏十。《诗纪》五十四。）
<br>
<br>　　【咏柟榴枕诗】
<br>
<br>　　〖《诗纪》云。吴都赋。柟榴之木。注曰：柟榴。木之盘结者。材理坚邪可作器。然则柟榴即所谓木癭。榴字瘤字假借通用耳。故曰因病成妍也。〗
<br>
<br>　　端木生河侧。因病遂成妍。朝将云髻别。夜与蛾眉连。（○玉台新咏十。《诗纪》五十四。）
<br>
<br>　　【闺妇答邻人诗】
<br>
<br>　　昔如影与形。今如胡与越。不知行远近。忘却离年月。（○玉台新咏十。《诗纪》五十四。）
<br>
<br>　　朱硕仙〈朱子尚附〉
<br>
<br>　　【吴声独曲二首】
<br>
<br>　　〖南齐时。朱硕仙善歌吴声读曲。武帝出游钟山。幸何美人墓。硕仙歌云云。帝神色不悦曰：小人不逊弄我。时朱子尚亦善歌。复为一曲云云。於是俱蒙厚赍。〗
<br>
<br>　　【硕仙歌】
<br>
<br>　　二忆所欢时。缘山破芿荏。山神感侬意。盘石锐锋动。（○《乐府诗集》四十六。《诗纪》六十二。）
<br>
<br>　　【子尚歌】
<br>
<br>　　暧暧日欲冥。欢骑立踟蹰。太阳犹尚可。且愿停须臾。（○同上）
<br>
<br>　　石道慧
<br>
<br>　　【离合诗】
<br>
<br>　　好仇华良夜。子欢我亦欣。昊穹出明月。一坐感良晨。（娱○《类聚》五十六。《诗纪》六十二。）
<br>
<br>　　檀秀才〈逯案。以下七人诗原附谢朓集同题之下。〉
<br>
<br>　　【阳春歌】
<br>
<br>　　青春献初岁。白日映雕梁。兰萌犹自短。柳叶未能长。已见花红发。复闻花蕊香。乘紫试游衍。谁知心独伤。（○谢宣城诗集二。文苑英华九十三。《乐府诗集》五十一。《诗纪》五十八。）
<br>
<br>　　江朝请〈奂〉
<br>
<br>　　【渌水曲】〖渌。谢集作绿。《诗纪》同。〗
<br>
<br>　　塘上蒲欲齐。汀洲杜将歇。春心既易荡。春流岂难越。桂棹及晚风。菱江映初月。芳香若可赠。为君步罗袜。（○谢宣城诗集二。《乐府诗集》五十九。《诗纪》五十八。）
<br>
<br>　　陶功曹〈失名〉
<br>
<br>　　【采菱曲】
<br>
<br>　　朝日映兰泽。乘内入桂屿。棹影已流倡。轻舟复容与。勿遽佳期移。方追明月侣。采采讵盈掬。还望空延伫。（○谢宣城诗集二。《诗纪》五十八。）
<br>
<br>　　朱孝廉〈失名〉
<br>
<br>　　【白雪曲】
<br>
<br>　　凝云没霄汉。从风飞且散。联翩下幽谷。徘徊依井干。既兴楚客谣。亦动周王叹。所恨轻寒早。不迨阳春旦。（○谢宣城诗集二。文苑英华三百三十一。《乐府诗集》五十七。《诗纪》五十八。）
<br>
<br>　　王秀之
<br>
<br>　　〈秀之。字伯奋。琅邪临沂人。累迁都官尚书。出为隋王镇西长史、吴兴太守。〉
<br>
<br>　　【卧疾叙意诗】
<br>
<br>　　贞悔不少期。福极固难豫。疾药虽一途。遂以千百虑。景仄念徂龄。带缓每危曙。循躬既已兹。况复岁将暮。层冰日夜多。飞云密如雾。归鸿互断绝。宿鸟莫能去。辍我丘中琴。良由一嗟故。隐沦迹有违。宰官功未树。何用揽余情。恨恨此故路。岂言劳者歌。且曰幽人赋。（○谢宣城诗集四。《诗纪》六十。）
<br>
<br>　　江孝嗣
<br>
<br>　　【北戍琅邪城诗】
<br>
<br>　　驱马一连翩。日下情不息。芳树似佳人。惆怅余何极。薄暮苦羁愁。终朝伤旅食。丈夫许人世。安得顾心臆。按剑勿复言。谁能耕与织。（○谢宣城诗集四。《文选》补遗三十六。广《文选》十。《诗纪》六十。）
<br>
<br>　　【离夜诗】
<br>
<br>　　石泉行可照。兰杜向含风。离歌上春日。芳思徒以空。情遽晓云发。心在夕何终。幽琴一罢调。清醑复谁同。（○谢宣城诗集四。《诗纪》六十一。）
<br>
<br>　　王常侍〈失名〉
<br>
<br>　　【离夜诗】
<br>
<br>　　月没高楼晓。云起扶桑时。烛筵暧无色。行住闵相悲。当轩已凝念。况乃清江湄。怀人忽千里。谁缓鬓徂丝。（○谢宣城诗集四。《诗纪》六十一。）
<br>
<br>　　王晏
<br>
<br>　　〈晏。字休默。一字士彦。琅邪临沂人。宋大明末。历建安国常侍、员外郎、征北参军、镇西记室谘议。齐受禅。转太子中庶子。历步兵校尉、侍中、仆射尚书令、太傅、建武四年。坐罪诛。〉
<br>
<br>　　【和徐孝嗣诗】
<br>
<br>　　槐序候方调。（○南史王晏传。）
<br>
<br>　　韩兰英
<br>
<br>　　〈兰英始为后宫司仪。后为博士。〉
<br>
<br>　　【为颜氏赋诗】
<br>
<br>　　〖金楼子曰：齐郁林王时。有颜氏女。夫嗜酒。父母夺之。入宫为列职。帝以春夜命后宫司仪颜氏赋曰云。帝乃还之。〗
<br>
<br>　　丝竹犹在御。愁人独向隅。弃置将已矣。谁怜微薄驱。（○金楼子一。）
<br>
<br>　　释宝月
<br>
<br>　　【估客乐】〖二曲〗
<br>
<br>　　〖齐武帝布衣时。尝游樊邓。登祚以后。追忆往事。作估客乐。使宝月奏之管弦。月又上此二曲。凡四章。〗
<br>
<br>　　郎作十里行。侬作九里送。拔侬头上钗。与郎资路用。（○《乐府诗集》四十八。《诗纪》六十二。）
<br>
<br>　　有信数寄书。无信心相忆。莫作瓶落井。一去无消息。（○同上）
<br>
<br>　　【同前】
<br>
<br>　　大艑珂峨头。何处发扬州。借问艑上郎。见侬所欢不。（○《乐府诗集》四十八。《诗纪》六十二。）
<br>
<br>　　初发扬州时。船出平津泊。五两如竹林。何处相寻博。（○同上）
<br>
<br>　　【行路难】
<br>
<br>　　君不见孤雁关外发。酸嘶度扬越。空城客子心肠断。幽闺思妇气欲绝。凝霜夜下拂罗衣。浮云中断开明月。夜夜遥遥徒相思。年年望望情不歇。寄我匣中青铜镜。倩人为君除白发。行路难。行路难。夜闻南城汉使度。使我流泪忆长安。（○玉台新咏九。文苑英华二百。《乐府诗集》七十。《诗纪》六十二。○逯案。诗品谓此歌乃柴廓作。月窃为己有。）
<br>
<br>　　【杂歌谣辞】
<br>
<br>　　【苏小小歌】〖一曰钱塘苏小小歌。〗
<br>
<br>　　〖乐府广题曰：苏小小。钱塘名倡也。盖南齐时人。西陵在钱塘江之西。歌云西陵松柏下。是也。〗
<br>
<br>　　妾乘油壁车。郎骑青骢马。何处结同心。西陵松柏下。（○玉台新咏十。《乐府诗集》八十五。《诗纪》六十三。）
<br>
<br>　　【永明初歌】
<br>
<br>　　〖《齐书》五行志曰：永明初。百姓歌曰云云。后句间云陶郎来。白者金色。马者兵事。三年。妖贼唐宇之起。言唐来劳也。〗
<br>
<br>　　白马向城啼。欲得城边草。（○南《齐书》五行志。《诗纪》六十三。）
<br>
<br>　　【百姓为东昏侯歌】
<br>
<br>　　〖南史曰：东昏侯又以阅武堂芳乐苑。穷奇极丽。当暑种树。大树合抱。亦皆移掘。插叶系华。取玩俄顷。又於苑中立店肆。模大市。日游市中。离所宝物与宫人阉竖共为裨贩。以潘妃为市令。自为市吏录事。叉开渠立埭。躬自引船。埭上设店。坐而屠肉。于时百姓歌云。〗
<br>
<br>　　阅武堂。种杨柳。至尊屠肉。藩妃酤酒。（○南史齐废帝东昏侯纪。六朝事迹编类上。）
<br>
<br>　　【沈麟士引童谣】
<br>
<br>　　〖沈氏述祖德碑曰：沈莫盛於吴兴。始吾祖戎建大勋。辞显职。繇江北避地居吴之馀不乡。其卒也永平元年。葬乡之金鳌山。时有金鹅。三鸣而去。童谣曰云云。遂更名其山曰金鹅。〗
<br>
<br>　　金鹅鸣。沈氏兴。代代出公卿。（○湖录金石考四。）
<br>
<br>　　【张敬儿自为歌谣】
<br>
<br>　　〖南史曰：张敬儿性好卜术。信梦尤甚。又使於乡里为谣言。使小儿辈歌曰云云。敬儿家在冠军。宅前有地名赤谷。始其母於田中卧。梦犬子有角舐之。已而有娠而生敬儿。故初名狗儿。又生一子。因狗儿之名。复名猪儿。宋明帝嫌狗儿名鄙。改为敬儿。故猪儿亦改名恭儿。〗
<br>
<br>　　天子在何处。宅在赤谷口。天子是阿谁。非猪如是狗。（○南史张敬儿传。）
<br>
<br>　　【永明中虏中童谣】
<br>
<br>　　〖南《齐书》曰：永明中。虏中童谣云云。寻而京师人家忽生火。赤於常火。热小微。贵贱争取以治病。敕禁之。不能断。后梁以火德兴。〗
<br>
<br>　　黑水流北。赤火入齐。（○南《齐书》五行志。）
<br>
<br>　　【永明中魏地童谣】
<br>
<br>　　〖南史曰：永明十一年秋七月。先是魏地谣言云云。是岁有沙门从北赍此火而至。色赤於常火而微。云以疗疾。贵贱争取之。咸云圣火。诏禁之不止。火炙至七炷而疾愈。吴兴丘国宝密以还乡。邑人杨道庆虚疾二十年。依法炙即差。是月上崩。〗
<br>
<br>　　赤火南流丧南国。（○南史齐武帝纪。）
<br>
<br>　　【永元元年童谣】
<br>
<br>　　〖南《齐书》曰：永元元年童谣云云。千里流者。江佑也。东城。遥光也。遥光夜举事。垣历生者乌皮袴褶往奔之。跛脚。亦遥光。老姥子。孝字之象。徐孝嗣也。〗
<br>
<br>　　洋洋千里流。流翣东城头。乌马乌皮袴。三更相告诉。脚跛不得起。误杀老姥子。（○南《齐书》五行志。《诗纪》六十三。）
<br>
<br>　　【永元中童谣】
<br>
<br>　　〖南《齐书》曰：永元中童谣云云。识者解云。陈显达属猪。崔慧景属马。非也。东昏侯属猪。马子未详。梁王属龙。萧颖胄属虎。崔慧景攻台。顿广莫门死。时年六十三。乌集传舍。即所谓瞻乌爰止。于谁之屋。三八二十四。起建元元年至中兴二年。二十四年也。摧折景阳楼。亦高台倾之意也。言天下将去。乃得休息也。〗
<br>
<br>　　野猪虽嗃々。马子空闾渠。不知龙与虎。饮食江南墟。七九六十三。广莫人无馀。乌集传舍头。今汝得宽休。但看三八后。摧折景阳楼。（○南《齐书》五行志。《诗纪》六十三。）
<br>
<br>　　【山阴谣】
<br>
<br>　　〖南史曰：丘仲孚为山阴令。居职甚有声称。百姓为此谣。前世傅琰父子、沈宪、刘玄明。相继宰山阴。并有政绩。〗
<br>
<br>　　二傅沈刘。不如一丘。（○南史丘仲孚传。《诗纪》六十三。）
<br>
<br>　　【东昏侯时宫中谣】
<br>
<br>　　〖南史曰：初。左右刀敕之徒悉号为鬼。宫中讹云云。当时莫解。梁武平建邺。东昏死。群小一时诛灭。故称为诸鬼也。俗间以细剉肉糅以姜桂曰肃刂。意者以凶党皆当细剉而烹之也。〗
<br>
<br>　　赵鬼食鸭肃刂。诸鬼尽著调。（○南史茹法珍传。）
<br>
<br>　　【时人为桓康语】
<br>
<br>　　〖南史曰：桓康。兰陵人也。随武帝起兵。摧坚陷阵。膂力绝人。江南人畏之。高帝镇东府。除武陵王中兵宁朔将军。常侍卫左右。帝诛黄回。使康数回罪。然后杀之。时人语曰：〗
<br>
<br>　　欲侜张。问桓康。（○南《齐书》桓康传。南史桓康传。《诗纪》六十三。）
<br>
<br>　　【荀伯玉闻青衣小儿语】
<br>
<br>　　〖南《齐书》曰：初。太祖在淮南。伯玉假还广陵。梦上广陵城南楼上。有二青衣小儿语伯玉云云。伯玉视城下人。头皆有草。元徽五年而废苍梧。〗
<br>
<br>　　草中肃。九五相追逐。（○南《齐书》荀伯玉传。）
<br>
<br>　　【时人为荀伯玉语】
<br>
<br>　　〖南《齐书》曰：世祖在东宫。专断用事。颇不如法。伯玉因世祖拜陵后密启之。上大怒。检校东宫。世祖忧惧。上嘉伯玉尽心。愈见亲信。军国密事。多委使之。时人为之语曰云云。世祖深怨伯玉。永明元年。垣崇祖诛。伯玉伏法。〗
<br>
<br>　　十敕五令。不如荀伯玉命。（○南《齐书》荀伯玉传。南史荀伯玉传。）
<br>
<br>　　【时人为萧晃语】
<br>
<br>　　〖南史曰：长沙威王晃。高帝四子也。少有武力。昇明中为淮南、宣城二郡太守。晃便弓马。初。沈攸之事起。晃多从武容。赫奕都街。时人为之语曰：〗
<br>
<br>　　焕焕萧四繖。（○南《齐书》、南史长沙威王晃传。《御览》四百九十五。《诗纪》六十三。）
<br>
<br>　　【时人为刘绘语】
<br>
<br>　　〖南《齐书》曰：永明末。京邑人士盛为文章谈义。皆凑竟陵王西邸。绘为后进领袖。机悟多能。时张融、周颙并有言工。融音旨缓韵。颙辞致绮捷。绘之言吐。又顿挫有风气。时人为之语曰云云。言在二家之中也。〗
<br>
<br>　　刘绘贴宅。别开一门。（○南《齐书》刘绘传。《御览》百八十。）
<br>
<br>　　【时人为张周刘三姓语】
<br>
<br>　　〖南史曰：永明末。都下人士盛为文章谈义。皆凑竟陵西邸。绘为后进领袖。时张融以言辞辩捷。周颙弥为清绮。而绘音采亦赡丽。雅有风则。时人谓之语曰云云。言其处二人之间也。〗
<br>
<br>　　三人共宅夹清漳。张南周北刘中央。（○南史刘绘传。《御览》百八十、六百十七。《诗纪》六十三。）
<br>
<br>　　【时人为沈麟士语】
<br>
<br>　　〖南史曰：沈麟士隐居馀干吴差山。讲经教授。从学士数十百人。各营屋宇。依止其侧。时人为之语曰：〗
<br>
<br>　　吴差山中有贤士。开门教授居成市。（○南史沈麟士传。《御览》五百五。《诗纪》六十三。）
<br>
<br>　　【南州为江革语】
<br>
<br>　　〖南史曰：江革为浔阳太守。清严为属城所惮。正直自居。不与典签赵道智坐。道智还都启事。诬奏革堕事好酒。以琅琊王昙聪代为行事。南州士庶为之语曰：〗
<br>
<br>　　故人不道智。新人佞散骑。莫知度不度。新人不如故。（○南史江革传。《诗纪》六十三。）
<br>
<br>　　【都下民语】
<br>
<br>　　〖南史曰：茹法珍。会稽人。梅虫儿。吴兴人。齐东昏时并为制局监。俱见爱幸。自江祏、始安王遥光等诛后。及左右应敕捉刀之徒并专国命。人间谓之刀敕。权夺人主。都下为之语曰：〗
<br>
<br>　　欲求贵职依刀敕。须得富豪事御力。（○南史茹法珍传。）
<br>
<br>　　【清商曲辞】
<br>
<br>　　【西曲歌】
<br>
<br>　　【共戏乐】〖四曲〗古辞
<br>
<br>　　〖古今乐录曰：共戏乐。旧舞十六人。梁八人。〗
<br>
<br>　　齐世方昌书轨同。万宇献乐列国风。
<br>
<br>　　时泰民康人物盛。腰鼓铃柈各相竞。
<br>
<br>　　长袖翩翩若鸿惊。纤腰袅袅会人情。
<br>
<br>　　观风采乐德化昌。圣皇万寿乐未央。（○《乐府诗集》四十九。《诗纪》六十三。）
<br>
<br>　　【杨叛儿】〖八曲〗
<br>
<br>　　〖《唐书》乐志曰：杨叛儿。本童谣歌也。齐隆昌时。女巫之子曰杨旻。少时随母入内。及长为何后宠。童谣云。杨婆儿。共戏来所欢。语讹。遂成杨叛儿。古今乐录曰：杨叛儿送声云。叛儿教侬不复相思。〗
<br>
<br>　　截玉作手钩。七宝光平天。绣沓织成带。严帐信可怜。
<br>
<br>　　暂出白门前。杨柳可藏乌。欢作沈水香。侬作博山炉。
<br>
<br>　　送郎乘艇子。不作遭风虑。横篙掷去桨。愿倒逐流去。
<br>
<br>　　七宝珠络鼓。教郎拍复拍。黄牛细犊儿。杨柳映松柏。
<br>
<br>　　欢欲见莲时。移湖安屋里。芙蓉绕床生。眠卧抱莲子。
<br>
<br>　　闻欢远行去。送欢至新亭。津逻无侬名。（○同上）
<br>
<br>　　落秦中庭生。诚知非好草。龙头相钩连。见枝如欲绕。（○同上）
<br>
<br>　　杨叛西随曲。柳花经东阴。风流随远近。飘扬闷侬心。（○《乐府诗集》四十九。《诗纪》六十三。又玉台新咏十引第二曲。）
<br>
<br>　　【杂曲歌辞】
<br>
<br>　　【乐辞】
<br>
<br>　　〖《诗纪》编入晋诗。又引祝穆曰：穷袴。襦也。盖汉人语。吴竞编此辞在十九首后。○逯案。宋许顗彦周诗话谓此乃齐梁间乐府。今从之编之於此。〗
<br>
<br>　　绣幕围香风。耳节朱丝桐。不知理何事。浅立经营中。爱惜加穷袴。防闲托守宫。今日牛羊上丘陇。当年近前面发红。（○冷斋夜话。事文《类聚》前集五十八。《诗纪》四十三。又草堂诗笺二十丹青诗注作古乐府诗。引桐、中二韵。彦周诗话作齐梁间乐府。引宫、红二韵。）
<br>
<br>
<br>
<br>
<br>
<br>
<br>
<br>
<br>
<br>
<br>【卷七】
<br>
<br>　　【郊庙歌辞】
<br>
<br>　　【齐南郊光章十三首】
<br>
<br>　　〖南《齐书》乐志曰：武帝建元二年。有司奏郊庙雅乐歌辞。太庙登歌用褚渊。馀悉用谢超宗所撰。多删颜延之、谢庄辞以为新曲。备改乐名。永明二年。又诏王俭造太庙二室及郊配辞。〗
<br>
<br>　　【肃咸乐】〖群臣出入〗谢超宗
<br>
<br>　　〖谢超宗。陈郡人。灵运之孙。历齐高帝、武帝。累迁黄门郎。掌国史。除竟陵王征北谘议记室。〗
<br>
<br>　　夤承宝命。严恭帝绪。奄受敷锡。升中拓宇。亘地称皇。罄天作主。月域来宾。日际奉土。开元首正。礼交乐举。六典联事。九官列序。（宋郊祀颜延之辞删定。○南齐乐志。《乐府诗集》二。《诗纪》六十三。）
<br>
<br>　　【引牲乐】〖牲出入。夕牲歌。并重奏。〗
<br>
<br>　　皇乎敬矣。恭事上灵。昭教国祀。肃肃明明。有牲有涤。有洁在俎。以荐王衷。以答神祜。陟配在京。降德在民。奔精望夜。高燎伫晨。（有牲以下四句颜辞。○同上）
<br>
<br>　　【嘉荐乐】〖荐豆呈毛血〗
<br>
<br>　　我恭我享。惟孟之春。以孝以敬。立我烝民。青坛奄霭。翠幕端凝。嘉俎重荐。兼籍再升。设业设虡。展容玉庭。肇禋配祀。克对上灵。（增损谢庄辞。○同上）
<br>
<br>　　【昭夏乐】〖迎神〗
<br>
<br>　　惟圣飨帝。惟孝飨亲。礼行宗祀。敬达郊禋。金枝中树。广乐四陈。月御案节。星驱扶轮。遥光远驾。曜曜振振。告成大报。受厘元神。（增损颜辞。○同上）
<br>
<br>　　【永至乐】〖皇帝入坛东门〗
<br>
<br>　　紫坛望灵。翠幕伫神。率天奉贽。罄地来宾。神贶并介。泯祗合祉。恭昭鉴享。肃光孝祀。威蔼四灵。洞曜三光。皇德全被。大礼流昌。（○同上）
<br>
<br>　　【登歌】〖帝升坛〗
<br>
<br>　　报惟事天。祭实尊灵。史正嘉兆。神宅崇祯。五畤昭鬯。六宗彝序。介丘望尘。皇轩肃举。（○同上）
<br>
<br>　　【文德宣烈乐】〖帝初献〗
<br>
<br>　　营泰畤。定天衷。思心绪。谋筮从。田烛置。爟火通。大孝昭。国礼融。（删定颜辞。○同上）
<br>
<br>　　【武德宣烈乐】〖次奏〗
<br>
<br>　　功烛上宙。德耀中天。风移九域。礼饰八埏。四灵晨炳。五纬宵明。膺历缔运。道茂前声。（○同上）
<br>
<br>　　【高德宣烈乐】〖高帝配飨〗王俭
<br>
<br>　　飨帝严亲。则天光大。舄奕前古。荣镜无外。日月宣华。卿云流霭。五汉同休。六幽咸泰。（○同上）
<br>
<br>　　【嘉胙乐】〖饮福酒〗谢超宗
<br>
<br>　　鬯嘉礼。承休锡。盛德符景纬。昌华应帝策。圣蔼耀昌基。融祉晖世历。声正涵月轨。书文同。日迹。宝瑞昭神图。灵贶流瑞液。我皇崇晖祚。重芬冠往籍。（○同上）
<br>
<br>　　【昭夏乐】〖送神〗
<br>
<br>　　荐飨洽。礼乐该。神娱展。辰旆回。洞云路。拂璇阶。紫雰蔼。青霄开。眷皇都。顾玉台。留昌德。结圣怀。（○同上）
<br>
<br>　　【昭远乐】〖帝就燎位〗
<br>
<br>　　天以德降。地以礼报。牲尊俯陈。柴币仰燎。事展司采。敬达瑄芗。烟贽青昊。震飏紫场。陈馨示策。肃志宗禋。礼非物备。福唯诚陈。（○同上）
<br>
<br>　　【休成乐】〖帝还便殿〗
<br>
<br>　　昭事上祀。飨荐具陈。回銮转翠。拂景翔宸。缀县敷畅。钟石昭融。羽炫深晷。龠曀行风。肆序辍度。肃礼停文。四金耸卫。六驭齐轮。（○同上）
<br>
<br>　　【齐北郊乐歌六首】
<br>
<br>　　〖南《齐书》乐志曰：北郊乐。迎地神奏昭夏之乐。升坛奏登歌。初献奏地德凯容之乐。次奏昭德凯容之乐。送神奏昭夏之乐。瘗埋奏隶幽之乐。馀辞同南郊。隋书乐志曰：齐氏承宋。咸用元徽旧式。宗祀朝飨。奏乐俱同。惟增北郊之礼。乃元徽所阙。永明六年之所加也。〗
<br>
<br>　　【昭夏乐】（迎神奏）谢超宗
<br>
<br>　　诏礼崇营。敬飨玄畤。灵正丹帷。月肃紫墀。展荐登华。风县凝锵。神惟戾止。郁葆遥庄。昭望岁芬。环游辰太。穆哉尚礼。横光秉蔼。（○南《齐书》乐志。《乐府诗集》二。《诗纪》六十三。）
<br>
<br>　　【登歌】〖帝升坛奏〗
<br>
<br>　　伫灵敬享。禋肃彝文。县动声仪。荐絜牲芬。阴祇以贶。昭祀式庆。九服熙度。六农祥正。（○同上）
<br>
<br>　　【地德凯容乐】〖帝初献奏〗
<br>
<br>　　缮方丘。端国阴。掩圭晷。仰灵心。诏源委。遍丘林。礼献物。乐荐音。（亦删颜辞。○同上）
<br>
<br>　　【昭德凯容乐】〖次奏〗
<br>
<br>　　庆图浚邈。蕴祥秘瑶。伣天炳月。嫔光紫霄。邦化灵懋。阃则风调。俪德方仪。徽载以昭。（○同上）
<br>
<br>　　【昭夏乐】〖送神奏〗
<br>
<br>　　荐神升。享序楙。淹玉俎。停金奏。宝旆转。旒驾旋。溢素景。郁紫躔。灵心顾。留宸眷。洽外瀛。瑞中县。（○同上）
<br>
<br>　　【隶幽乐】〖瘗埋奏〗
<br>
<br>　　后皇嘉庆。定祗玄畤。承帝休图。祗敷灵祉。篚幂周序。轩朱凝会。牲币芬坛。精明伫盖。调川瑞昌。警岳祥泰。（○同上）
<br>
<br>　　【齐明堂乐歌十五首】
<br>
<br>　　〖南《齐书》乐志曰：武帝建元初。诏谢超宗造明堂夕牲等歌。并采用谢庄辞。宾出入奏肃咸乐。牲出入奏引牲乐。荐豆呈毛血奏嘉荐乐。迎神奏昭夏乐。皇帝升明堂奏登歌。初献奏凯容宣烈之乐。还东壁受福酒奏嘉胙乐。送神奏昭夏乐。并建元永明中作也。其凯容宣烈乐、嘉胙乐。太庙同用。〗
<br>
<br>　　【肃咸乐】〖宾出入〗谢超宗
<br>
<br>　　彝承孝典。恭事严圣。浃天奉赆。罄壤齐庆。司仪具序。羽容夙章。芬枝扬烈。黼构周张。助宝奠轩。酎珍充庭。璆县凝会。琄朱伫声。先期选礼。肃若有承。祗对灵祉。皇庆昭膺。（○南《齐书》乐志。《乐府诗集》二。《诗纪》六十三。）
<br>
<br>　　尊事威仪。辉容昭序。迅恭明神。絜盛牲俎。肃肃严宫。蔼蔼崇基。皇灵降止。百祗具司。戒诚望夜。端烈承朝。依微昭旦。物色轻宵。（○同上）
<br>
<br>　　【引牲乐】
<br>
<br>　　惟诚絜飨。惟孝尊灵。敬度黍稷。敬涤牺牲。骍茧在豢。载溢载丰。以承宗祀。以肃皇衷。萧芳四举。华火周传。神鉴孔昭。嘉足三牷。（○同上）
<br>
<br>　　【嘉荐乐二首】
<br>
<br>　　肇禋戒祀。礼容咸举。六典饰文。九司照序。牲柔既昭。牺刚既陈。恭涤惟清。敬事惟神。加笾再御。兼俎重（南《齐书》、乐府作兼。）荐。节动轩越。声流金县。（○同上）
<br>
<br>　　奕奕閟幄。亹亹严闱。絜诚夕鉴。端服晨晖。圣灵戾止。翊我皇则。上绥四宇。下洋万国。永言孝飨。孝飨有容。傧僚赞列。肃肃雍雍。（以上皆宋殷淡辞。○同上）
<br>
<br>　　【昭夏乐】
<br>
<br>　　地纽谧。乾枢回。华盖动。紫微开。旌蔽日。车若云。驾六龙。乘烟煴。烨帝景。耀天邑。圣祖降。五云集。懋粢盛。絜牲牷。百礼肃。群司虔。皇德远。大孝昌。贯九幽。洞三光。神之安。解玉銮。景福至。万宇欢。（谢庄辞。下同。○同上）
<br>
<br>　　【登歌】
<br>
<br>　　雍台辨朔。泽宫选辰。絜火夕炤。明水朝陈。六瑚贲室。八羽华庭。昭事先圣。怀濡上灵。肆夏式敬。升歌发德。永固洪基。以绥万国。（○同上）
<br>
<br>　　【凯容宣烈乐】
<br>
<br>　　酾醴具登。嘉佾咸荐。飨洽诚陈。礼周乐遍。祝辞罢裸。序容辍县。跸动端庭。銮回严殿。神仪驻景。华汉高虚。作灵案卫。三只解途。翠盖澄耀。罼帟凝宸。玉镳息节。金辂怀音。戒诚达孝。底心肃感。追凭皇鉴。思承渊范。神锡懋祉。四纬昭明。仰福帝徽。俯齐庶生。（殷淡辞。○同上）
<br>
<br>　　【青帝歌】
<br>
<br>　　参映夕。驷昭晨。灵乘震。司青春。雁将向。桐始蕤。和风舞。暄光迟。萌动达。万品亲。润无际。泽无垠。（以下五首皆谢庄辞。○同上）
<br>
<br>　　【赤帝歌】
<br>
<br>　　龙精初见。大火中。朱光北至。圭景同。帝在在离。寔司衡。雨水方降。木槿荣。庶物盛长。咸殷阜。恩泽四溟。被九有。（乐府、《诗纪》并云。下逸。○同上）
<br>
<br>　　【黄帝歌】
<br>
<br>　　履艮宅中宇。司绳总四方。裁化遍寒燠。布政司炎凉。至分乘经晷。闭启集恒度。帝晖缉万有。皇灵澄国步。（○同上）
<br>
<br>　　【白帝歌】
<br>
<br>　　百川若镜。天地爽且明。云冲气举。盛德在素精。庶类收成。岁功行欲宁。浃地奉渥。罄宇承帝灵。（○同上）
<br>
<br>　　【黑帝歌】
<br>
<br>　　岁既暮日方驰。灵乘坎德司规。玄云合晦鸟蹊。白灵繁亘天涯。晨晷促夕漏延。太阴极微阳宣。（○同上）
<br>
<br>　　【嘉胙乐】
<br>
<br>　　神荐洽。福胙昌。圣皇膺嘉佑。帝业凝休祥。居极乘景运。宅德瑞中王。澄明临四奥。精华延八乡。洞海同声憓。澈宇丽乾光。灵庆缠世祉。鸿烈永无疆。（殷淡辞。○同上）
<br>
<br>　　【昭夏乐】
<br>
<br>　　蕴礼容。馀乐度。灵方留。景欲暮开九重。肃五达。凤参差。龙已沫。云既动。河既梁。万里照。四空香。神之车。归清都。璇庭寂。玉殿虚。鸿化疑。孝风炽。顾灵心。结皇思。鸿庆遐鬯。嘉荐令芳。翊帝明德。永祚深光。（谢庄辞。○同上）
<br>
<br>　　【齐雩祭歌八首】
<br>
<br>　　〖南《齐书》乐志曰：建武二年。雩祭明堂。谢朓造辞。一依谢庄。唯世祖四言也。〗
<br>
<br>　　【迎神】〖八章〗谢朓
<br>
<br>　　〖齐乐志曰：依汉来郊歌三言。宋明堂迎神八解。○每四句一解。〗
<br>
<br>　　清明畅。礼乐新。候龙景。练贞辰。
<br>
<br>　　阳律亢。阴晷伏。耗下土。荐穜稑。
<br>
<br>　　宸仪警。王度乾。嗟云汉。望昊天。
<br>
<br>　　张盛乐。奏云儛。集五精。延帝祖。
<br>
<br>　　雩有讽。Ａ４１有秩。萗鬯芬。圭瓒瑟。
<br>
<br>　　灵之来。帝阍开。车煜耀。吹徘徊。
<br>
<br>　　停龙<车羲>遍观此。冻雨飞。祥云靡。
<br>
<br>　　坛可临。奠可歆。对甿祉。鉴皇心。（○南《齐书》乐志。《乐府诗集》三。《诗纪》六十三。）
<br>
<br>　　【世祖武皇帝】〖三章〗
<br>
<br>　　浚哲维祖。长发其武。帝出自震。重光御宇。七德攸宣。九畴咸叙。静难荆衡。凝威蠡浦。昧旦丕承。夕惕刑政。化一车书。德馨粢盛。昭星夜景。非云晓庆。衢室成阴。璧水如镜。礼充玉帛。乐被匏弦。於铄在咏。陟配於天。自宫徂兆。靡爱牲牷。我将我享。永祚丰年。（○南《齐书》乐志。《乐府诗集》三。《诗纪》六十三。）
<br>
<br>　　【青帝】〖三章〗
<br>
<br>　　营翼日。鸟殷宵。凝冰泮。率蛰昭。
<br>
<br>　　景阳阳。风习习。女夷歌。东皇集。
<br>
<br>　　奠春酒。秉青珪。命田祖。渥群黎。（○南《齐书》乐志。《乐府诗集》三。《诗纪》六十三。）
<br>
<br>　　【赤帝】〖三章〗
<br>
<br>　　惟此夏德德恢台。两龙在御炎精来。
<br>
<br>　　火景方中南讹秩。靡草云黄含桃实。
<br>
<br>　　族云蓊郁温风扇。兴雨祁祁黍苗遍。（○南《齐书》乐志。《乐府诗集》三。《诗纪》六十三。）
<br>
<br>　　【黄帝】〖三章〗
<br>
<br>　　禀火自高明。毓金挺刚克。凉燠资成化。群芳载厚德。
<br>
<br>　　阳季勾萌达。炎徂溽暑融。商暮百工止。岁极凌阴冲。
<br>
<br>　　泉流疏已清。原隰甸已平。咸言祚惟亿。敦民保齐京。（○南《齐书》乐志。《乐府诗集》三。《诗纪》六十三。）
<br>
<br>　　【白帝】〖三章〗
<br>
<br>　　帝说于兑。执矩固司藏。百川收潦。精景应金方。（《齐书》、乐府并作徂商。）
<br>
<br>　　嘉树离披。榆关命宾鸟。夜月如霜。金风方袅袅。
<br>
<br>　　商阴肃杀。万宝咸已遒。劳哉望岁。场功冀可收。（○南《齐书》乐志。《乐府诗集》三。《诗纪》六十三。）
<br>
<br>　　【黑帝】〖三章〗
<br>
<br>　　白日短。玄夜深。招摇转。移太阴。霜钟鸣。冥陵起。星回天。月穷纪。
<br>
<br>　　听严风。来不息。望玄云。黝无色。曾冰烈。积羽幽。飞雪至。天山侧。
<br>
<br>　　关梁闭。方不巡。合国吹。飨蜡宾。统微阳。究终始。百礼洽。万祚臻。（○南《齐书》乐志。《乐府诗集》三。《诗纪》六十三。）
<br>
<br>　　【送神】〖五章〗
<br>
<br>　　敬如在。礼将周。神之驾。不少留。
<br>
<br>　　跃龙镳。转金盖。纷上驰。云之外。
<br>
<br>　　警七曜。诏八神。排阊阖。渡天津。
<br>
<br>　　有渰兴。肤寸积。雨冥冥。又终夕。
<br>
<br>　　俾栖粮。维万箱。皇情畅。景命昌。（○南《齐书》乐志。《乐府诗集》三。《诗纪》六十三。）
<br>
<br>　　【齐藉田乐歌二首】
<br>
<br>　　〖南《齐书》乐志曰：藉田歌。汉章帝元和元年。班固奏用周颂载芟祠先农。晋傅玄作祀先农先蚕夕牲歌诗一篇。迎送神一篇。飨社稷、先农、先圣、先蚕歌诗三篇。辞皆叙田农事。胡道安作先农飨神诗一篇。乐府相传卓歌三章。永明四年藉田。诏江淹造歌。淹不依胡、傅。制祀先农迎送神升歌及飨神歌二章。〗
<br>
<br>　　【迎送神升歌江淹】
<br>
<br>　　羽銮从动。金驾时游。教腾义镜。乐缀前修。率先丹耦。躬遵绿畴。灵之圣之。岁殷泽柔。（○南《齐书》乐志。《乐府诗集》三。《诗纪》六十三。）
<br>
<br>　　【飨神歌】
<br>
<br>　　琼斝既饰。绣簋以陈。方燮嘉种。永毓宵民。（○同上）
<br>
<br>　　【牲出入歌】江淹（下同）
<br>
<br>　　〖《诗纪》云。以下三首见《初学记》。未详所用。〗
<br>
<br>　　祝详史具。礼备乐荐。有牲在陈。有鼓在县。腾烛象星。奔水类电。郊燎夙戒。駜彼乘駽。以伺质明。以伫神宴。（《诗纪》作宴。○《初学记》十三。《诗纪》六十三。）
<br>
<br>　　【荐豆呈毛血歌辞】
<br>
<br>　　时恭时祀。有物有则。伊我上圣。实抱明德。牺象交陈。郁尊四塞。黍惟嘉谷。酒惟玄默。荐通苍祇。庆覃黎黑。愿灵之降。祚家佑国。（○《初学记》十三。《诗纪》六十三。）
<br>
<br>　　【奏宣列之乐歌舞】
<br>
<br>　　殷崇配天。周尊明祀。瑞合汾阴。庆同泰畤。青幕云舒。丹殿霞起。二曜惟新。五精告始。于以享之。景福是履。（○《初学记》十三。《诗纪》六十三。）
<br>
<br>　　【齐太庙乐歌十六首】
<br>
<br>　　〖南《齐书》乐志曰：宋昇明中。太祖为齐王。令怀马褚渊造太庙登歌二章。建元初。诏谢超宗造庙乐歌诗十六章。永明二年。又诏王俭造太庙二室歌辞。〗
<br>
<br>　　【肃咸乐】〖夕牲群臣出入奏〗谢超宗
<br>
<br>　　絜诚底孝。孝感烟霜。夤仪式序。肃礼绵张。金华树藻。肃哲腾光。殷殷升奏。严严阶庠。匪椒匪玉。是降是将。懋分神衷。翊佑传昌。（○南《齐书》乐志。《乐府诗集》九。《诗纪》六十三。）
<br>
<br>　　【引牲乐】〖牲出入奏〗
<br>
<br>　　肇祀严灵。恭礼尊国。达敬傅典。结孝陈则。芬涤既肃。牺牷既整。耸诚流思。端仪选景。肆礼伫夜。绵乐望晨。崇席皇鉴。用飨明神。（○同上）
<br>
<br>　　【嘉荐乐】〖荐豆呈毛血奏〗
<br>
<br>　　清思眑々。閟寝微微。恭言载感。肃若有希。芬俎具陈。嘉荐兼列。凝馨烟飏。分照星哲。睿灵式降。协我帝道。上澄五纬。下陶八表。（○同上）
<br>
<br>　　【昭夏乐】〖迎神奏〗
<br>
<br>　　涓辰选气。展礼恭祗。重闱月洞。层牖烟施。载虚玉鬯。载受金枝。天歌折飨。云舞罄仪。神惟降止。泛景凝羲。帝华永蔼。泯藻方摛。（○同上）
<br>
<br>　　【永至乐】〖皇帝入庙北门奏〗
<br>
<br>　　戏繇惟则。姬经式序。九司联事。八方承宇。銮迾静陈。缦乐具举。凝旒若慕。倾璜载伫。振振璇卫。穆穆礼容。载蔼皇步。式敷帝踪。（○同上）
<br>
<br>　　【登歌】〖太祝裸地奏〗
<br>
<br>　　清明既鬯。大孝乃熙。天仪睟怆。皇心俨思。既芬房豆。载絜牷牲。郁裸升礼。鋗玉登声。茂对幽严。式奉徽灵。以享以祀。惟感惟诚。（○同上）
<br>
<br>　　【凯容乐】〖皇祖广陵丞室〗
<br>
<br>　　国昭惟茂。帝穆惟崇。登祥纬远。缔世景融。纷纶睿绪。庵蔚王风。明进厥始。浚哲文终。（○同上）
<br>
<br>　　【凯容乐】〖皇祖太中大夫室〗
<br>
<br>　　璇条夤蔚。琼源浚照。懋矣皇烈。载挺明劭。永言敬思。式恭惟教。休途良乂。荣光有耀。（○同上）
<br>
<br>　　【凯容乐】〖皇祖淮阴令室〗
<br>
<br>　　严宗正典。崇享肇禋。九章既禋。三清既陈。昭恭皇祖。承假徽神。贞佑伊协。卿蔼是邻。（○同上）
<br>
<br>　　【凯容乐】〖皇曾祖即丘令室〗
<br>
<br>　　肃惟敬祀。絜事参芗。环袨像缀。缅密丝簧。明明烈祖。尚锡龙光。粤雅于姬。伊颂在商。（○同上）
<br>
<br>　　【凯容乐】〖皇祖太常卿室〗
<br>
<br>　　神宫懋邺。明寝昌基。德凝羽缀。道鬯容辞。假我帝绪。懿我皇维。昭大之载。国齐之祺。（○同上）
<br>
<br>　　【宣德凯容乐】〖皇考宣皇帝室奏〗
<br>
<br>　　道閟期运。义开藏用。皇矣睿祖。至哉攸纵。循规烈炤。袭矩重芬。德溢轩羲。道懋炎云。（○同上）
<br>
<br>　　【凯容乐】〖昭皇后室奏〗
<br>
<br>　　月灵诞庆。云瑞开祥。道茂渊柔。德表徽章。粹训宸中。仪形宙外。容蹈凝华。金羽传蔼。（○同上）
<br>
<br>　　【永祚乐】〖皇帝还东壁上福酒奏〗
<br>
<br>　　构宸抗宇。合轸齐文。万灵载溢。百礼以殷。朱弦绕风。翠羽停云。桂樽既涤。瑶俎既薰。升荐惟诚。昭礼惟芬。降祉遥裔。集庆氤氲。（○同上）
<br>
<br>　　【肆夏乐】〖送神奏〗
<br>
<br>　　礼既升。乐以愉。昭序溢。幽飨馀。人只鬯。敬教敷。神光动。灵驾翔。芬九垓。镜八乡。福无届。祚无疆。（○同上）
<br>
<br>　　【休成乐】〖皇帝诣便殿奏〗
<br>
<br>　　睿孝式鬯。飨敬爰偏。谛容辍序。佾文静县。辰仪耸跸。霄卫浮銮。旒帟云舒。翠华景抟。恭惟尚烈。休明再缠。国猷远蔼。昌图聿宣。（○同上）
<br>
<br>　　【登歌二首】褚渊
<br>
<br>　　〖褚渊。字彦回。河南阳翟人。仕宋中书令。后佐高帝受禅。进位司徒。封南昌郡公。〗
<br>
<br>　　惟王建国。设庙凝灵。月荐流典。时祀晖经。瞻宸僾思。雨露追情。简日筮晷。閟奠升文。金罍渟桂。冲幄舒薰。备僚肃列。驻景开云。（○南《齐书》乐志。《乐府诗集》九。《诗纪》六十三。）
<br>
<br>　　至飨攸极。睿孝惇礼。具物咸絜。馨声合体。气昭扶幽。眇慕缠远。迎丝惊促。送佾留晚。圣衷践候。节改增怆。妙感崇深。英徽弥亮。（○同上）
<br>
<br>　　【高德宣烈乐】〖太祖高皇室〗王俭
<br>
<br>　　悠悠草昧。穆穆经纶。乃文乃武。乃圣乃神。动龛危乱。静比斯民。诞应休命。奄有八夤。握机肇运。光启禹服。义满天渊。礼昭地轴。泽靡不怀。威无不肃。戎夷竭欢。象来致福。偃风裁化。暅日敷祥。信星含曜。秬草流芳。七庙观德。六乐宣章。惟先惟敬。是飨是将。（○南《齐书》乐志。《乐府诗集》九。《诗纪》六十三。）
<br>
<br>　　【穆德凯容乐】〖穆皇后室〗
<br>
<br>　　太姒嫔周。途山俪禹。我后嗣徽。重规叠矩。肃肃閟宫。翔翔云舞。有飨德馨。无绝终古。
<br>
<br>　　（○南《齐书》乐志。《乐府诗集》九。《诗纪》六十三。）
<br>
<br>　　【明德凯容乐】〖明帝室〗
<br>
<br>　　多难固业。殷忧启圣。帝宗缵武。维时执竞。起柳献祥。百堵兴咏。义虽祀夏。功符受命。远无不怀。迩无不肃。其仪济济。其容穆穆。赫矣群临。昭哉嗣服。允王惟后。膺此多福。礼以昭事。乐以感灵。八簋陈室。六舞充庭。观德在庙。象德在形。四海来祭。万国咸宁。（○南《齐书》乐志。《乐府诗集》九。《诗纪》六十三。）
<br>
<br>　　【舞曲歌辞】
<br>
<br>　　【齐前后舞歌二首】无名氏
<br>
<br>　　【前舞阶步歌】
<br>
<br>　　〖《齐书》乐志云。新辞。下篇同。隋书乐志曰：近代舞。出入皆作乐。谓之阶步。咸用肆夏。即周官所谓乐出入奏钟鼓也。○古今乐录曰：何承天云。今舞出乐。谓之阶步。蕤宾厢作。寻仪礼燕饮射三乐。皆云席工於西阶上。大师升自西阶。北面东上。相者坐受瑟乃降。笙入。立于县中北面。乃合乐工歌鹿鸣。四牡、周南。今直谓之阶步。而承天又以为出乐。俱失之矣。〗
<br>
<br>　　天挺圣哲。三方维纲。川岳伊宁。七曜重光。茂育万物。众庶咸康。道用潜通。仁施遐扬。德厚坤极。功高昊苍。舞象盛容。德以歌章。八音既节。龙跃凤翔。皇基永树。二仪等长。（○南《齐书》乐志。《乐府诗集》五十二。《诗纪》六十三。）
<br>
<br>　　【后舞阶步歌】
<br>
<br>　　皇皇我后。绍业盛明。涤拂除秽。宇宙载清。允执中和。以莅苍生。玄化远被。兆世轨形。何以崇德。乃作九成。妍步恂恂。雅曲芬馨。八风清鼓。应以祥祯。泽浩天下。功齐百灵。（○同上）
<br>
<br>　　【齐鼙舞曲三首】
<br>
<br>　　〖南《齐书》乐志曰：汉章帝造鼙舞歌云。关东有贤女。魏明帝代汉曲云。明明魏皇帝。傅玄代魏曲作晋洪业篇云。宣文创洪业。盛德存泰始。圣皇应灵符。受命君四海。今前四句错综其辞。从五帝至不可阶六句。全玄辞。后二句本云将复御龙氏。凤皇在庭栖。又改易焉。〗
<br>
<br>　　【明君辞】
<br>
<br>　　明君创洪业。盛德在建元。受命君四海。圣皇应灵乾。五帝继三皇。三皇世所归。圣德应期运。天地不能违。仰之弥已高。犹天不可阶。将复结绳化。静拱天下齐。（错综傅玄辞。○南《齐书》乐志。《乐府诗集》五十四。《诗纪》六十三。）
<br>
<br>　　【圣主曲辞】
<br>
<br>　　圣主受天命。应期则虞唐。升旒综万机。端扆驭八方。盈虚自然数。揖让归圣明。北化陵河塞。南威越沧溟。广德齐七政。敷教腾三辰。万宇必承庆。百福咸来臻。圣皇应福始。昌德洞佑先。（错综傅玄辞。○同上）
<br>
<br>　　【明君辞】
<br>
<br>　　明君御四海。总鉴尽人灵。仰成恩已洽。竭忠身必荣。圣泽洞三灵。德教被八乡。草木变柯叶。川岳洞嘉祥。愉乐盛明运。舞蹈升太时。微霜永昌命。轨心长欢怡。（首四句错综傅玄辞。○同上）
<br>
<br>　　【齐白纻辞五首】王俭
<br>
<br>　　阳春白日风花香。趋步明月舞瑶裳。（《齐书》作堂。○南《齐书》乐志。《乐府诗集》五十五。《诗纪》六十三）
<br>
<br>　　情发金石媚笙簧。罗袿徐转红袖扬。（○同上）
<br>
<br>　　清歌流响绕凤梁。如惊若思凝且翔。（○同上）
<br>
<br>　　转盻流精艳辉光。将流将引雁双行。（○同上）
<br>
<br>　　欢来何晚意何长。明君驭永歌昌。（○同上）
<br>
<br>　　【齐凤皇衔书伎辞】江淹
<br>
<br>　　〖《齐书》乐志曰：凤皇衔书伎歌辞。盖鱼龙之流也。元会日。侍中於殿前跪取其书。宋世有此辞。齐初诏中书郎江淹改。〗
<br>
<br>　　皇齐启运从瑶玑。灵凤衔书集紫微。和乐既洽神所依。超商卷夏耀英辉。永世寿昌声华飞。（○南《齐书》乐志。《乐府诗集》五十六。《诗纪》六十三。）
<br>
<br>　　【齐民昌辞】无名氏
<br>
<br>　　〖南《齐书》乐志曰：晋杯槃舞歌。十解。第三解云。舞杯槃。何翩翩。举坐翻覆寿万年。其第一解首句云。晋世宁。宋改为宋世宁。恶其杯槃翻覆。辞不复取。齐改为齐世昌。后一解辞同。〗
<br>
<br>　　齐世昌。四海安乐齐太平。人命长。当结久。千秋万岁皆老寿。（○南《齐书》乐志。《乐府诗集》五十六。《诗纪》六十三。）
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
