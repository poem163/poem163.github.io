<HTML>
<HEAD>
<TITLE>徐陵全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 徐陵全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>徐陵全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=5616"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'徐陵全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[徐陵全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 徐陵(507～583),南朝梁陈间诗人、骈文家。字孝穆。祖籍东海郯（今山东郯城）。早年即以诗文闻名，随其父徐□在萧纲幕下任职。萧纲立为太子，他又任东宫学士。梁武帝太清二年(548),奉命出使东魏。次年,南方发生侯景之乱,徐陵因此被迫留在邺城。不久，北齐文宣帝高洋篡魏自立，仍不准他南归。徐陵被留于邺城达 7年之久。直到西魏攻克江陵，杀死梁元帝萧绎后，北齐派兵送魏末被浮的梁宗室萧渊明回南称帝，才让他随同回到建康。南归后第三年，陈武帝陈霸先代梁自立，他又入陈任职，位至
<br>左光禄大夫、太子少傅。《陈书·徐陵传》说，徐陵的集子经过离乱之后到唐初还有30卷。今本仅存 6卷，其中还有不少篇是残存的佚文，显系后人从《艺文类聚》、《文苑英华》等书中辑出的。徐集最通行的版本是清人吴兆宜注本，吴注5卷，第6卷为稍后的徐文炳所补注。《玉台新咏》历来也都认为是徐陵所编选。 
<br>
<br>骢马驱 中妇织流黄 出自蓟北门行 陇头水 陇头水 折杨柳 关山月二首 洛阳道二首 长安道 梅花落
<br>乌栖曲二首 紫骝马 刘生 杂曲 长相思二首 同江詹事登宫城南楼诗 走笔戏书应令诗 春情诗 奉和咏舞诗 和简文帝赛汉高帝庙诗
<br>山斋诗 咏柑诗 侍宴诗 奉和山池诗 山池应令诗 别毛永嘉诗 秋日别庾正员诗 征虏亭送新安王应令诗 新亭送别应令诗 和王舍人送客未还闺中有望诗
<br>为羊衮州家人答饷镜诗 咏织妇诗 内园逐凉 鬬鸡诗 咏日华诗 咏雪诗 春日诗 奉和简文帝山斋诗 
<br>
<br>
<br>--------------------------------------------------------------------------------
<br>
<br>骢马驱 
<br>
<br>白马号龙驹。雕鞍名镂渠。诸兄二千石。小妇字罗敷。倚端轻扫史。召募击休屠。塞外多风雪。城中绝诏书。空忆长楸下。连蹀复连。&nbsp;&nbsp;
<br>
<br>中妇织流黄 
<br>
<br>落花还井上。春机当户前。带衫行障口。觅钏枕檀边。数镊经无乱。新浆纬易牵。蜘蛛夜伴织。百舌晓惊眠。封用黎阳土。书因计吏船。欲知夫壻处。今督水衡钱。&nbsp;&nbsp;
<br>
<br>出自蓟北门行 
<br>
<br>蓟北聊长望。黄昏心独愁。燕山对古剎。代郡隐城楼。屡战桥恒断。长冰堑不流。天云如地阵。汉月带胡秋。渍土泥函谷。挼绳缚凉州。平生燕颔相。会自得封侯。&nbsp;&nbsp;
<br>
<br>陇头水 
<br>
<br>别涂耸千仞。离川悬百丈。攒荆夏不通。积雪冬难上。枝交陇底暗。石碍波前响。回首咸阳中。唯言梦时往。&nbsp;&nbsp;
<br>
<br>陇头水 
<br>
<br>陇头流水急。水急行难渡。半入隗嚣营。傍侵酒泉路。心交赐宝刀。小妇裁纨素。欲知别家久。戎衣今已故。&nbsp;&nbsp;
<br>
<br>折杨柳 
<br>
<br>袅袅河堤树。依依魏主营。江陵有旧曲。洛下作新声。妾对长杨苑。君登高柳城。春还应共见。荡子太无情。 
<br>
<br>关山月二首 
<br>
<br>一 
<br>
<br>关山三五月。客子忆秦川。思妇高楼上。当牕应未眠。星旗映疎勒。云阵上祁连。战气今如此。从军复几年。 
<br>
<br>二 
<br>
<br>月出柳城东。微云掩复通。苍茫萦白晕。萧瑟带长风。羌兵烧上郡。胡骑猎云中。将军拥节起。战士夜鸣弓。&nbsp;&nbsp;
<br>
<br>洛阳道二首 
<br>
<br>一 
<br>
<br>绿柳三春暗。红尘百戏多。东门向金马。南陌接铜驼。华轩翼葆吹。飞盖响鸣珂。潘郎车欲满。无奈掷花何。 
<br>
<br>二 
<br>
<br>洛阳驰道上。春日起尘埃。濯龙望如雾。河桥渡似雷。闻珂知马蹀。傍幰见甍开。相看不得语。密意眼中来。 
<br>
<br>长安道
<br>
<br>辇道乘双阙。豪雄被五都。横桥象天汉。法驾应坤图。韩康卖良药。董偃鬻明珠。喧喧拥车骑。非但执金吾。 
<br>
<br>梅花落 
<br>
<br>对户一株梅。新花落故栽。燕拾还莲井。风吹上镜台。娼家怨思妾。楼上独徘徊。啼看竹叶锦。簪罢未能裁。&nbsp;&nbsp;
<br>
<br>
<br>--------------------------------------------------------------------------------
<br>
<br>乌栖曲二首 
<br>
<br>一 
<br>
<br>卓女红妆期此夜。胡姬沽酒谁论价。风流荀令好儿郎。偏能傅粉复熏香。 
<br>
<br>二 
<br>
<br>绣帐罗帷隐灯烛。一夜千年犹不足。唯憎无赖汝南鸡。天河未落犹争啼。 
<br>
<br>紫骝马 
<br>
<br>玉镫绣缠鬃。金鞍锦覆幪。风惊尘未起。草浅埒犹空。角弓连两兔。珠弹落双鸿。日斜驰逐罢。连翩还上东。&nbsp;&nbsp;
<br>
<br>刘生 
<br>
<br>刘生殊倜傥。任侠遍京华。戚里惊鸣筑。平阳吹怨笳。俗儒排左氏。新室忌汉家。高才被摈压。自古共怜嗟。 
<br>
<br>杂曲 
<br>
<br>倾城得意已无俦。洞房连阁未消愁。宫中本造鸳鸯殿。为谁新起凤凰楼。绿黛红颜两相发。千娇百念情无歇。舞衫回袖胜春风。歌扇当窗似秋月。碧玉宫妓自翩妍。绛树新声最可怜。张星旧在天河上。从来张姓本连天。二八年时不忧度。旁边得宠谁相妬。立春历日自当新。正月春幡底须故。流苏锦帐挂香囊。织成罗幌隐灯光。只应私将琥珀枕。暝暝来上珊瑚床。 
<br>
<br>长相思二首 
<br>
<br>一 
<br>
<br>长相思。望归难。传闻奉诏戍皋兰。龙城远。鴈门寒。愁来瘦转剧。衣带自然宽。念君今不见。谁为抱腰看。 
<br>
<br>二 
<br>
<br>长相思。好春节。梦里恒啼悲不泄。帐中起。牕前髻。柳絮飞还聚。游丝断复结。欲见洛阳花。如君陇头雪。&nbsp;&nbsp;
<br>
<br>同江詹事登宫城南楼诗 
<br>
<br>元良属上德。率土被中孚。汉幄朝无怠。周门夕复趋。桓经既受业。贺拜且尊儒。壮志谐风雅。高文会斗枢。铿锵叶舞蹈。照烂等琨瑜。沟水惭雄伯。漳川仰大巫。鲍鱼艼入俎。钓鳖匪充厨。叔誉恒词屈。防年岂滥诛。&nbsp;&nbsp;
<br>
<br>走笔戏书应令诗 
<br>
<br>此日乍殷勤。相嫌不如春。今宵花烛泪。非是夜迎人。舞席秋来卷。歌筵无数尘。曾经新代故。那恶故迎新。片月窥花簟。轻寒入锦巾。秋来应瘦尽。偏自着腰身。&nbsp;&nbsp;
<br>
<br>春情诗 
<br>
<br>风光今旦动。雪色故年残。薄夜迎新节。当垆却晚寒。奇香分细雾。石炭捣轻纨。竹叶裁衣带。梅花奠酒盘。年芳袖里出。春色黛中安。欲知迷下蔡。先将过上兰。&nbsp;&nbsp;
<br>
<br>奉和咏舞诗 
<br>
<br>十五属平阳。因来入建章。主家能教舞。城中巧画妆。低鬟向绮席。举袖拂花黄。烛送空回影。衫传箧里香。当由好留客。故作舞衣长。&nbsp;&nbsp;
<br>
<br>和简文帝赛汉高帝庙诗 
<br>
<br>山宫类牛首。汉寝若龙川。玉盌无秋酎。金灯灭夜烟。丹帷迫灵岳。绀席下羣仙。堂虚沛筑响。钗低戚舞妍。何殊后庙里。子建作华篇。&nbsp;&nbsp;
<br>
<br>
<br>--------------------------------------------------------------------------------
<br>
<br>山斋诗 
<br>
<br>桃源惊往客。鹤峤断来宾。复有风云处。萧条无俗人。山寒微有雪。石路本无尘。竹径蒙笼巧。茅斋结构新。烧香披道记。悬镜厌山神。砌水何年溜。檐桐几度春。云霞一已绝。宁辨汉将秦。&nbsp;&nbsp;
<br>
<br>咏柑诗 
<br>
<br>朱实挺江南。苞品擅珍淑。上林杂嘉树。江潭间修竹。万室拟封侯。千株挺荆国。绿叶萋以布。素荣芬且郁。得陈终宴欢。良垂云雨育。&nbsp;&nbsp;
<br>
<br>侍宴诗 
<br>
<br>园林才有热。夏浅更胜春。嫩竹犹含粉。初荷未聚尘。承恩豫下席。应阮独何人。 
<br>
<br>奉和山池诗 
<br>
<br>罗浮无定所。郁岛屡迁移。不觉因风雨。何时入后池。楼台非一势。临翫自多奇。云生对户石。猨挂入櫩枝。&nbsp;&nbsp;
<br>
<br>山池应令诗 
<br>
<br>画舸图仙兽。飞艎挂采斿。榜人事金桨。钓女饰银钩。细萍时带檝。低荷乍入舟。猿啼知谷晚。蝉咽觉山秋。&nbsp;&nbsp;
<br>
<br>别毛永嘉诗 
<br>
<br>愿子厉风规。归来振羽仪。嗟余今老病。此别空长离。白马君来哭。黄泉我讵知。徒劳脱宝剑。空挂陇头枝。&nbsp;&nbsp;
<br>
<br>秋日别庾正员诗 
<br>
<br>征途愁转旆。连骑惨停镳。朔气凌疎木。江风送上潮。青雀离帆远。朱鸢别路遥。唯有当秋月。夜夜上河桥。&nbsp;&nbsp;
<br>
<br>征虏亭送新安王应令诗 
<br>
<br>凤吹临南浦。神驾饯东平。亭回漳水乘。斾转洛滨笙。地冻斑轮响。风严羽盖轻。烧田云色暗。古树雪花明。歧路一回首。流襟动睿情。&nbsp;&nbsp;
<br>
<br>新亭送别应令诗 
<br>
<br>凤吹临伊水。时驾出河梁。野燎村田黑。江秋岸荻黄。隔城闻上鼓。回舟隐去樯。神襟爱远别。流睇极清漳。&nbsp;&nbsp;
<br>
<br>和王舍人送客未还闺中有望诗 
<br>
<br>倡人歌吹罢。对镜览红颜。拭粉留花称。除钗作小鬟。绮灯停不灭。高扉掩未关。良人在何处。光唯见月还。&nbsp;&nbsp;
<br>
<br>
<br>--------------------------------------------------------------------------------
<br>
<br>为羊衮州家人答饷镜诗 
<br>
<br>信来赠宝镜。亭亭似团月。镜久自踰明。人久情愈歇。取镜挂空台。于今莫复开。不见孤鸾鸟。香魂何处来。&nbsp;&nbsp;
<br>
<br>咏织妇诗 
<br>
<br>纤纤运玉指。脉脉正蛾眉。振蹑开交缕。停梭续断丝。檐前初月照。洞户朱帷垂。弄机行掩泪。弥令织素迟。&nbsp;&nbsp;
<br>
<br>内园逐凉 
<br>
<br>昔有北山北。今余东海东。纳凉高树下。直坐落花中。狭径长无迹。茅斋本自空。提琴就竹筱。酌酒劝梧桐。&nbsp;&nbsp;
<br>
<br>鬬鸡诗 
<br>
<br>季子聊为戏。陈王欲聘才。花冠已冲力。芥爪复惊媒。鬬凤羞衣锦。双鸾耻镜台。陈仓若有信。为觅宝鸡来。&nbsp;&nbsp;
<br>
<br>咏日华诗 
<br>
<br>朝晖烂曲池。夕满西陂。复有当昼景。江上铄光仪。时从高浪歇。乍逐细波移。一在雕梁上。讵比扶桑枝。&nbsp;&nbsp;
<br>
<br>咏雪诗 
<br>
<br>琼林玄圃叶。桂树日南华。岂若天庭瑞。轻雪带风斜。三晨喜盈尺。六出儛崇花。明朝阙门外。应见海神车。&nbsp;&nbsp;
<br>
<br>春日诗 
<br>
<br>岸烟起暮色。岸水带斜晖。径狭横枝度。帘摇惊燕飞。落花承步履。流涧写行衣。何殊九枝盖。薄暮洞庭归。&nbsp;&nbsp;
<br>
<br>奉和简文帝山斋诗 
<br>
<br>架岭承金阙。飞桥对石梁。竹密山斋冷。荷开水殿香。山花临舞席。冰影照歌床。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
