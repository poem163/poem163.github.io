<HTML>
<HEAD>
<TITLE>宋诗 卷10-12 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 宋诗 卷10-12</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋诗 卷10-12</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6536"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋诗 卷10-12')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋诗 卷10-12]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 
<br>【卷十】
<br>
<br>　　☆王素
<br>
<br>　　〈素。字休业。琅邪临沂人。初为庐陵王国侍郎。泰始中。徵太子中舍人。不就。七年卒。年五十四。有集十六卷。〉
<br>
<br>　　【学阮步兵体诗】
<br>
<br>　　沈情发遐虑。纡郁怀所思。仿佛闻箫管。鸣凤接嬴姬。联绵共云翼。燕婉相携持。寄言芳华士。宠利不常期。泾渭分清浊。视彼谷风诗。
<br>
<br>　　☆吴迈远
<br>
<br>　　〈迈远。曾任江州从事。好为篇章。宋明帝闻而召之。及见。曰：此人联绝之外。无所复有。好自夸而嗤鄙他人。每作诗得称意语。辄掷地呼曰：曹子建何足数哉。宋元徽二年。坐桂阳之乱诛死。有集八卷。〉
<br>
<br>　　【飞来双白鹄】
<br>
<br>　　可怜双白鹄。双双绝尘氛。连翩弄光景。交颈游青云。逢罗复逢缴。雌雄一旦分。哀声流海曲。孤叫出江。岂不慕前侣。为尔不及群。步步一零泪。千里犹待君。乐哉新相知。悲来生别离。持此百年命。共逐寸阴移。譬如空山草。零落心自知。
<br>
<br>　　【棹歌行】
<br>
<br>　　十三为汉使。孤剑出皋兰。西南穷天险。东北毕地关。岷山高以峻。燕水清沮寒。一去千里孤。边马何时还。遥望烟嶂外。障气郁云端。始知身死处。平生从此残。
<br>
<br>　　【阳春歌】
<br>
<br>　　百里望咸阳。知是帝京域。绿树摇云光。春城起风色。佳人爱华景。流靡园塘侧。妍姿艳月映。罗衣飘蝉翼。宋玉歌阳春。巴人长叹息。雅郑不同赏。那令君怆恻。
<br>
<br>　　生平重爱惠。私自怜何极。
<br>
<br>　　【胡笳曲】
<br>
<br>　　轻命重意气。古来岂但今。缓颊献一说。扬眉受千金。边风落寒草。鸣笳坠飞禽。越情结楚思。汉耳听胡音。既怀离俗伤。复悲朝光侵。日当故乡没。遥见浮云阴。
<br>
<br>　　【长相思】
<br>
<br>　　晨有行路客。依依造门端。人马风尘色。知从河塞还。时我有同栖。结宦游邯郸。将不异客子。分饥复共寒。烦君尺帛书。寸心从此殚。遣妾长憔悴。岂复歌笑颜。檐隐千霜树。庭枯十载兰。经春不举袖。秋落宁复看。一见愿道意。君门已九关。虞卿弃相印。担簦为同欢。闺阴欲早霜。何事空盘桓。
<br>
<br>　　【长别离】
<br>
<br>　　生离不可闻。况复长相思。如何与君别。当我盛年时。蕙华每摇荡。妾心空自持。荣乏草木欢。悴极霜露悲。富贵貌难变。贫贱颜易衰。持此断君肠。君亦宜自疑。淮阴有逸将。折翮谢翻飞。楚有扛鼎士。出门不得归。正为隆准公。仗剑入紫微。君才定何如。白日下争晖。
<br>
<br>　　【杞梁妻】
<br>
<br>　　灯竭从初明。兰凋犹早薰。扼腕非一代。千载炳遗文。贞夫沦莒役。杜吊结齐君。惊心眩白日。长洲崩秋云。精微贯穹。高城为聩坟。行人既迷径。飞鸟亦失群。壮哉金石躯。出门形影分。一随尘壤消。声雀谁共论。
<br>
<br>　　【楚朝曲】
<br>
<br>　　白云萦蔼荆山阿。洞庭纵横日生波。幽芳远客悲如何。绣被掩口越人歌。壮年流瞻襄成和。清贞空情感电过。初同末异忧愁多。穷巷恻怆沈汨罗。延思万里挂长河。翻惊汉阴动湘娥。
<br>
<br>　　【秋风曲】
<br>
<br>　　寒乡无异服。衣毡代文练。月月望君归。年年不解纟延。荆扬春早和。幽冀犹霜霰。北寒妾已知。南心君不见。谁为道辛苦。寄情双飞燕。形迫杼煎丝。颜落风催电。容华一朝尽。唯馀心不变。
<br>
<br>　　【游庐山观道士石室诗】〖《诗纪》云。诗汇作江总者非。〗
<br>
<br>　　蒙葺众山里。往来迹稀。寻岭达仙居。道士披云归。似著周时冠。状披汉时衣。安知世代积。服古人不衰。得我宿昔情。知我道无为。
<br>
<br>　　【临终诗】
<br>
<br>　　伤歌入松路。斗酒望青山。谁非一丘土。参差前後间。
<br>
<br>　　☆徐爰
<br>
<br>　　〈爰。字长玉。初名瑗。南琅邪开阳人。仕晋为琅邪王大司马府中典军。宋元嘉中。累迁殿中侍御史。孝建初。补尚书水部郎。转殿中郎、尚书右丞。迁左丞。大明中。领著作郎。泰始初。领长水校尉兼尚书左丞。後废帝即位。为南济阴在守、中散大夫。元徽三年卒。年八十二。有《宋书》六十五卷、集十卷。〉
<br>
<br>　　【华林北涧诗】
<br>
<br>　　总长潭兮括远源。下沈留兮起轻泉。回溪浚兮曲沼阻。冲波激兮濑浅浅。贯九谷兮积灵芝。飞清寿兮洁澄连。
<br>
<br>　　【咏牛女诗】
<br>
<br>　　结彩彪天路。颓芳菲灵台。
<br>
<br>　　☆袁粲
<br>
<br>　　〈粲。字景倩。淑兄子。孝武即位。迁尚书吏部郎、太子右卫率。历任侍中、吏部尚书、司徒左长史、南东海太守、尚书仆射、中书监。顺帝明元年。为萧道成所害。〉
<br>
<br>　　【五言诗】
<br>
<br>　　〖南史曰：粲负才尚气。爱好虚远。虽位任隆重。不以事务经怀。尝作五言诗言云云。盖其志也。〗
<br>
<br>　　访迹虽中宇。循寄乃沧洲。
<br>
<br>　　☆刘俣
<br>
<br>　　〈俣。彭城人。〉
<br>
<br>　　【诗】
<br>
<br>　　〖南史曰：俣。颜节字也。尝赋诗云云。後彦节与袁粲谋诛齐高帝。不克死。俣亦被害。〗
<br>
<br>　　城上草。植根非不高。所恨风霜早。
<br>
<br>　　☆卞彬
<br>
<br>　　〈彬。字士蔚。济阴冤勾人。仕宋为西曹主簿、奉朝请、员外郎。〉
<br>
<br>　　【自为童谣】
<br>
<br>　　〖南《齐书》曰：宋元徽末。四贵辅政。彬谓太祖曰：外间童谣云云。公颇闻不。时王蕴居父忧。与袁粲同死。故念尸著服也。服者。衣也。褚字边衣也。孝除子以代日者。谓褚渊也。列管。箫也。彬退。太祖笑曰：彬自作此。〗
<br>
<br>　　可怜可念尸著服。孝子不在日代哭。列箫暂鸣死列族。
<br>
<br>　　☆任豫
<br>
<br>　　【雪诗】
<br>
<br>　　寒鸢响云啸。悲鸿哀夜号。箕飚振地作。毕阴骇曾高。
<br>
<br>　　【夏潦省宅诗】
<br>
<br>　　风棹出天街。星言指沈室。顿楫俄毁垣。恻然悼穷陌。春为发大道。夏为涂攵潮拆。贵者陋怀居。鄙人安朝夕。生长数十载。幸佑见衰白。堂遗孤孩音。庭馀笄龀迹。入似聚族慰。出为里仁惜。
<br>
<br>　　☆袁伯文
<br>
<br>　　〈伯文为中书郎。有集十一卷。〉
<br>
<br>　　【楚妃叹】
<br>
<br>　　玉墀滴凄露。罗幌已依霜。逢春每先绝。争秋欲几芳。
<br>
<br>　　【述山贫诗】
<br>
<br>　　佣涤倦闾。耕牧惫松丘。制荷依露壑。搴若逗霜洲。鬓垂惊年素。肤耗盈带忧。幸有深栖性。幽山可以留。
<br>
<br>　　☆湛茂之
<br>
<br>　　〈茂之为司徒左长史。〉
<br>
<br>　　【历山草堂应教】
<br>
<br>　　闭户守玄漠。无复车马迹。衰废归丘樊。岁寒见松柏。身惭睢阳老。名忝梁园客。习隐非朝市。追常在山泽。离离插天树。磊磊间云石。持此怡一生。伤哉驹度隙。
<br>
<br>　　☆贺道庆
<br>
<br>　　〈道庆。会稽山阴人。〉
<br>
<br>　　【离合诗】
<br>
<br>　　促席宴间夜。足欢不觉疲。咏歌无馀愿。永言终在斯。
<br>
<br>　　☆王歆之
<br>
<br>　　〈歆之。字叔道。河东人。曾袒愆期。有名晋世。官至南蛮校尉。歆之位至左民尚书光禄大夫。卒官。〉
<br>
<br>　　【效孙皓尔汝歌】
<br>
<br>　　〖南史曰：河东王歆之。尝为南康刘邕相。素轻邕。後歆之与邕俱与元会并坐。邕谓歆之曰：卿昔见臣。今能见劝一杯酒否。歆之因效孙皓歌答之。〗
<br>
<br>　　昔为汝作臣。今与汝比肩。既不劝汝酒。亦不愿汝年。
<br>
<br>　　☆萧
<br>
<br>　　【贫士诗】
<br>
<br>　　四时迭来往。苦辛随事迫。三冬泣牛衣。五月披裘客。迟迟春日永。忧来安所适。季秋授衣节。
<br>
<br>　　荷裳竟不易。班超弃笔砚。娄敬脱挽轭。虽云丈夫志。终涉自媒迹。贤哉颜氏子。饮水常怡怿。
<br>
<br>　　☆张公庭
<br>
<br>　　【春游诗】
<br>
<br>　　勾芒御春正。衡纪运玉琼。明庶起祥春。和气翕来征。庆云荫八极。甘寸润四垌。昊天降灵泽。朝日耀华精。嘉苗布原野。百卉敷时荣。鸠鹊与鹂黄。间关相和鸣。べ萍覆灵沼。香花扬芳馨。春游诚可乐。感此曰日倾。休否有终极。落叶思本茎。临川悲游者。节变动中情。
<br>
<br>　　☆渔父
<br>
<br>　　【答孙缅歌】
<br>
<br>　　〖南史曰：渔父者。不知姓名。亦不知何许人。太康。孙缅为浔阳太守。落日逍遥渚际。见一轻舟凌波隐显。俄而渔父至。神韵萧洒。垂纶长啸。缅甚异之。褰裳涉水与之论用世之道。渔父曰：仆山海狂人。不达世务。未辨贱贫。无论荣贵。乃歌云云。於是悠然鼓棹而去。〗
<br>
<br>　　竹竿｛翟｝々。河水氵攸々悠悠。相忘为乐。贪饵吞钩。非夷非惠。聊以忘忧。
<br>
<br>　　【杂歌谣辞】〖谚语附〗
<br>
<br>　　【时人为檀道济歌】
<br>
<br>　　〖南史曰：檀道济有威名。为敌所畏。宋王疑而杀之。时人哀而作歌曰：〗
<br>
<br>　　可怜白浮鸠。枉杀檀江州。
<br>
<br>　　【时人为檀道济歌】
<br>
<br>　　〖《异苑》曰：檀道济元嘉中镇寻阳。十二年入朝。与家分别。顾瞻城阙。欷愈深。识者是知道济之不南旋也。故时人为其歌曰：〗
<br>
<br>　　生人作死别。荼毒当奈何。
<br>
<br>　　【读曲歌】
<br>
<br>　　〖宋《书》曰：读曲歌者。民间为彭城王义康所作也。其歌云。〗
<br>
<br>　　死罪刘领军。误杀刘第四。
<br>
<br>　　【刘敬叔引诗】
<br>
<br>　　〖《异苑》曰：朱文绣与罗子钟为友。俱仕於梁。绣既死。钟哀哭之。其夜俱亡。梁南七里有鸡山。葬绣於其中。北九里有雉涧。埋钟于其内。绣神灵变为雉。钟魂魄化为雉。清鸣哀响。来往一不绝。故《诗》云：〗
<br>
<br>　　鸡山别飞响。雉涧和清音。
<br>
<br>　　【民间为谢灵运谣】
<br>
<br>　　〖宋《书》曰：陈郡谢灵运。每出入。自扶接者常数人。民间谣曰云云。此盖不肃之咎。後坐诛。〗
<br>
<br>　　四人挈衣裙。三人捉坐席。
<br>
<br>　　【元嘉中魏地童谣】
<br>
<br>　　〖南史曰：宋元嘉二十七年。魏太武帝围汝南戍。文帝遣臧质北救。至盱眙。太武已过淮。自广陵返攻盱眙。就质求酒。质封溲便与之。且报书云。不闻童谣言邪。虏马饮江水。佛狸死卯年。冥期使然。非复人事。尔智识及众岂能胜苻坚邪。顷年展尔陆梁者。是尔未饮江。太岁未卯耳。时魏地有童谣。故质引之云。〗
<br>
<br>　　轺车北来如穿雉。不意虏马饮江水。虏主北归石济死。虏欲渡江天不徙。
<br>
<br>　　【臧质引童谣】
<br>
<br>　　虏马渡江水。佛狸死卯年。
<br>
<br>　　【元嘉末童谣】
<br>
<br>　　〖高僧传曰：昙爽立寺。名新亭精舍。後孝武帝南下伐凶。銮旆至此寺。及登禅。复幸禅堂。故元嘉末童谣云云。乃禅堂之谓。故中兴禅房犹有龙飞殿焉。〗
<br>
<br>　　钱唐出天子。
<br>
<br>　　【民间为奚显度谣】
<br>
<br>　　〖南史曰：大明中。有奚显度者为员外散骑侍郎。孝武尝使主领人功。而苛虐无道。动加捶挞。暑雨寒雪。不听暂休。人不堪命。时建康县考囚。或用方材压额及踝胫。故民间有此谣。又相戏曰：勿反顾。付奚度。其暴酷如此。〗
<br>
<br>　　宁得建康压额。不能受奚度拍。
<br>
<br>　　【泰始中童谣】
<br>
<br>　　〖南《齐书》曰：宋泰始中童谣云云。故明帝杀建安王休仁。苏亻品云。後顺帝自东城即位。论者谓应之。乃是武进县上所居东城也。〗
<br>
<br>　　东城出天子。
<br>
<br>　　【永光初谣言】
<br>
<br>　　〖宋《书》曰：前废帝永光初。又谣言云云。幼主欲南幸湘川以厌之。既而湘东王即尊位。是为明帝。〗
<br>
<br>　　湘州出天子。
<br>
<br>　　【元徽中童谣】
<br>
<br>　　〖《齐书》曰：元徽中童谣。後沈攸之反。雍州刺史张敬儿袭江陵。杀攸之子元等。〗
<br>
<br>　　襄阳白铜蹄。郎杀荆州儿。
<br>
<br>　　【东阳为释慧约谣】
<br>
<br>　　〖高僧传曰：释慧约姓娄氏。年二十始游於剡。远会素心。多究经典。故东阳谣曰：〗
<br>
<br>　　少达妙理娄居士。
<br>
<br>　　【时人为刘劭刘骏语】
<br>
<br>　　〖魏《书》曰：义隆太子劭及始兴王休明等斩义隆。劭弟骏讨之。擒劭、休明并枭首大桁。男女一皆从戮。时人为之语曰：〗
<br>
<br>　　遥望建康城。江水逆流萦。前见子杀父。後见弟杀兄。
<br>
<br>　　【麦城俗谚】
<br>
<br>　　〖寰宇记曰：麦城东有驴城。沮水之西有磨城。犄角麦城。昔伍子胥造此二城以攻麦城。假驴磨之名。俗谚云。〗
<br>
<br>　　东驴西磨。麦城自破。
<br>
<br>　　【颜延之引谚】
<br>
<br>　　〖宋《书》曰：延之为庭诰之文曰：富厚贫薄。事之悬也。谚曰：〗
<br>
<br>　　富则盛。贫则病。
<br>
<br>　　【清溪谚】
<br>
<br>　　〖《异苑》曰：檀道济居青溪。第二儿夜忽见人来缚己。欲呼不得。至晓乃解。犹见绳痕。先是吴将步阐所居。谚云云云。青溪。青扬是也。自步及檀。皆被诛。〗
<br>
<br>　　扬州青。是鬼营。
<br>
<br>　　【释慧通引谚】
<br>
<br>　　〖弘明集曰：释慧通驳顾道士夷夏论曰：谚曰：〗
<br>
<br>　　指南为北。自谓不惑。指西为东。自谓不蒙。
<br>
<br>　　【时人为丁午语】
<br>
<br>　　〖《宋书》武帝纪曰：诸葛长民贪淫骄纵。帝每优容之。刘毅既诛。长民惧祸。及将谋作乱。帝自江陵还。长民到门。引前却人语。帝已密命左右丁午自幔後於坐拉焉。死床侧。舆尸付廷尉。午骁勇有力。时人语曰：〗
<br>
<br>　　勿跋扈。付丁午。
<br>
<br>　　【南豫州军士为王玄谟宗越语】
<br>
<br>　　〖宋《书》曰：玄谟性严克少恩。而将军宗越御下更苛酷。军士为之语曰：〗
<br>
<br>　　宁作五年徒。不逢王玄谟。玄谟犹尚可。宗越更杀我。
<br>
<br>　　【鼓山俗语】
<br>
<br>　　〖宋永初古今山川记曰：鼓山有石鼓形二所。南北相当。俗语云。〗
<br>
<br>　　南彭北鼓。相去十五。
<br>
<br>　　【京邑为何勖孟灵休语】
<br>
<br>　　〖宋《书》曰：时安成公何勖。无忌之子也。临汝公孟灵休。昶之子也。并各奢豪。与湛之共以肴膳器服车马相尚。京邑为之语曰：〗
<br>
<br>　　安成食。临汝饰。
<br>
<br>　　【时人为王延之王僧虔语】
<br>
<br>　　〖南《齐书》曰：齐高帝辅政。朝野之情。人怀彼此。延之与尚书令王僧虔中立无所去就。时人语曰云云。高帝以此善之。〗
<br>
<br>　　二王居平。不送不迎。
<br>
<br>　　【京师为东安斗场二寺僧语】
<br>
<br>　　〖宋《书》曰：慧严、慧义道人并在安东寺。学行精整。为道俗所推。时斗场寺多禅僧。京师为之语曰：〗
<br>
<br>　　斗场禅师窟。东安谈义林。
<br>
<br>　　【时人为胡母颢语】
<br>
<br>　　〖南史曰：宋明帝时。阮佃夫、杨运长、王道隆皆擅威权。言为诏敕。君守令长。一缺十除。内外混然。官以贿命。王阮家富於公室。中书舍人胡母颢专权。奏无不可。时人语云云。禾绢谓上也。〗
<br>
<br>　　禾绢闭眼诺。胡母大张橐。
<br>
<br>　　【百姓为袁粲褚彦回语】
<br>
<br>　　〖南史曰：袁粲谋举兵诛齐高帝。褚渊发其谋。粲兵败过害。而渊独辅政。于时百姓语曰：〗
<br>
<br>　　可怜石头城。宁为袁粲死。不作褚渊生。
<br>
<br>　　【齐宋以来民间语】
<br>
<br>　　〖南《齐书》曰：齐、宋以来民间语云云。明帝初。诛害蕃戚。京师危骇。〗
<br>
<br>　　扰攘建武上。
<br>
<br>　　【时人评八僧语】
<br>
<br>　　〖高僧传曰：宋长安龙光寺有竺道生。本姓魏。钜鹿人也。性广机警。神气清穆。初生与睿公及严观同学齐名。故时人评曰：〗
<br>
<br>　　生睿发天真。严观洼流得。慧义彭亨进。寇渊千默塞。
<br>
<br>　　【时人为释道经慧静语】
<br>
<br>　　〖高僧传曰：释慧静姓王。东阿人。容甚黑。而机悟清远。时洛中有沙门道经。亦解迈当时。与慧静齐合。而耳甚长大。故时人语曰：〗
<br>
<br>　　洛下长大耳。东阿黑如墨。有问无不酬。有酬无不塞。
<br>
<br>
<br>
<br>
<br>
<br>
<br>
<br>【卷十一】
<br>
<br>　　【清商曲辞】
<br>
<br>　　〖《诗纪》云。清商曲古辞一卷。已入晋诗。其题解系宋人作者。别载於此。如碧玉歌。汝南王作。读曲民间为彭城王义康作。石城乐。臧质作。乌夜啼。临川王义庆作。襄阳乐。随王诞作。寿阳乐。南平穆王作。西乌夜飞。沈攸之作。今所传辞类与本旨不同。盖其题义虽各有所始。而词或非其旧也。郭茂倩乐府题下不书名氏。左克明直作古辞。今各仍其旧云。齐诗仿此。〗
<br>
<br>　　【吴声歌曲】
<br>
<br>　　【碧玉歌三首】
<br>
<br>　　〖《诗纪》云。左克明作古辞。乐苑曰：碧玉歌者。宋汝南王之所作也。碧玉。汝南王妾名。以宠爱之甚。所以歌之。〗
<br>
<br>　　碧玉破瓜时。郎为情颠倒。芙蓉陵霜荣。秋容故尚好。
<br>
<br>　　碧玉小家女。不敢攀贵德。感郎千金意。惭无倾城色。
<br>
<br>　　碧玉小家女。不敢贵德攀。感郎意气重。遂得结金兰。
<br>
<br>　　【华山畿二十五首】
<br>
<br>　　〖古今乐录曰：华山畿者。宋少帝时懊恼一曲。亦变曲也。少帝时。南徐一士子从华山畿往云阳。见客舍有女子。年十八九。悦之无因。遂感心疾。母问其故。具以启母。母为至华山寻访。见女。具说。女闻感之。因脱蔽膝。令母密置其席下。卧之当已。少日果差。忽举席。见蔽膝而抱持。遂吞食而死。气欲绝。谓母曰：葬时车载从华山度。母从其意。比至女门。牛不肯前。打拍不动。女曰：且待须臾。妆点沐浴。既而出歌曰：华山畿。君既为侬死。独活为谁施。欢若见怜时。棺木为侬开。棺应声开。女遂入棺。家人叩打。无如之何。乃合葬。呼曰神女冢。〗
<br>
<br>　　华山畿。君既为侬死。独活为谁施。欢若见怜时。棺木为侬开。
<br>
<br>　　闻欢大养蚕。定得几许丝。所得何足言。奈何黑瘦为。
<br>
<br>　　夜相思。投壶不得箭。忆欢作娇时。
<br>
<br>　　开门枕水渚。三刀治一鱼。历乱伤杀汝。
<br>
<br>　　未敢便相许。夜闻侬家论。不持侬与汝。
<br>
<br>　　懊恼不堪止。上床解要绳。自经屏风里。
<br>
<br>　　啼者曙。泪落枕将浮。身沉被流去。
<br>
<br>　　将懊恼。石阙昼夜题。碑泪常不燥。
<br>
<br>　　别後常相思。顿书千丈阙。题碑无罢时。
<br>
<br>　　奈何许。所欢不在间。娇笑向谁绪。
<br>
<br>　　隔津欢。牵牛语织女。离泪溢河汉。
<br>
<br>　　啼相忆。泪如漏刻水。昼夜流不息。
<br>
<br>　　著处多遇罗。的的往年少。艳情何能多。
<br>
<br>　　无故相然我。路绝行人断。夜夜故望汝。
<br>
<br>　　一坐复一起。黄昏人定後。许时不来已。
<br>
<br>　　摩可浓。巷巷相罗截。终当不置汝。
<br>
<br>　　不能久长离。中夜忆欢时。抱被空中啼。
<br>
<br>　　腹中如汤灌。肝肠寸寸断。教侬底聊赖。
<br>
<br>　　相送劳劳渚。长江不应满。是侬泪成许。
<br>
<br>　　奈何许。天下人何限。慊慊只为汝。
<br>
<br>　　郎情难可道。欢行豆挟心。见荻多欲绕。
<br>
<br>　　松上萝。愿君如行云。时时见经过。
<br>
<br>　　夜相思。风吹窗帘动。言是所欢来。
<br>
<br>　　长鸣鸡。谁知侬念汝。独向空中啼。
<br>
<br>　　腹中如乱丝。愦愦适得去。愁毒已复来。
<br>
<br>　　【读曲歌八十九首】
<br>
<br>　　〖《宋书》乐志曰：读曲歌者。民间为彭城王义康所作也。其歌云。死罪刘领军。误杀刘第四。是也。古今乐录曰：读曲歌者。元嘉十七年。袁後崩。百官不敢作声歌。或因酒燕。止窃声读曲细吟而已。〗
<br>
<br>　　花钗芙蓉髻。双鬓如浮云。春风不知著。好来动罗裙。
<br>
<br>　　念子情难有。已恶动罗裙。斩侬入怀不。
<br>
<br>　　红蓝与芙蓉。我色与欢敌。莫案石榴花。历乱听侬摘。
<br>
<br>　　千叶红芙蓉。照灼绿水边。馀花任郎摘。慎莫罢侬连。
<br>
<br>　　思欢久。不爱独枝莲。只惜同心藕。
<br>
<br>　　打坏木栖床。谁能坐相思。三更书石阙。忆子夜啼碑。
<br>
<br>　　奈何不可言。朝看莫牛迹。知是宿蹄痕。
<br>
<br>　　娑拖何处归。道逢播扌若郎。口朱脱去尽。花钗复低昂。
<br>
<br>　　所欢子。莲从胸上度。刺忆庭欲死。
<br>
<br>　　揽裳踱。跣把丝织履。故交白足露。
<br>
<br>　　上知所。所欢不见怜。憎状从前度。
<br>
<br>　　思难忍。络罂语犹壶。倒写侬顿尽。
<br>
<br>　　上树摘桐花。何悟枝枯燥。迢迢空中落。遂为梧子道。
<br>
<br>　　桐花特可怜。愿天无霜雪。梧子解千年。
<br>
<br>　　柳树得春风。一低复一昂。谁能空相忆。独眠度三阳。
<br>
<br>　　折杨柳。百鸟园林啼。道欢不离口。
<br>
<br>　　衫两袖裂。花钗鬓边低。何处分别归。西上古馀啼。
<br>
<br>　　所欢子。不与他人别。啼是忆郎耳。
<br>
<br>　　披被树明灯。独思谁能忍。欲知长寒夜。兰灯倾壶尽。
<br>
<br>　　坐起叹汝好。愿他甘丛香。倾筐入怀抱。
<br>
<br>　　通发不可料。憔悴为谁睹。欲知相忆时。但看裙带缓几许。
<br>
<br>　　忆欢不能食。徘徊三路间。因风觅消息。
<br>
<br>　　朝日光景开。从君良燕游。愿如卜者策。长与千岁龟。
<br>
<br>　　所欢子。问春花可怜。括插衤尔裆里。
<br>
<br>　　芳萱初生时。知是无忧草。双眉画未成。那能就郎抱。
<br>
<br>　　百花鲜。谁能怀春日。独入罗帐眠。
<br>
<br>　　闻欢得新侬。四支懊如垂。鸟散放行路。井中百翅不能飞。
<br>
<br>　　怜欢敢唤名。念欢不呼字。连唤欢复欢。两誓不相弃。
<br>
<br>　　奈何许。石阙生口中。衔碑不得语。
<br>
<br>　　白门前。乌帽白帽来。白帽郎是侬。良不知乌帽郎是谁。
<br>
<br>　　初阳正二月。草木郁青青。蹑履步前园。时物感人情。
<br>
<br>　　青幡起御路。绿柳荫驰道。欢赠玉树筝。侬送千金宝。
<br>
<br>　　桃花落已尽。秋思犹未央。春风难期信。托情明月光。
<br>
<br>　　计约黄昏後。人断犹未来。闻欢开方局。已复将谁期。
<br>
<br>　　自从别郎後。卧宿头不举。飞龙落药店。骨出只为汝。
<br>
<br>　　日光没已尽。宿鸟纵横飞。徙倚望行云。躞蹀待郎归。
<br>
<br>　　百度不一回。千书信不归。春风吹杨柳。华艳空徘徊。
<br>
<br>　　音信阔弦朔。方悟千里遥。朝霜语白日。知我为欢消。
<br>
<br>　　合冥过藩来。向晓开门去。欢取身上好。不为侬作虑。
<br>
<br>　　五鼓起开门。正见欢子度。何处宿行还。衣被有霜露。
<br>
<br>　　本自无此意。谁交郎举前。视侬转迈迈。不复来时言。
<br>
<br>　　自我别欢後。叹音不绝响。茱萸持捻泥。龛有杀子像。
<br>
<br>　　家贫近店肆。出入引长事。郎君不浮华。谁能呈实意。
<br>
<br>　　念日行不遇。道逢播扌若郎。查灭衣服坏。白肉亦黯疮。
<br>
<br>　　欷暗中啼。斜日照帐里。无油何所苦。但使天明尔。
<br>
<br>　　黄丝耳素琴。泛弹弦不断。百弄任郎作。唯莫广陵散。
<br>
<br>　　思欢不得来。抱被空中语。月没星不亮。持底明侬绪。
<br>
<br>　　诈我不出门。冥就他侬宿。鹿转方相头。丁倒欺人目。
<br>
<br>　　欢但且还去。遗信相参伺。契儿向高店。须臾侬自来。
<br>
<br>　　欲行一过心。谁我道相怜。摘菊持饮酒。浮华著口边。
<br>
<br>　　语我不游行。常常走巷路。败桥语方相。欺侬那得度。
<br>
<br>　　阔面行负情。诈我言端的。画背作天图。子将负星历。
<br>
<br>　　君行负怜事。那得厚相於。麻纸语三葛。我薄汝粗疏。
<br>
<br>　　黄天不灭解。甲夜曙星出。漏刻无心肠。复令五更毕。
<br>
<br>　　打杀长鸣鸡。弹去乌臼鸟。愿得连冥不复曙。一年都一晓。
<br>
<br>　　空中人。住在高樯深ト里。书信了不通。故使风往尔。
<br>
<br>　　侬心常慊慊。欢行由豫情。雾露隐芙蓉。见莲讵分明。
<br>
<br>　　非欢独慊慊。侬意亦驱驱。双灯俱时尽。奈许两无由。
<br>
<br>　　谁交强缠绵。常持罢作虑。作生隐藕叶。莲侬在何处。
<br>
<br>　　相怜两乐事。黄作无趣怒。合散无黄连。此事复何苦。
<br>
<br>　　谁交强缠绵。常持罢作意。走马织悬帘。薄情奈当驶。
<br>
<br>　　执手与欢别。合会在何时。明灯照空局。悠然未有期。
<br>
<br>　　百忆却欲噫。两眼常不燥。蕃师五鼓行。离侬何太早。
<br>
<br>　　含笑来向侬。一抱不能置。领後千里带。那顿谁多媚。
<br>
<br>　　欢相怜。今去何时来。衤两裆别去年。不忍见分题。
<br>
<br>　　欢相怜。题心共饮血。流头入黄泉。分作两死计。
<br>
<br>　　娇笑来向侬。一抱不能已。湖燥芙蓉萎。莲汝藕欲死。
<br>
<br>　　欢心不相怜。慊苦竟何已。芙蓉腹里萎。莲汝从心起。
<br>
<br>　　下帷掩灯烛。明月照帐中。无油何所苦。但使天明侬。
<br>
<br>　　执手与欢别。欲去情不忍。馀光照已藩。坐见离日尽。
<br>
<br>　　种莲长江边。藕生黄蘖浦。必得莲子时。流离经辛苦。
<br>
<br>　　人传我不虚。实情明把纳。芙蓉万层生。莲子信重沓。
<br>
<br>　　闻乖事难怀。况复临别离。伏龟语石板。方作千岁碑。
<br>
<br>　　钤荡与时竞。不得寻倾虑。春风扇芳条。常念花落去。
<br>
<br>　　坐倚无精魂。使我生百虑。方局十七道。期会是何处。
<br>
<br>　　暂出白门前。杨柳可藏乌。欢作沈水香。侬作博山炉。
<br>
<br>　　十期九不果。常抱怀恨生。然灯不下炷。有油那得明。
<br>
<br>　　自从近日来。了不相寻博。竹帘衤两裆题。知子心情薄。
<br>
<br>　　下帷灯火尽。朗月照怀里。无油何所苦。但今天明尔。
<br>
<br>　　近日莲违期。不复寻博子。六筹翻双鱼。都成罢去已。
<br>
<br>　　一夕就郎宿。通夜语不息。黄蘖万里路。道苦真无极。
<br>
<br>　　登店卖三葛。郎来买丈馀。合匹与郎去。谁解断粗疏。
<br>
<br>　　侬亦粗经风。罢顿葛帐里。败许尘疏中。
<br>
<br>　　紫草生湖边。误落芙蓉里。色分都未获。空中染莲子。
<br>
<br>　　闺ト断信使。的的两相忆。譬如水上影。分明不可得。
<br>
<br>　　逍遥待晓分。转侧听更鼓。明月不应停。特为相思苦。
<br>
<br>　　罢去四五年。相见论故情。杀荷不断藕。莲心已复生。
<br>
<br>　　辛苦一朝欢。须臾情易厌。行膝点芙蓉。深莲非骨念。
<br>
<br>　　慊苦忆侬欢。书作後非是。五果林中度。见花多忆子。
<br>
<br>　　【西曲歌】
<br>
<br>　　【石城乐】〖五曲〗
<br>
<br>　　〖左云。古辞。《唐书》乐志曰：石城乐者。宋臧质所作也。石城在竟陵。质尝为竟陵郡。於城上眺瞩。见群少年歌谣通畅。因作此曲。古今乐录曰：石城乐。旧舞十六人。〗
<br>
<br>　　生长石城下。开窗对城楼。城中诸少年。出入见依投。
<br>
<br>　　阳春百花生。摘插环髻前。扌宛指蹋忘愁。相与及盛年。
<br>
<br>　　布帆百馀幅。环环在江津。执手双泪落。何时见欢还。
<br>
<br>　　大め载三千。渐水丈五馀。水高不得渡。与欢合生居。
<br>
<br>　　闻欢远行去。相送方山亭。风吹黄蘖藩。恶闻苦篱声。
<br>
<br>　　【莫愁乐】〖二曲〗
<br>
<br>　　〖《唐书》乐志曰：莫愁乐者。出於石城光。石城有女子名莫愁。善歌谣。石城乐和中复有忘愁声。因有此歌。古今乐录曰：莫愁乐。亦云蛮乐。旧舞十六人。梁八人。乐府解题曰：古歌亦有莫愁洛阳女。与此不同。〗
<br>
<br>　　莫愁在何处。莫愁石城西。艇子打两桨。催送莫愁来。
<br>
<br>　　闻欢下扬州。相送楚山头。探手抱腰看。江水断不流。
<br>
<br>　　【乌夜啼】〖八曲〗
<br>
<br>　　〖左云。古辞。《唐书》乐志曰：乌夜啼者。宋临川王义庆所作也。元嘉十七年。徙彭城王义康於豫章。义庆时为江州。至镇。相见而哭。文帝闻而怪之。徵还。庆大惧。伎妾夜闻乌夜啼声。扣齐ト云。明日应有赦。其年更为兖州刺史。因此作歌。故其和云。夜夜望郎来。笼窗窗不开。今所传歌。似非义庆本旨。古今乐录曰：乌夜啼。旧舞十六人。○临川王义庆。当作彭城王义康。〗
<br>
<br>　　歌舞诸少年。娉婷无种迹。菖蒲花可怜。闻名不曾识。
<br>
<br>　　长樯铁鹿子。布帆阿那起。诧侬安在间。一去数千里。
<br>
<br>　　辞家远行去。侬欢独离居。此日无啼音。裂帛作还书。
<br>
<br>　　可怜乌臼鸟。强言知天曙。无故三更啼。欢子冒暗去。
<br>
<br>　　乌生如欲飞。飞飞各自去。生离无安心。夜啼至天曙。
<br>
<br>　　笼窗窗不开。荡户户不动。欢下葳蕤龠。交侬那得往。
<br>
<br>　　远望千里烟。隐当在欢家。欲飞无两翅。当奈独思何。
<br>
<br>　　巴陵三江口。芦荻齐如麻。执手与欢别。痛切当奈何。
<br>
<br>　　【襄阳乐】〖九曲〗
<br>
<br>　　〖左云。古辞。古今乐录曰：襄阳乐者。宋随王诞之所作也。诞始为襄阳郡。元嘉二十六年。仍为雍州刺史。夜闻诸女歌谣。因而作之。所以歌和中有襄阳来。夜乐之语也。旧舞十六人。梁八人。〗
<br>
<br>　　朝发襄阳城。暮至大堤宿。大堤诸女儿。花艳惊郎目。
<br>
<br>　　上水郎担篙。下水摇双橹。四角龙子幡。环环江当柱。
<br>
<br>　　江陵三千三。西塞陌中央。但问相随否。何计道里长。
<br>
<br>　　人言襄阳乐。乐作非侬处。乘星冒风流。还侬扬州去。
<br>
<br>　　烂漫女萝草。结曲绕长松。三春虽同色。岁寒非处侬。
<br>
<br>　　黄鹄参天飞。中道郁徘徊。腹中车轮转。欢今定怜谁。
<br>
<br>　　扬州蒲锻环。百钱两三丛。不能买将还。空手揽抱侬。
<br>
<br>　　女萝自微薄。寄托长松表。何惜负霜死。贵得相缠绕。
<br>
<br>　　恶见多情欢。罢侬不相语。莫作乌集林。忽如提侬去。
<br>
<br>　　【寿阳乐】〖九曲〗
<br>
<br>　　〖左云。古辞。古今乐录曰：夺阳乐者。宋南平穆王为豫州所作也。旧舞十六人。梁八人。○《诗纪》云。按其歌辞。盖叙伤别望归之思。南平穆王即刘铄也。〗
<br>
<br>　　可怜八公山。在寿阳。别後莫相忘。
<br>
<br>　　东台百馀尺。凌风云。别後不忘君。
<br>
<br>　　梁长曲水流。明如镜。双林与郎照。
<br>
<br>　　辞家远行去。空为君。明知岁月驶。
<br>
<br>　　笼窗取凉风。弹素琴。一叹复一吟。
<br>
<br>　　夜相思。望不来。人乐我独愁。
<br>
<br>　　长淮何烂漫。路悠悠。得当乐忘忧。
<br>
<br>　　上我长濑桥。望归路。秋风停欲度。
<br>
<br>　　衔泪出伤门。寿阳去。必还当几载。
<br>
<br>　　【西乌夜飞】〖五曲〗
<br>
<br>　　〖左云。古辞。古今乐录曰：西乌夜飞者。宋元徽五年。荆州刺史沈攸之所作也。攸之举兵。发荆州东下。未败之前。思归京师。所以歌和云。白日落西山。还去来。送声云。折翅乌。飞何处。被弹归。〗
<br>
<br>　　日从东方出。团团鸡子黄。夫妇恩情重。怜欢故在傍。
<br>
<br>　　暂请半日给。徙倚娘店前。目作宴饱。腹作宛恼饥。
<br>
<br>　　我昨忆欢时。揽刀持自刺。自刺分应死。刀作杂楼僻。
<br>
<br>　　阳春二三月。诸花尽芳盛。持底唤欢来。花笑莺歌咏。
<br>
<br>　　感郎崎岖情。不复自顾虑。臂绳双入结。遂成同心去。
<br>
<br>
<br>
<br>
<br>
<br>
<br>
<br>【卷十二】
<br>
<br>　　【郊庙歌辞】
<br>
<br>　　【宋南郊登歌三首】颜延之
<br>
<br>　　〖《宋书》乐志曰：文帝元嘉二十二年。韶颜延之造天地郊夕牲、迎送神、飨神雅乐登歌三篇。〗
<br>
<br>　　【夕牲歌】
<br>
<br>　　夤威宝命。严恭帝祖。表海炳岱。系唐胄楚。灵鉴浚文。民属睿武。奄受敷锡。宅中拓宇。亘地称皇。罄天作主。月竁来宾。日际奉土。开元正首。礼交举。六典联事。九官列序。有牷在涤。有洁在俎。以荐王衷。以答神祜。（○《宋书》乐志。《文选》二十七。《乐府诗集》一。《诗纪》五十五。又《初学记》四引举、序二韵。十三引祖、宇、主、土、举、序、俎、祜八韵。）
<br>
<br>　　【迎送神歌】
<br>
<br>　　维圣飨帝。维孝飨亲。皇乎备矣。有事上春。礼行宗祀。敬达郊礼。金枝中树。广乐四陈。陟配在京。降德在民。奔精照夜。高燎炀晨。阴明浮烁。沈咏深沦。告成大报。受釐元神。月御按节。星驱扶轮。遥兴远驾。曜曜振振。（○《宋书》乐志。《文选》二十七。《乐府诗集》一。《诗纪》五十五。）
<br>
<br>　　【飨神歌】
<br>
<br>　　营泰畤。定天衷。思心睿。谋筮从。建表蕝。设郊宫。田烛置。爟火通。历元旬。律首吉。饰紫坛。坎列室。中星兆。六宗秩。乾宇晏。地区谧。大孝昭。祭礼供。牲日展。盛自躬。具陈器。备礼容。形儛缀。被歌钟。望帝阍。耸神跸。灵之来。辰光溢。洁粢酌。娱太一。明辉夜。华皙日。裸既始。献又终。烟芗鬯。报清穹。飨宋德。祚王功。休命永。福履充。（○《宋书》乐志。《乐府诗集》一。广《文选》十一。《诗纪》五十五。）
<br>
<br>　　【宋明堂歌九首】谢庄
<br>
<br>　　〖通典曰：孝武建元元年。使谢庄造郊庙舞乐、明堂诸乐歌诗。南《齐书》乐志曰：明堂祠五帝。汉郊祀歌皆四言。宋孝武使谢庄造辞。庄依五行数。木数用三。火数用七。土数用五。金数用九。水数用六。周颂我将祀文王言皆四。其一句五。一句七。庄歌太祖亦无定句。〗
<br>
<br>　　【迎神歌】
<br>
<br>　　〖宋《书》曰：依汉郊祀。四句一转韵。后送神歌仿此。〗
<br>
<br>　　地纽谧。乾枢回。华盖动。紫微开。旌蔽日。车若云。驾六龙。乘絪缊。晔帝京。辉天邑。圣祖降。五灵集。构瑶<户巳>。耸珠帘。汉拂幌。月栖檐。舞缀畅。钟石融。驻飞景。郁行风。懋粢盛。洁牲牷。百礼肃。群司虔。皇德远。大孝昌。贯九幽。洞三光。神之安。解玉銮。景福至。万寓欢。（○《宋书》乐志。《乐府诗集》二。广《文选》十一。《诗纪》五十五。）
<br>
<br>　　【登歌】
<br>
<br>　　雍台辨朔。泽宫练辰。洁火夕照。明水朝陈。六瑚贲室。八羽华庭。昭事先圣。怀濡上灵。肆夏戒敬。升歌发德。永固鸿基。以绥万国。（○《宋书》乐志。《乐府诗集》二。广《文选》十一。《诗纪》五十五。）
<br>
<br>　　【歌太祖文皇帝】
<br>
<br>　　〖宋《书》曰：依周颂体。〗
<br>
<br>　　维天为大。维圣祖是则。辰居万宇。缀旒下国。内灵八辅。外光四瀛。蒿宫仰盖。日馆希旌。复殿留景。重檐结风。刮楹接纬。达响承虹。设业设虚。在王庭。肇禋祀。克配乎灵。我将我享。维孟之春。以孝以敬。以立我烝民。（○《宋书》乐志。《乐府诗集》二。广《文选》十一。《诗纪》五十五。）
<br>
<br>　　【歌青帝】〖三言。依木数。〗
<br>
<br>　　参映夕。驷照晨。灵乘震。司青春。雁将向。桐始蕤。柔风舞。暄光迟。萌动达。万品新。润无际。泽无垠。（○《宋书》乐志。《乐府诗集》二。广《文选》十一。《诗纪》五十五。又《类聚》四十三引晨、春、新、垠四韵。）
<br>
<br>　　【歌赤帝】〖七言。依火数。〗
<br>
<br>　　龙精初见大火中。朱光北至圭景同。帝在在离寔司衡。水雨方降木槿荣。庶物盛长咸殷阜。恩覃四冥被九有。（○《宋书》乐志。《乐府诗集》二。广《文选》十一。《诗纪》五十五。又《类聚》四十三引中、同、阜、有四韵。）
<br>
<br>　　【歌黄帝】〖五言。依土数。〗
<br>
<br>　　履建宅中宇。司绳御四方。裁化遍寒燠。布政周炎凉。景丽条可结。霜明冰可折。凯风扇朱辰。白云流素节。分至乘结晷。启闭集恒度。帝运缉万有。皇灵澄国步。（○《宋书》乐志。《乐府诗集》二。《文选》补遗三十四。广《文选》十一。《诗纪》五十五。又《类聚》四十三引方、凉、折、节四韵。）
<br>
<br>　　【歌白帝】〖九言。依金数。〗
<br>
<br>　　百川如镜。天地爽且明。云冲气举。德盛在素精。木叶初下。洞庭始扬波。夜光彻地。翻霜照悬河。庶类收成。岁功行欲宁。浃地奉渥。罄宇承秋灵。（○《宋书》乐志。《乐府诗集》二。《文选》补遗三十四。广《文选》十一。《诗纪》五十五。又《类聚》四十三引明、精二韵。）
<br>
<br>　　【歌黑帝】〖六言。依水数。〗
<br>
<br>　　岁月既晏方驰。灵乘坎德司规。玄云合晦鸟路。白云繁亘天涯。雷在地。时未光。饰国典。闭关梁。四节遍。万物殿。福九域。祚八乡。晨晷促。夕漏延。太阴极。微阳宣。鹊将巢。冰已解。气濡水。风动泉。（○《宋书》乐志。《乐府诗集》二。广《文选》十一。《诗纪》五十五。又《类聚》四十三引驰、规、归、涯四韵。）
<br>
<br>　　【送神歌】
<br>
<br>　　蕴礼容。馀乐度。灵方留。景欲暮。开九重。肃五达。凤参差。龙已秣。云既动。河既梁。万里照。四空香。神之车。归清都。璇庭寂。玉殿虚。浚化凝。孝风炽。顾灵心。结皇思。（○《宋书》乐志。《乐府诗集》二。广《文选》十一。《诗纪》五十五。）
<br>
<br>　　【宋宗庙登歌八首】
<br>
<br>　　〖《宋书》乐志曰：武帝永初中。诏庙乐用王韶之所造七庙登歌七首。又有七庙享神登歌一首。并以歌章太后。其辞亦韶之造。〗
<br>
<br>　　【北平府君歌】
<br>
<br>　　绵绵遐绪。明昭载融。汉德未远。尧有遗风。於穆皇祖。永世克隆。本支惟庆。贻厥靡穷。（○《宋书》乐志。《乐府诗集》八。《诗纪》五十五。）
<br>
<br>　　【相国掾府君歌】
<br>
<br>　　乃立清庙。清庙肃肃。乃备礼容。礼容穆穆。显允皇祖。昭是嗣服。锡兹繁祉。聿怀多福。（○同上）
<br>
<br>　　【开封府君歌】
<br>
<br>　　四县既序。箫管既举。堂献六瑚。庭万八羽。先王有典。克禋皇祖。不显洪烈。永介休祜。（○同上）
<br>
<br>　　【武原府君歌】
<br>
<br>　　钟鼓喤々。威仪将将。温恭礼乐。致享曾皇。迈德垂仁。系轨重光。天命纯嘏。惠我无疆。（○同上）
<br>
<br>　　【东安府君歌】
<br>
<br>　　铄矣皇祖。帝度其心。永言配命。播兹徽音。思我茂猷。如玉如金。骏奔在陛。是鉴是歆。（○同上）
<br>
<br>　　【孝皇帝歌】
<br>
<br>　　烝哉孝皇。齐圣广渊。发祥诞庆。景祚自天。德敷金石。道被管弦。有命既集。徽风永宣。（○同上）
<br>
<br>　　【高祖武皇帝歌】
<br>
<br>　　惟天有命。眷求上哲。赫矣圣武。抚运桓扰。功并敷土。道均汝坟。止戈曰武。经纬称文。鸟龙失纪。云火代名。受终改物。作我宋京。至道惟王。大业有劭。降德兆民。升歌清庙。（○同上）
<br>
<br>　　【七庙享神歌】〖并以歌章太后庙。〗
<br>
<br>　　奕奕寝庙。奉璋在庭。笙龠既列。牺象既盈。黍稷匪芳。明祀惟馨。乐具礼充。洁羞荐诚。神之格思。介以休祯。济济群辟。永观厥成。（○《宋书》乐志。《乐府诗集》八。《诗纪》五十五。）
<br>
<br>　　【宋世祖庙歌二首】谢庄
<br>
<br>　　【世祖孝武皇帝歌】
<br>
<br>　　帝锡二祖。长世多祜。於穆睿考。龚圣承矩。玄极驰驭。乾纽坠绪。辟我皇维。缔我宋宇。刷定四海。肇构神京。复礼辑乐。散马堕城。泽牣九有。化浮八瀛。庆云承掖。甘露飞甍。肃肃清庙。徽徽閟宫。舞蹈象德。笙磬陈风。黍稷非盛。明德惟崇。神其歆止。降福无穷。（○《宋书》乐志。《乐府诗集》八。《诗纪》五十五。）
<br>
<br>　　【宣太后歌】
<br>
<br>　　禀祥月辉。毓德轩光。嗣徽妫汭。思媚周姜。母临万宇。训蔼紫房。朱玄玉龠。式载琼芳。（○同上）
<br>
<br>　　【宋章庙乐舞歌十五首】殷淡
<br>
<br>　　〖宋章乐志曰：章庙乐舞杂歌悉同用太庙辞。唯三后别撰。○梁天监元年。周舍议曰：《周礼》。王出入奏王夏。大祭祀与朝会同。而汉制皇帝在朝奏永至。朝会别奏皇夏。二乐有异。于礼为乖。乃除永至。还用皇夏。盖秦、汉以来称皇。故变王夏为皇夏也。又礼。尸出入奏肆夏。宾入大门奏肆夏。牲出入奏昭夏。宋季失礼。神入庙门遂奏昭夏。乃以牲牢之乐。用接祖考之灵。斯皆前代之深疵。当今所宜改也。
<br>
<br>　　殷淡。字夷远。陈郡长平人。历黄门吏部郎、太子中庶子、步兵校尉。大明中。以文章见知。为当时才士。〗
<br>
<br>　　【肃咸乐】〖二章。夕牲宾出入奏。〗
<br>
<br>　　彝承孝典。恭事严圣。浃天奉赆。罄壤齐庆。司仪具序。羽容夙彰。芬枝飏烈。黼构周张。助宝奠轩。酎珍充庭。璆县凝会。琄朱伫声。先期声。先期选礼。肃若有承。祗对灵祉。皇庆昭膺。
<br>
<br>　　尊事威仪。辉容昭叙。迅恭神明。粢盛牲俎。肃肃严宫。蔼蔼崇基。皇灵降祉。百祗具司。戒诚望夜。端列承朝。依微昭旦。物色轻宵。鸿庆遐鬯。嘉荐令芳。翊帝明德。永祚流光。（○《宋书》乐志。《乐府诗集》八。《诗纪》五十五。）
<br>
<br>　　【引牲乐】〖牲出入奏。〗
<br>
<br>　　维诚洁飨。维孝奠灵。敬芬黍稷。敬涤牺牲。骍茧在豢。载溢载丰。以承宗祀。以肃皇衷。萧芳四举。华火周传。神监孔昭。嘉是柔牷。（○同上）
<br>
<br>　　【嘉荐乐】〖荐豆呈毛血奏。〗
<br>
<br>　　肇禋戒祀。礼容咸举。六典饬文。九司昭序。牲柔既昭。牺刚既陈。恭涤惟清。敬事惟神。加笾再御。兼俎重荐。节动轩越。声流金县。奕奕閟幄。亹亹严闱。洁诚夕鉴。端服晨晖。圣灵戾止。翊我皇则。上绥四宇。下洋万国。永言孝飨。孝飨有容。傧僚赞列。肃肃雍雍。（齐乐亦用此。分奕奕以下为一章。○同上）
<br>
<br>　　【昭夏乐】〖迎神奏。〗
<br>
<br>　　閟宫黝黝。复殿微微。璿除肃炤。釭璧彤辉。黼帟神凝。玉堂严馨。圜火夕耀。方水朝清。金枝委树。翠镫伫县。渟波澄宿。华汉浮天。恭事既夙。虔心有慕。仰降皇灵。俯宁休祚。（○同上）
<br>
<br>　　【永至乐】〖皇帝入庙北门奏。〗
<br>
<br>　　皇朝鬯矣。孝容以昭。銮华羽迾。拂汉涵滈申申嘉夜。翊翊休朝。行金景送。步玉风韶。师承祀则。肃对禋祧。（○同上）
<br>
<br>　　【登歌】〖二章。太祝裸地奏。〗
<br>
<br>　　帝容承祀。练时涓日。九重彻关。四灵宾室。肃唱函音。庶旄委佾。休灵告飨。嘉荐尚芬。玉瑚饰列。桂簋昭陈。具司选礼。翼翼振振。
<br>
<br>　　裸崇祀典。酎恭孝时。礼无爽物。信靡愧辞。精华孚鬯。诚监昭通。升歌翊节。下管调风。皇心履变。敬明尊亲。大哉孝德。至矣交神。（○同上）
<br>
<br>　　【章德凯容乐】〖章太后室。〗
<br>
<br>　　幽瑞浚灵。表彰嫔圣。翊载徽文。敷光崇庆。上纬缠祥。中维饰咏。永属辉猷。联昌景命。（○同上）
<br>
<br>　　【昭德凯容乐】〖昭太后室。〗宋明帝刘彧
<br>
<br>　　〈彧。字休景。文帝子。在位七年。〉
<br>
<br>　　表灵躔象。缵仪纬风。膺华丹耀。登瑞紫穹。训形霄宇。武彰宸宫。腾芬金会。写德声容。（○同上）
<br>
<br>　　【宣德凯容乐】（宣太后室。）
<br>
<br>　　天枢凝耀。地纽俪辉。联光腾世。炳庆翔机。薰蔼中宇。景躔上微。玉颂镂德。金龠传徽。（○同上）
<br>
<br>　　【嘉胙乐】〖皇帝还东壁受福酒奏。〗殷淡
<br>
<br>　　礼荐洽。福时昌。皇圣膺嘉祐。帝业凝休祥。居极乘景运。宅德瑞中王。澄明临四表。精华延八乡。洞海周声惠。彻宇丽乾光。灵庆缠世祉。鸿烈永无疆。（○同上）
<br>
<br>　　【昭夏乐】〖二章。送神。〗
<br>
<br>　　大孝备。盛礼丰。神安留。嘉乐充。旋驾耸。泛青穹。延八虚。辟四空。蔼流景。肃行风。
<br>
<br>　　昭融教。缉风度。恋皇灵。结深慕。解羽县。辍华树。背璇除。端玉辂。流汪濊。庆国步。（○同上）
<br>
<br>　　【休成乐】〖皇帝诣便殿奏。〗
<br>
<br>　　〖《汉书》乐志曰：登歌再终。下奏休成之乐。美神明既飨也。〗
<br>
<br>　　酾醴具登。嘉俎咸荐。飨洽诚陈。礼周乐遍。祝辞罢裸。序容辍县。跸动端庭。銮回严殿。神仪驻景。华汉亭虚。八灵案卫。三祗解途。翠盖耀澄。罼奕凝宸。玉镳息节。金辂怀音。式诚达孝。底心肃感。追凭皇鉴。思承渊范。神锡懋祉。四纬昭明。仰福帝徽。俯齐庶生。（○同上）
<br>
<br>　　【燕射歌辞】
<br>
<br>　　【宋四厢乐歌五首】王韶之
<br>
<br>　　〖《宋书》乐志曰：武帝永初年。有司奏。依旧正旦设乐。参详属三省改太乐诸歌舞诗。黄门侍郎王韶之立三十二章。合用。宜施行。诏可。〗
<br>
<br>　　【肆夏乐歌】〖四曲〗
<br>
<br>　　〖《宋书》乐志曰：王韶之造四厢乐五篇。一曰肆夏乐歌四章。客入。四厢振作於铄曲。皇帝当阳。四厢振作将将曲。皇帝入变服。四厢振作於铄、将将二曲。又黄钟、太簇二厢作法章、九功二曲。古今乐录曰：按《周礼》云。王出入奏王夏。宾出入奏肆夏。肆夏本施之於宾。帝王出入。则不应奏肆夏也。〗
<br>
<br>　　於铄我皇。体仁包元。齐明日月。比量乾坤。陶甄百王。稽则黄轩。訏谟定命。辰告四蕃。
<br>
<br>　　将将蕃后。翼翼群僚。盛服待晨。明发来朝。飨以八珍。乐发九韶。仰祗天颜。厥猷孔昭。
<br>
<br>　　法章既设。初筵长舒。济济列辟。端委皇除。饮和无盈。威仪有馀。温恭在位。敬终如初。
<br>
<br>　　九功既歌。六代惟时。被德在乐。宣道以诗。穆矣大和。品物咸熙。庆积自远。告成在兹。（○《宋书》乐志。《乐府诗集》十四。《诗纪》五十五。）
<br>
<br>　　【大会行礼歌】〖二曲〗
<br>
<br>　　〖《宋书》乐志曰：姑洗厢作。〗
<br>
<br>　　大哉皇宋。长发其祥。纂系在汉。统源伊唐。德之克明。休有烈光。配天作极。辰居四方。
<br>
<br>　　皇矣我后。圣德通灵。有命自天。诞受休祯。龙飞紫极。造我宋京。光宅宇宙。赫赫明明。（○同上）
<br>
<br>　　【王公上寿歌】〖一曲〗
<br>
<br>　　〖《宋书》乐志曰：黄钟厢作。〗
<br>
<br>　　献寿爵。庆圣皇。灵祚穷二仪。休明等三光。（○同上）
<br>
<br>　　【殿前登歌】〖三曲〗
<br>
<br>　　〖《宋书》乐志曰：别有金石。〗
<br>
<br>　　明明大宋。缉熙皇道。则天垂化。光定天保。天保既定。肆觐万方。礼繁乐富。穆穆皇皇。
<br>
<br>　　沔彼流水。朝宗天池。洋洋贡职。抑抑威仪。既习威仪。亦闲礼容。一人有则。作孚万邦。
<br>
<br>　　烝哉我皇。固天诞圣。履端惟始。对越休庆。如天斯久。如日斯盛。介兹景福。永固骏命。（○同上）
<br>
<br>　　【食举歌】〖十曲〗
<br>
<br>　　〖《宋书》乐志曰：王韶之造食举歌十章。黄钟、太簇二厢更作。黄钟作晨羲、体至和、王道、开元辰、礼有容五曲。太簇作五玉、怀荒裔、皇猷缉、惟永初、王道纯五曲。〗
<br>
<br>　　晨羲载曜。万物咸睹。嘉庆三朝。礼乐备举。元正肇始。典章晖明。万方毕来贺。华裔充皇庭。多士盈九位。俯仰观玉声。恂恂俯仰。载烂其辉。鼓钟震天区。礼容塞皇闱。思乐穷休庆。福履同所归。
<br>
<br>　　五玉既献。三帛是荐。尔公尔侯。鸣玉华殿。皇皇圣后。降礼南面。元首纳嘉礼。万邦同欢愿。休哉。君臣嘉燕。建五旗。列四县。乐有文。礼无倦。融皇风。穷一变。
<br>
<br>　　体至和。感阴阳。德无不柔。繁休祥。瑞徽璧。应嘉钟。舞灵凤。跃潜龙。景星见。甘露坠。木连理。禾同穗。玄化洽。仁泽敷。极祯瑞。穷灵符。
<br>
<br>　　怀荒裔。绥齐民。荷天佑。靡不宾。靡不宾。长世弘盛。昭明有融。繁嘉庆。繁嘉庆。熙帝载。合气咸和。苍生欣戴。三灵协瑞。惟新皇代。
<br>
<br>　　王道四达。流仁布德。穷理咏乾元。垂训顺帝则。灵化侔四时。幽诚通玄默。德泽被八弦。乾宁轨万国。
<br>
<br>　　皇猷缉。咸熙泰。礼仪焕帝庭。要荒服遐外。被发袭缨冕。左衽回衿带。天覆地载。流泽汪濊。声教布护。德光大。
<br>
<br>　　开元辰。毕来王。奉贡职。朝后皇。鸣珩佩。观典章。乐王度。悦徽芳。陶盛化。游太康。丕照明。永克昌。
<br>
<br>　　惟永初。德丕显。齐七政。敷五典。彝伦序。洪化阐。王泽流。太平始。树声教。明皇纪。和灵只。恭明祀。衍景祚。膺嘉祉。
<br>
<br>　　礼有容。乐有仪。金石陈。干羽施。迈武护。均咸池。歌南风。舞德称。文武焕。颂声兴。
<br>
<br>　　王道纯。德弥淑。宁八表。康九服。道礼让。移风俗。移风俗。永克融。歌盛美。造成功。咏徽烈。邈无穷。（○同上）
<br>
<br>　　【鼓吹曲辞】
<br>
<br>　　【宋鼓吹铙歌三首】无名氏
<br>
<br>　　〖《宋书》乐志曰：今鼓吹铙歌四篇。今唯有上邪等三篇。其一篇阙。古今乐录曰：上邪曲四解。晚芝曲九解。汉曲有远期。疑是也。艾如张三解。沈约云。乐人以音声相传。训诂不可复解。凡古乐录皆大字是辞。细字是声。声辞合写。故致然尔。〗
<br>
<br>　　【上邪曲】
<br>
<br>　　大竭夜乌自云何来堂吾来声乌奚姑悟姑尊卢圣子黄尊来餭清婴乌白日为随来郭吾微令吾（一解）
<br>
<br>　　应龙夜乌由道何来直子为乌奚如悟姑尊卢鸡子听乌虎行为来明吾微令吾（二解）
<br>
<br>　　诗则夜乌道禄何来黑洛道乌奚悟如尊尔尊卢起黄华乌伯辽为国日忠雨令吾（三解）
<br>
<br>　　伯辽夜乌若国何来日忠雨乌奚如悟姑尊卢面道康尊箓龙永乌赫赫福祚夜音微令吾（四解○《宋书》乐志。《乐府诗集》十九。《诗纪》五十五。）
<br>
<br>　　【晚芝曲】
<br>
<br>　　几令吾几令诸韩乱发正令吾（一解）
<br>
<br>　　几令吾诸韩从听心令吾若里洛何来韩微令吾（二解）
<br>
<br>　　尊卢忌卢文卢子路子路为路鸡如文卢炯乌诸祚（《宋书》作胙。）微令吾（三解）
<br>
<br>　　几令诸韩或公随令吾（四解）
<br>
<br>　　几令吾几诸或言随令吾黑洛何来诸韩微令吾（五解）
<br>
<br>　　尊卢安成随来免路路子为吾路奚如文卢炯乌诸祚（《宋书》作胙。）微令吾（六解）
<br>
<br>　　几令吾几诸或言随令吾（七解）
<br>
<br>　　几令吾诸或言几苦黑洛何来诸韩微令吾（八解）
<br>
<br>　　尊卢公汫随来免路子子路子为路奚姑文卢炯乌诸祚微令吾（九解○同上○逯案。《宋书》缺七、八、九解。）
<br>
<br>　　【艾如张曲】
<br>
<br>　　几令吾呼历舍居执来随咄武子邪令乌衔鍼相风其右其右（一解）
<br>
<br>　　几令吾呼群议破葫执来随吾咄武子邪令乌令乌今<月止>入海相风及后（二解）
<br>
<br>　　几令吾呼无公赫吾执来随吾咄武子邪令乌无公赫吾婮立诸布始布（三解○同上）
<br>
<br>　　【舞曲歌辞】
<br>
<br>　　【宋前后舞歌二首】王韶之
<br>
<br>　　〖《宋书》乐志曰：武帝永初元年。改晋正德舞曰前舞。大豫舞曰后舞。并蕤宾厢作。孝武孝建二年九月。建平王宏议以为祖有功而宗有德。故汉高祖庙乐称武德。太宗庙光曰昭德。魏制武始舞武庙。制咸熙舞文庙。则祖宗之庙。别有乐名。晋氏之乐正德、大豫。及宋不更名。直为前、后二舞。依据昔代。义舛事乖。宜釐改权称。以凯容为韶舞。宣烈为武舞。祖宗庙乐。总以德为名。若庙非不毁。则乐舞别称。犹汉高、文、武。咸有嘉号。惠、景二主。乐无馀名。章皇太后庙。唯奏文乐。明妇人无武事也。郊祀之乐。无复别名。仍同宗庙而已。诏如宏议。古今乐录曰：宋孝武改前舞为凯容之舞。后舞为宣烈之舞。〗
<br>
<br>　　【前舞歌】
<br>
<br>　　〖《齐书》云。前舞凯容歌。〗
<br>
<br>　　於赫景明。天监是临。乐来伊阳。礼作惟阴。歌自德富。舞由功深。庭列宫县。陛罗瑟琴。翿龠繁会。笙磬谐音。箫韶虽古。九成在今。导志和声。德音孔宣。光我帝基。协灵配乾。仪刑六合。化穆自然。如彼云汉。为章于天。熙熙万类。陶和当年。击辕中韶。永世弗骞。（○《宋书》乐志。《乐府诗集》五十二。《诗纪》五十五。）
<br>
<br>　　【后舞歌】
<br>
<br>　　〖《齐书》云。后舞凯容歌。〗
<br>
<br>　　假乐圣后。寔天诞德。积美自中。玉猷四塞。龙飞在天。仪刑万国。钦明惟神。临朝渊默。不言之化。品物咸德。告成于天。铭勋是勒。翼翼厥猷。亹亹其仁。顺命创制。因定和神。海外有截。九围无尘。冕旒司契。垂拱临民。乃舞大豫。钦若天人。纯嘏孔休。万载弥新。（○同上）
<br>
<br>　　【白纻舞歌诗】无名氏
<br>
<br>　　〖《宋书》乐志曰：白纻舞歌诗。旧新合三篇。二篇与晋辞同。其一篇异。〗
<br>
<br>　　高举两手白鹄翔。轻躯徐起何洋洋。凝停善睐容仪光。宛若龙转乍低昂。随世而变诚无方。如推若引留且行。宋世方昌乐未央。舞以尽神安可忘。爱之遗谁赠佳人。质如轻云色如银。袍以光躯巾拂尘。制以为袍馀作巾。四座欢乐胡可陈。清歌徐舞降只神。（按此本晋辞。错其文尔。○《宋书》乐志。《乐府诗集》五十五。《诗纪》五十五。）
<br>
<br>　　【宋泰始歌舞曲十二首】
<br>
<br>　　【皇业颂】明帝
<br>
<br>　　皇业沿德建。帝运资勋融。胤唐重盛轨。胄楚载休风。尧帝兆深祥。元王衍遐庆。积善传上业。祚福启英圣。衰数随金禄。登历昌命。维宋垂光烈。世美流舞咏。（《宋书》乐志。《乐府诗集》五十六。《诗纪》五十五。）
<br>
<br>　　【圣祖颂】
<br>
<br>　　圣祖惟高德。积勋代晋历。永建享鸿基。万古盛音册。睿文缵宸驭。广运崇帝声。衍德被仁祉。留化洽民灵。孝建缔孝业。允协天人谋。宇内齐政轨。宙表烛威流。钟管腾列圣。彝铭贲重猷。（○同上）
<br>
<br>　　【明君大雅】虞和
<br>
<br>　　〖虞和。馀姚人。少居贫好学。明帝时。历中书令。〗
<br>
<br>　　明君应乾数。扰乱绍颓基。民庆来苏日。国颂薰风诗。天步或暂艰。列蕃扇迷慝。庙胜敷九代。神谟洞七德。文教洗昏俗。武谊清祲埏。英勋冠帝则。万寿永齐（《宋书》作衍。）天。（○同上）
<br>
<br>　　【通国风】明帝
<br>
<br>　　开宝业。资贤昌。谟明盛。弼谐光。烈武惟略。景王勋。南康华容。变政文。猛绩爰者。有左军。三王到氏。文武赞。丞相作辅。属伊旦。沈柳宗侯。皆殄乱。泰始开运。超百王。司徒骠骑。勋德康。江安谟效。殷诚彰。刘沈承规。功名扬。庆归我后。祚无疆。（○同上）
<br>
<br>　　【天符颂】
<br>
<br>　　天符革运。世诞英皇。在馆神炫。既壮龙骧。六钟集表。四纬骈光。於穆配天。永休厥祥。（○同上）
<br>
<br>　　【明德颂】
<br>
<br>　　明德孚教。幽苻丽纪。山鼎见奇。醴液涵祉。鹓雏耀仪。驺虞游趾。福延亿祚。（《宋书》胙胙。）庆流万祀。（○同上）
<br>
<br>　　【帝图颂】
<br>
<br>　　帝图凝远。瑞美昭宣。济流月镜。鹿毳霜鲜。甘露降和。花雪表年。孝德载衍。芳风永传。（○同上）
<br>
<br>　　【龙跃大雅】
<br>
<br>　　龙跃戎府。玉耀蕃宫。岁淹豫野。玺属嫔中。江波澈映。石柏开文。观毓花蕊。楼凝景云。白乌三获。甘液再呈。嘉穟表沃。连理协成。德充动物。道积通神。宋业允大。灵瑞方臻。（○同上）
<br>
<br>　　【淮祥风】
<br>
<br>　　淮祥应。贤彦生。翼赞中兴致太平。（○同上）
<br>
<br>　　【宋世大雅】虞龢
<br>
<br>　　宋世宁。在泰始。醉酒欢。饱德喜。万国朝。上寿酒。帝同天。惟长久。（○同上）
<br>
<br>　　【治兵大雅】明帝
<br>
<br>　　王命治兵。有征无战。巾拂以净。丑类革面。玉仪振旅。载戢在辰。中虚巾拂。四表静尘。（○同上）
<br>
<br>　　【白纻篇大雅】
<br>
<br>　　在心曰志发言诗。声成于文被管丝。手舞足蹈欣泰时。移风易俗王化基。琴角挥韵白云舒。箫韶协音神凤来。拊击和节咏在初。章曲乍毕情有馀。文同轨一道德行。国靖民和礼乐成。四县庭响美勋英。八列陛唱贵人声。舞饰丽华乐容工。罗裳映日袂随风。金翠列辉蕙麝丰。淑姿秀体允帝衷。（○同上）
<br>
<br>　　【宋凤凰衔书伎辞】
<br>
<br>　　〖隋书乐志曰：凤凰衔书伎。自宋、齐以来有之。三朝用之。南《齐书》乐志曰：盖鱼龙之流也。元会日。侍中於殿前跪取其书。以授舍人。舍人受书。升殿跪奏。宋世有辞。齐初诏江淹改造。至梁武帝普通中。下诏罢之。〗
<br>
<br>　　大宋兴隆膺灵符。凤鸟感和衔素书。嘉乐之美通玄虚。惟新济济迈唐虞。巍巍荡荡道有馀。（○《乐府诗集》五十六。《诗纪》五十五。）
<br>
<br>　　【鬼神】〖附〗
<br>
<br>　　【青溪小姑歌二首】
<br>
<br>　　〖续齐谐记曰：会稽赵文韶。宋元嘉中为东扶侍。廨在青溪中桥。秋夜步月。怅然思归。乃倚门唱乌飞曲。忽有青衣。年可十五六许。诣门曰：女郎闻歌声有悦人者。逐月游戏。故遣相问。文韶都不之疑。遂邀暂过。须臾。女郎至。年可十八九许。容色绝妙。谓文韶曰：闻君善歌。能为作一曲否。文韶即为歌草生盘石下。声甚清美。女郎顾青衣取箜篌鼓之。泠泠似楚曲。又令侍婢歌繁霜。自脱金簪扣箜篌和之。婢乃歌曰云云。留连宴寝。将旦别去。以金钗遗文韶。文韶亦赠以银碗及琉璃匕。明日。於青溪庙中得之。乃知昨所见青溪神女也。《异苑》曰：青溪小姑。蒋侯第三妹也。○逯案。此亦贾氏故技。托为鬼神耳。〗
<br>
<br>　　日暮风吹。叶落依枝。丹心寸意。愁君未知。（○续齐谐记。《诗纪外集》四。）
<br>
<br>　　歌阕夜已久。繁霜侵晓幕。何意空相守。坐待繁霜落。（○同上）
<br>
<br>　　【郭长生吹笛歌】
<br>
<br>　　〖幽明录曰：永嘉中。太山民巢氏先为相县令。居在晋陵。家婢采薪。忽有一人追随婢还家。不使人见。与婢宴饮。辄吹笛而歌。歌云。〗
<br>
<br>　　闲夜寂已清。长笛亮且鸣。若欲知我者。姓郭名长生。（○《类聚》四十四。《御览》五百八十。《太平广记》三百二十四。事类赋笛赋注。《诗纪外集》四。）
<br>
<br>　　【聂包鬼歌】
<br>
<br>　　〖《异苑》曰：临川聂包。死数年。忽诣南丰相沈道袭共饮。其歌笑甚有伦次。歌云。〗
<br>
<br>　　花盈盈。正间行。当归不闻死复生。（○《异苑》六。《初学记》十五。《御览》五百七十三。《诗纪外集》四。）
<br>
<br>　　【陵欣歌】
<br>
<br>　　〖《异苑》曰：建康陵欣。景平中死於扬州作部。克辰当葬。作部督梦欣曰：今为狱公姥。祖夕有期。莫由自反。劳君解谢。令得放遣。督不信。夜后又梦。言辞转切。因歌一切云云。督觉为谢神。从此便绝。〗
<br>
<br>　　生时世上人。死作狱中鬼。不得还坟墓。灰没有馀罪。（○《御览》六百四十三。）
<br>
<br>　　【鬼谣歌】
<br>
<br>　　〖《异苑》曰：勾章吴平州门前。忽生一株青桐。树上有谣歌之声。平恶而砍杀。平随军北虏。首尾三载。死桐欻自随立於故根上。闻声树巅。空中歌曰云云。平寻归如鬼谣。〗
<br>
<br>　　死树今更青。吴平寻当归。适闻杀此树。已复有光辉。（○《异苑》六。《类聚》八十八。《诗纪外集》四。）
<br>
<br>　　【鬼歌】
<br>
<br>　　〖《异苑》曰：安定梁清。字道修。为扬武将军、北鲁郡太守。在郡少时。夜中。其婢松罗见威仪器械人众数十。一人戴帻。送书粗纸有七十馀字。又歌云。〗
<br>
<br>　　坐侬孔雀楼。遥闻凤凰鼓。下我邹头山。仿佛见梁鲁。（○《异苑》六。）
<br>
<br>　　【犬妖歌】
<br>
<br>　　〖述异记曰：嘉兴县朱休之有一弟。宋元嘉中。兄弟对坐。家有一犬。来向休之蹲。遍视二人。遂摇头而笑曰云云。其家惊惧。斩犬。标首路侧。至来岁。梅花时。兄弟相斗。弟奋战伤兄。官收治。并被囚系。经岁得免。至夏。举家时疾。母及兄弟皆死。〗
<br>
<br>　　言我不能歌。听我歌梅花。今年故复可。柰汝明年何。（○《类聚》八十六。《御览》八百八十五、九百五。《太平广记》四百三十八。《诗纪外集》四。）
<br>
<br>　　【鹤吟】
<br>
<br>　　〖《异苑》曰：晋怀帝永嘉中。徐奭出行田。见一女子。姿色鲜白。就奭言调。女因吟曰云云。奭情既谐。欣然延至一屋。女施设饮食而多鱼。遂经日不返。兄弟追觅至湖边。见与女相对坐。兄以滕杖击女。即化成白鹤。翻然高飞。奭恍惚年馀乃差。〗
<br>
<br>　　畴昔聆好音。日月心延伫。如何遇良人。中怀邈无绪。（○《太平广记》四百六十。）
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
