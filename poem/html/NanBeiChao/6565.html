<HTML>
<HEAD>
<TITLE>梁诗 卷27-29 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 梁诗 卷27-29</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>梁诗 卷27-29</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6565"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'梁诗 卷27-29')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[梁诗 卷27-29]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷廿七】
<br>
<br>　　☆费昶
<br>
<br>　　〈昶。江夏人。善为乐府。官至新田令。有集三卷。〉
<br>
<br>　　【巫山高】
<br>
<br>　　巫山光欲晚。阳台色依依。彼美严之曲。宁知心是非。朝云触石起。暮雨润罗衣。愿解千金佩。请逐大王归。
<br>
<br>　　【芳树】
<br>
<br>　　幸被夕风吹。屡得朝光照。枝低疑欲舞。花开似含笑。长夜路悠悠。所思不可召。行人早旋返。贱妾犹年少。
<br>
<br>　　【有所思】
<br>
<br>　　上林乌欲栖。长门日行暮。所思郁不见。空想丹墀步。帘动意君来。雷声似车度。北方佳丽子。窈窕能回顾。夫君自迷惑。非为妾心妒。
<br>
<br>　　【长门怨】
<br>
<br>　　向夕千愁起。自悔何嗟及。愁思且归床。罗襦方掩泣。绛树摇风软。黄鸟弄声急。金屋贮娇时。不言君不入。
<br>
<br>　　【采菱曲】
<br>
<br>　　妾家五湖口。采菱五湖侧。玉面不关妆。双眉本翠
<br>
<br>　　【思公子】
<br>
<br>　　公子才气饶。凌云自飘飘。东出斗鸡道。西登饮马桥。夕冥银为烛。朝燔桂作焦。虞卿亦何命。穷极苦无聊。
<br>
<br>　　【发白马】〖白马。津名。〗
<br>
<br>　　家本楼烦俗。召募羽林儿。怖羌角戏。习战昆明池。弓韬不复挽。剑衣恒露铍。一辞豹尾内。长别属车垂。白马今虽发。黄河未结澌。寄言闺中妇。逢春心勿移。
<br>
<br>　　【行路难二首】
<br>
<br>　　君不见长安客舍门。倡家少女名桃根。贫穷夜纺无灯烛。何言一朝奉至尊。至尊离宫百馀处。千门万户不知曙。惟闻哑哑城上乌。玉阑金井牵辘轳。丹梁翠柱飞流苏。香薪桂火炊雕胡。当年翻覆无常定。薄命为女何必粗。
<br>
<br>　　君不见人生百年如流电。心中坎廪君不见。我昔初入椒房时。讵减班姬与飞燕。朝逾金梯上凤楼。暮下琼钩息鸾殿。柏梁昼夜香。锦帐自飘。笙歌枣下曲。琵琶陌上桑。过蒙恩所赐。馀光曲沾被。既逢阴後不自专。复值程姬有所避。黄河千年始一清。微躯再逢永无议。蛾眉偃月徒自妍。傅粉施朱欲谁为。不如天渊水中鸟。双去双飞长比翅。
<br>
<br>　　【赠徐郎诗】〖六章〗
<br>
<br>　　汉水如鸡。昆山抵鹊。维皇多士。譬兹珠璞。皎皎名驹。昂昂野霍。思发泉涌。纸飞云落。射策除郎。明经拜爵。家盈ひ。人有丹ぬ。车载斗量。束之高阁。
<br>
<br>　　并海之斥。奕叶才雄。北邻稷下。南接淹中。礼无变俗。乐有正风。舆人善诵。君子固穷。坐腰青紫。俯拾三公。
<br>
<br>　　曰子大夫。有声有度。山东只立。关西独步。奋翮高云。扬镳远路。王侯十辟。英杰三顾。貌若断山。心如武库。
<br>
<br>　　昔闻旧矣。寤寐咏歌。我刺未书。君骖肯过。爱而不见。独抱萦波。晨瞻洛。夕望江沱。方年已叔。乃遇萧何。
<br>
<br>　　何用好仁。从游则变。何用祛鄙。万顷斯见。子亦绝伦。争驱前彦。斧藻其德。雕龙其绚。
<br>
<br>　　殷勤胶漆。留连琴酒。居徒壁立。妪亦粗丑。纺绩江南。躬耕谷口。庭中三径。门前五柳。子若弹冠。余当结绶。
<br>
<br>　　【华光省中夜闻城外捣衣诗】
<br>
<br>　　阊阖下重关。丹墀吐明月。秋气城中冷。秋砧城外发。浮声绕雀台。飘响度龙阙。宛转何藏摧。当从上路来。藏摧意未已。定自乘轩里。乘轩尽世家。佳丽似朝霞。圆耳上照。方绣领间斜。衣薰百和屑。鬓插九枝花。昨暮庭槐落。今朝罗绮薄。拂席卷鸳鸯。开幔舒龟鹤。金波正容与。玉步依砧杵。红袖往还萦。素腕参差举。徒闻不得见。独夜空愁伫。独夜何穷极。怀之在心恻。阶垂玉衡露。庭舞相风翼。沥滴流星辉。灿烂长河色。三冬诚足用。五日无粮食。扬云已寂寥。今君复弦直。
<br>
<br>　　【和萧记室春旦有所思诗】
<br>
<br>　　芳树发春辉。蔡子望青衣。水逐桃花去。春随杨柳归。杨柳何时归。袅袅复依依。已荫章台陌。复扫长门扉。独知离心者。坐惜春光违。洛阳远如日。何由见宓妃。
<br>
<br>　　【春郊见美人诗】
<br>
<br>　　芳郊拾翠人。回袖卷芳春。金辉起步摇。红采发吹纶。阳阳盖顶日。飘飘马足尘。薄暮高楼下。当知妾姓秦。
<br>
<br>　　【咏照镜诗】
<br>
<br>　　晨晖照杏梁。飞燕起朝妆。留心散广黛。轻手约黄。正钗时念影。拂絮且怜香。方嫌翠色故。乍道玉无光。城中皆半额。非妾画眉长。
<br>
<br>　　【和萧洗马画屏风诗二首】〖《诗纪》云。萧子范为太子洗马。〗
<br>
<br>　　【阳春发和气】
<br>
<br>　　日静班姬门。风轻董贤馆。卷耳缘阶出。反舌登墙唤。蚕女桂枝钩。游童苏合弹。拂袖当留客。相逢莫相难。
<br>
<br>　　【秋夜凉风起】
<br>
<br>　　佳人在河内。征夫镇马邑。零露一朝团。中夜两垂泣。气爽床长冷。天寒针缕涩。红颜本暂时。君还讵相及。
<br>
<br>　　【咏入幌风诗】
<br>
<br>　　经堂泛宝瑟。乘隙动浮埃。锵金驱响至。举袂送芳来。能使兰膏灭。乍见珠帘开。轻裾试一举。令子暂迟回。
<br>
<br>　　☆王台卿
<br>
<br>　　〈台卿。为刑狱参军。与江仲举、何仲容等。同为雍州刺史南平王恪门下宾客。〉
<br>
<br>　　【陌上桑四首】
<br>
<br>　　郁郁陌上桑。盈盈道傍女。送君上河梁。拭泪不能语。
<br>
<br>　　郁郁陌上桑。遥遥山下蹊。君去戍万里。妾来守闪闺。
<br>
<br>　　郁郁陌上桑。皎皎云间月。非无巧笑姿。皓齿为谁发。
<br>
<br>　　郁郁陌上桑。袅袅机头丝。君行亦宜返。今夕是何时。
<br>
<br>　　【陌上桑】〖《诗纪》云。一云采桑。玉台作萧子显。〗
<br>
<br>　　令月开和景。处处动春心。挂筐须叶满。息倦重枝阴。
<br>
<br>　　【云歌】
<br>
<br>　　玉云初度色。金风送影来。全生疑魄暗。半云月时开。欲知无处所。一为上阳台。
<br>
<br>　　【一旦歌】
<br>
<br>　　一旦被头痛。避头还着床。自无亲伴侣。谁当给水浆。匍匐入山院。正逢虎与狼。对虎低头啼。垂泪泪千行。
<br>
<br>　　【和简文帝赛汉高祖庙诗】
<br>
<br>　　沐芳事椒醑。驾言遵寿宫。瑶台斜接岫。玉殿上凌空。树出垂岩影。竹引带山风。阶长雾难歇。窗高云易通。所悲樽俎撤。按歌曲未终。
<br>
<br>　　【奉和望同泰寺浮图诗】〖《诗纪》云。和简文。下同。〗
<br>
<br>　　朝光正晃朗。涌塔标千丈。仪凤异灵乌。金盘代仙掌。积ㄆ成雕桷。高檐挂珠网。宝地若地沙。风铃如树响。刻削生千变。丹青图万象。烟霞时出没。神仙乍来往。晨雾半层生。飞幡接云上。游霓不敢息。翔讵能仰。赞善资哲人。流咏归明两。愿假舟航末。彼岸谁云广。
<br>
<br>　　【奉和往虎窟山寺诗】
<br>
<br>　　我王宗胜道。驾言从所之。辎轩转朱毂。骊马跃青丝。清渠影高盖。游树拂行旗。宾徒纷杂沓。景物共依迟。飞梁通涧道。架宇接山基。丛花临迥砌。分流绕曲墀。谁言非胜境。云山独在兹。尘情良易著。道性故难缁。承恩奉教义。方当弘受持。
<br>
<br>　　【奉和泛江诗】
<br>
<br>　　春江下白帝。画舸向黄牛。锦缆回沙碛。兰桡避荻洲。湿花随水泛。空巢逐树流。建平船［A081］下。荆门战舰浮。岸社多乔木。山城足迥楼。日落江风静。龙吟回上游。
<br>
<br>　　【山池应令诗】〖《诗纪》云。和简文。〗
<br>
<br>　　历览周仁智。登临欢豫多。穿渠引金谷。辟道出铜驼。长桥时跨水。曲阁乍临波。严风生竹树。池香出芰荷。石幽衔细草。林末度横柯。
<br>
<br>　　【咏风诗】
<br>
<br>　　浸淫不可识。去来非有情。乍见珠帘卷。时觉洞房清。暂拂兰池上。潋淡玉波生。一辨雄雌异。还恶庶人轻。
<br>
<br>　　【咏筝诗】
<br>
<br>　　依歌时转韵。按曲动花钿。促调移轻柱。乱手度繁弦。惟有高秋月。秦声未可怜。
<br>
<br>　　【同萧治中十咏二首】
<br>
<br>　　【荡妇高楼月】
<br>
<br>　　空庭高楼月。非复三五圆。何须照床里。终是一人眠。
<br>
<br>　　【南浦别佳人】
<br>
<br>　　敛容送君别。一敛无开时。只应待相见。还将笑解眉。
<br>
<br>　　【咏水中楼影诗】〖《诗纪》云。和简文。〗
<br>
<br>　　飘飘似云度。亭亭如盖浮。熟看波不动。还是映高楼。
<br>
<br>　　【临沧波诗】
<br>
<br>　　高轩临不测。清江穷广深。天边生岸影。水上结云阴。风来白华起。潮满黄沙沈。
<br>
<br>　　☆王ぁ
<br>
<br>　　〈ぁ。南徐州治中。有集三卷。〉
<br>
<br>　　【长安有狭邪行】
<br>
<br>　　名都驰道傍。华毂乱锵锵。道逢佳丽子。问我居何乡。我家洛川上。甲第遥相望。珠扉玳瑁床。绮席流苏帐。大子执金吾。次子中郎将。小子陪金马。遨游蔑卿相。三子俱休沐。风流郁何壮。三子俱会同。肃雍多礼让。三子俱还室。丝管纷寥亮。大妇裁舞衣。中妇学清唱。小妇窥镜影。弄此朝霞状。佳人且少留。为君绕梁唱。
<br>
<br>　　【奉和往虎窟山寺诗】〖《诗纪》云。和简文。〗
<br>
<br>　　美境多胜迹。道场实兹地。造化本灵奇。人功兼制置。房廊相映属。阶阁并殊异。高明留睿赏。清净穆神思。豫游穷岭历。藉此方春至。野花夺人眼。山莺纷可喜。风景其鲜华。水石相辉媚。法像无尘染。真僧绝名利。陪游既伏心。闻道方刻意。
<br>
<br>　　☆朱超
<br>
<br>　　〈超。仕梁为中书舍人。有集一卷。〉
<br>
<br>　　【采莲曲】
<br>
<br>　　艳色前後发。缓楫去来迟。看妆碍荷影。洗手畏菱滋。摘除莲上叶。扌它出藉中丝。湖里人无限。何日满船时。
<br>
<br>　　【赠王僧辩诗】
<br>
<br>　　故人总连率。方舟下汉池。玉节交横映。金铙前後吹。聚图匡汉业。倾产救韩危。昔时明月夜。荫羽切高枝。冲天势已远。控地力先疲。各言献捷後。几处泣生离。
<br>
<br>　　【别刘孝先诗】〖《诗纪》云。诗汇作何逊者非。〗
<br>
<br>　　疲こ积未瘳。伏枕倦长愁。复念夜分首。江上值徂秋。阴凝变远色。落叶泛寒流。繁霜积晓缆。轻冰绕夜舟。曳裾出兔苑。引领望龙楼。勿念荆台侧。无为戚情游。
<br>
<br>　　【别席中兵诗】
<br>
<br>　　数年共栖息。一旦各联翩。莫论行近远。终是隔山川。长波漫不极。高岫郁相连。急风乱还鸟。轻寒静暮蝉。扁舟已入浪。孤帆渐逼天。停车对空渚。怅望转依然。
<br>
<br>　　【夜泊巴陵诗】
<br>
<br>　　月夜三江静。云雾四边收。淤泥不通挽。寒浦劣容舟。回风折长草。轻冰断细流。古村空列树。荒戍久无楼。
<br>
<br>　　【岁晚沈こ诗】
<br>
<br>　　风将夜共静。空与月俱明。烛滴龙犹伏。垆开凤欲惊。叶飞林失影。冰合涧无声。太息兴床念。宁敢离衣行。唯畏残藤尽。不闻桴鼓鸣。
<br>
<br>　　【对雨诗】
<br>
<br>　　当夏苦炎埃。习静对花台。落照依山尽。浮凉带雨来。重云吐飞电。高栋响行雷。洒树轻花发。滴沼细萍开。泛沫萦阶草。奔流起砌苔。无因假轻盖。徒然想上才。
<br>
<br>　　【咏同心芙蓉诗】
<br>
<br>　　青山丽朝景。玄峰朗夜光。未及清池上。红蕖并出房。日分双蒂影。风合两花香。鱼惊畏莲折。龟上碍荷长。云雨留轻润。草木隐嘉祥。徒歌涉江曲。谁见缉为裳。
<br>
<br>　　【奉和登百花亭怀荆楚诗】〖《诗纪》云。和元帝。〗
<br>
<br>　　亭高登望极。春心远近同。莫恨荆台隐。云行不碍空。柳色浮新翠。兰心带浅红。若因鹏举便。重上龙门中。
<br>
<br>　　【赋得荡子行未归诗】〖《诗纪》云。艺文作朱越。玉台作朱超道。〗
<br>
<br>　　坐楼愁出望。息意不思春。无奈园中柳。寒时已报人。捉梳羞理鬓。挑朱懒向唇。何当上路晚。风吹还骑尘。
<br>
<br>　　【舟中望月诗】
<br>
<br>　　大江阔千里。孤舟无四邻。唯馀故楼月。远近必随人。入风先绕晕。排雾急移轮。若教长似扇。堪拂艳歌尘。
<br>
<br>　　【咏孤石诗】
<br>
<br>　　侵霞去日近。镇水激流分。对影疑双阙。孤生若断云。遏风静华浪。腾烟起薄曛。虽言近七岭。独立不成群。
<br>
<br>　　【咏镜诗】
<br>
<br>　　折药须自插。不用暂临池。当由可怜面。偏与镜相宜。安钗钏独响。刷鬓袖俱移。唯馀心里恨。影中恒不知。
<br>
<br>　　【咏贫诗】
<br>
<br>　　触途皆可试。惟贫独未安。窗开两片月。霜足一重寒。藁湿铺床冷。荷脆补衣难。若言为客易。推剑与君弹。
<br>
<br>　　【咏翦彩花诗】
<br>
<br>　　浅深依树色。舒卷听人裁。假令春已度。终住手中开。
<br>
<br>　　【城上乌诗】
<br>
<br>　　朝飞集帝城。犹带夜啼声。近日毛虽爰。闻弦心尚惊。
<br>
<br>　　【咏独栖鸟诗】
<br>
<br>　　河水闻寒已成冻。塞草愁霜悬自衰。可念无端失林鸟。此夜逆风何处归。列网遮山不听度。悬冰绕树滑难依。细石似燕能随雨。片木作鸢犹解机。但令积风多少便。何患有翼不能飞。寄语故林无数鸟。会入群里比毛衣。
<br>
<br>　　【诗】
<br>
<br>　　惟馀故楼月。远近必随之。
<br>
<br>　　☆戴
<br>
<br>　　【驱马篇】
<br>
<br>　　神哉彼泰山。五岳专其名。隆高贯云霓。嵯峨出泰清。流六二候间。高置十二亭。上有涌醴泉。玉石扬华英。东北望吴野。西望观日精。王者已归天。效厥元功成。
<br>
<br>　　【钓竿】
<br>
<br>　　试持玄渚钓。暂罢池阳猎。翠羽饰长纶。蕖花装小。钩利断莼丝。帆举牵菱叶。聊载前鱼童。还看後舟妾。
<br>
<br>　　【君子行】
<br>
<br>　　画野依德星。开ㄩ对廉水。接越称交让。连树名君子。数非唯二失。升阶无三止。探甑不疑尘。正冠还避李。寄言蘧伯玉。无为嗟独耻。
<br>
<br>　　【从军行】
<br>
<br>　　长安夜刺闺。胡骑白铜。诏书发陇右。召募取关西。剑悬三尺鞘。铠累七重犀。督军鸣战鼓。巡夜数更な。侵星出柳塞。际晚入榆溪。秦泾含药鸩。晋火逐飞鸡。通泉开地道。望敌竖云梯。阴山日不暮。长城风自凄。弓寒折锦。马冻滑斜蹄。燕旗竿上脆。羌笛管中嘶。登山试下赵。凭轼且平齐。当今函谷上。唯用一丸泥。
<br>
<br>　　【煌煌京洛行】
<br>
<br>　　欲知佳丽地。为君陈帝京。由来称侠窟。争利复争名。铸铜门外马。刻石水中鲸。黑龙过饮渭。丹凤俯临城。群公邀郭解。天子问黄琼。诏幸平阳第。骑指伏波营。五侯同拜爵。七贵各垂缨。衣风飘遥起。车尘暗浪生。舞见淮南法。歌闻齐後声。挥金留客坐。馔玉待钟鸣。独有文园客。偏嗟武骑轻。
<br>
<br>　　【月重轮行】
<br>
<br>　　皇基属明两。副德表重轮。重轮非是晕。桂满自恒春。海珠含更灭。阶翳且新。婕妤比团扇。曹王譬洛神。浮川疑让璧。入户类烧银。从来看顾兔。不曾闻斗麟。北堂岂盈手。西园偏照人。
<br>
<br>　　【神仙篇】
<br>
<br>　　徒闻石为火。未见坂停丸。暂数盈虚月。长随昼夜澜。辞家试学道。逢师得姓韩。阆山金静室。蓬丘银露坛。安平酝仙酒。渤海转神丹。初飞喜退凤。新学法乘鸾。十芒生月脑。六焰起星肝。流琼播疑俗。信玉类阳官。玄都宴晚集。紫府事朝看。谢手今为别。进怜此俗难。
<br>
<br>　　【车马行】
<br>
<br>　　巩洛风尘处。冠盖相填咽。多称魏其冷。竞随田热。轮趣白虎第。珂聚黄金穴。献酒悉葡萄。州言尽飞铁。东都也已铸。西山绶应结。朝集类蒸烟。晚至如吹雪。子云尔何事。门巷
<br>
<br>　　无车辙。
<br>
<br>　　【度关山】
<br>
<br>　　昔听陇头吟。平居已流涕。今上关山望。长安树如荠。千里非乡邑。四海皆兄弟。军中大体自相褒。其间得意各分曹。博陵轻侠皆无位。幽州重气本多豪。马衔苜蓿叶。剑莹鹈膏。初征心未习。复值雁飞入。山头看月近。草上知风急。笛喝曲难成。笳繁响还涩。武帝初承平。东伐复西征。蓟门海作堑。榆塞冰为城。催令四校出。倚望三边平。箭服朝来动。刀环临阵鸣。将军一百战。都护五千兵。且决雄雌前利。谁道功名身後事。丈夫意气本自然。来时辞第已闻天。但令此身与命在。不持烽火照甘泉。
<br>
<br>　　【咏欲】〖《诗纪》作歌。〗眠诗
<br>
<br>　　拂枕薰红巴。回灯复解衣。傍边知夜永。不唤定应归。
<br>
<br>　　☆阮研
<br>
<br>　　〈研。字文机。陈留人。梁交州刺史。〉
<br>
<br>　　【棹歌行】
<br>
<br>　　芙蓉始出水。绿荇叶初鲜。且停白雪和。共奏激楚弦。平生此遭遇。一日当千年。
<br>
<br>　　☆庾丹
<br>
<br>　　〈丹为桂州刺史萧朗记室。以直谏被害。〉
<br>
<br>　　【秋闺有望诗】〖《诗纪》云。律祖作庾肩吾者非。○下同。〗
<br>
<br>　　耿耿横天汉。飘飘出岫云。月斜树倒影。风至水回文。已泣机中妇。复悲堂上君。罗襦晓长襞。翠被夜徒薰。空汲银床井。谁缝金缕裙。所思竟不至。持酒清夜分。
<br>
<br>　　【夜梦还家诗】
<br>
<br>　　归飞梦所忆。共子汲寒浆。铜瓶素丝绠。绮井白银床。雀出丰茸树。虫飞玳瑁梁。离人不相见。争
<br>
<br>　　忍对春光。
<br>
<br>　　☆谢
<br>
<br>　　〈。仕梁为东阳郡丞。有集八卷。〉
<br>
<br>　　【和萧国子咏柰花诗】
<br>
<br>　　俱荣上节初。独秀高秋晚。吐绿变衰园。舒红摇落苑。不逐奇幻生。宁从吹律暄。幸同瑶华折。为君聊赠远。
<br>
<br>　　☆陆琏
<br>
<br>　　〈琏。里系未详。曾仕於齐。梁武帝诏修五礼。以琏及贺、严植之、明山宾、沈宏为五经博士。有军礼仪注百九十卷、录二卷。〉
<br>
<br>　　【齐皇太子释奠诗】〖九章〗
<br>
<br>　　侧观遥册。历选皇年。惟灵御极。惟睿奉天。情机散古。文象聿宣。云鸟春驾。教思蝉联。
<br>
<br>　　太明在运。帝功泉塞。端饰宝命。化垂人则。业敷七政。训弘三德。昭图勰轨。道清万国。
<br>
<br>　　振领还风。提纲息伪。爱孚应远。仁治祥被。六幽畅波。八埏藻义。烟囚开祯。山河＜囗公＞瑞。
<br>
<br>　　祚休长运。卜永联庆。於穆储徽。仪震丽正。妙智夙昭。神泉独镜。誉宣诗史。道协镛咏。
<br>
<br>　　业崇敬达。师严教尊。清淳璧水。赫奕兽门。斌斌藉。秩秩德言。合情饰。导本归源。
<br>
<br>　　宪章祀典。宗圣维灵。牺钊洁。盥奠肃诚。乐和初奏。礼备未贞。风辉克广。至德维馨。
<br>
<br>　　敬周献毕。即宴庠宫。霜庭秀日。邃宇恬风。陈仪就位。济济雍雍。泽宫庆普。心陶乐融。
<br>
<br>　　灼灼宰傅。英英藩哲。缔彩飞声。腾光代翼。髦彦连华。才奇映列。貂佩陆离。巾衮容裔。
<br>
<br>　　粹景贞晖。云露延和。显仁性始。藏用生波。乘虞入幸。沐吝溟河。巡崖恧虑。藻倾歌。
<br>
<br>　　☆邓铿
<br>
<br>　　〈铿。梁平西将军元起子。〉
<br>
<br>　　【和阴梁州杂怨诗】
<br>
<br>　　别离虽未久。遂如长别离。丛桂频销叶。庭树几攀枝。君言妾貌改。妾畏君心移。终须一相见。并得两相知。
<br>
<br>　　【奉和夜听妓声诗】
<br>
<br>　　烛华似明月。鬟影胜飞桥。妓儿齐郑乐。争妍学楚腰。新歌自作曲。旧瑟不须调。众中俱不笑。座上莫相撩。
<br>
<br>　　【月夜闺中诗】
<br>
<br>　　闺中日已暮。楼上月初华。树阴缘砌上。窗影向床斜。开帷伤只凤。吹灯惜落花。谁能当此夕。独处类倡家。
<br>
<br>　　☆梁宣帝萧
<br>
<br>　　〈。字理孙。昭明太子统第三子。普通中。封曲江县公。中大通中。进封岳阳郡王。领会稽太守。历宣惠将军。知戍石头事。琅邪、彭城二郡太守。东扬州刺史。中大同初。除持节。都督雍、梁等州。西中朗将。雍州刺史。太清中。拒命不受代。寻称藩于魏。魏立为梁王。于襄阳承制。及元帝败没。建号於江陵。改元大定。在位八年。谥曰宣皇帝。有集十卷。〉
<br>
<br>　　【建除诗】
<br>
<br>　　建国惟神业。十世本灵长。除苛逾汉祖。後类殷汤。满盈既亏度。否运理还康。平阶今复睹。德星行见祥。定寇资雄略。静乱属贤良。执讯穷郢鲁。吊伐遍徐扬。破敌勋庸盛。佩紫日怀黄。危苗既已窜。妖亦云亡。成功勒云社。治定理要荒。收戟归农器。牧马恣｛艹刍｝场。开山接梯路。架海拟山梁。闭欲同彭老。延寿等东皇。
<br>
<br>　　【迎舍利诗】
<br>
<br>　　释迦称散体。多宝号金驱。白玉诚非比。黄金良莫逾。变见绝言象。端异乃冥符。灵知虽隐显。妙色岂荣枯。唯当千劫後。方成无价珠。
<br>
<br>　　【尘尾诗】
<br>
<br>　　匣上生光影。毫际起风流。本持谈妙理。宁是用椎牛。
<br>
<br>　　【咏纸诗】
<br>
<br>　　皎白犹霜雪。方正若布棋。宣情且记事。宁同鱼网时。
<br>
<br>　　【床诗】
<br>
<br>　　衡山白玉镂。汉殿珊瑚支。踞膝申久坐。屡好为频移。
<br>
<br>　　【咏弓诗】
<br>
<br>　　虞人招不进。繁氏久称工。已悲轩主迹。复挹楚王风。
<br>
<br>　　【咏履诗】
<br>
<br>　　双见待声宣。并飞时表异。处卑弥更妍。常安岂悲坠。
<br>
<br>　　【大梨诗】
<br>
<br>　　大谷常流称。南荒本足珍。绿叶已承露。紫实复含津。
<br>
<br>　　【咏百合诗】
<br>
<br>　　接叶有多种。开花无异色。含露或低垂。从风时偃抑。甘菊愧仙方。兰谢芳馥。
<br>
<br>　　【咏兰诗】
<br>
<br>　　折茎聊可佩。入室自成芳。开花不竞节。含秀委微霜。
<br>
<br>
<br>
<br>
<br>
<br>
<br>
<br>
<br>
<br>【卷廿八】
<br>
<br>　　闻人倩
<br>
<br>　　【春日诗】
<br>
<br>　　高台动春色。清池照日华。绿葵向光转。翠柳逐风斜。林有惊心鸟。园多夺目花。相与咸知节。叹子独离家。人行不返。何劳空折麻。（○玉台新咏八。《诗纪》九十四。又《类聚》三、《初学记》三、文苑英华百五十七俱引华、斜花、家四韵。）
<br>
<br>　　沈君攸
<br>
<br>　　【采桑】
<br>
<br>　　南陌落花移。蚕妾畏桑萎。逐便牵低叶。争多避小枝。摘驶笼行满。攀高腕欲疲。看金怯举意。求心自可知。（○文苑英华二百八。《乐府诗集》二十八。《诗纪》九十三。）
<br>
<br>　　【采莲曲】
<br>
<br>　　平川映晚霞。莲舟泛浪华。衣香随岸远。荷影向流斜。度手牵长柄。转楫避疏花。还船不畏满。归路讵嫌赊。（○《乐府诗集》五十。《诗纪》九十三。）
<br>
<br>　　【薄暮动弦歌】
<br>
<br>　　柳谷向夕沈馀日。蕙楼临砌徙斜光。金户半入藂林影。兰径时移落蕊香。丝绳玉堂传绮席。秦筝赵瑟响高堂。舞裙拂履喧珠佩。歌响出扇绕尘梁。云边雪飞弦柱促。留宾但须罗袖长。日暮歌钟恒不倦。处处行乐为时康。（○《乐府诗集》七十四。《诗纪》九十三。）
<br>
<br>　　【羽觞飞上苑】
<br>
<br>　　上路薄晚风尘合。禁苑初春气色华。石径断丝阑蔓草。山流细沫拥浮花。鱼文熠爚含馀日。鹤盖低昂照落霞。隔树银鞍喧宝马。分衢玉轴动香车。车马处处尽成阴。班荆促席对芳林。藤杯屡动情仍畅。翠樽引满趣弥深。山阳倒载非难得。宜城醇酝促须斟。半醉骊歌应可奏。上客莫虑掷黄金。（○《乐府诗集》七十四。《诗纪》九十三。）
<br>
<br>　　【桂楫泛河中】
<br>
<br>　　黄河曲注通千里。浊水分流引八川。仙查逐源终未极。苏亭遗迹上难迁。眇眇云根侵远树。苍苍水气合遥天。波影杂霞无定色。湍文触岸不成圆。赤马青龙交出浦。飞云盖海远凌烟。莲舟渡沙转不碍。桂楫距浪弱难前。风急金乌翅自转。汀长锦缆影微悬。榜人欲歌先扣枻。津吏犹醉强持船。河堤极望今如此。行杯落叶讵虚传。（○《乐府诗集》七十四。《诗纪》九十三。）
<br>
<br>　　【双燕离】
<br>
<br>　　双燕双飞。双情相思。容色已改。故心不衰。双入幕。双出帷。秋风去。春风归。幕上危。双燕离。衔羽一别涕泗垂。夜夜孤飞谁相知。左回右顾还相慕。翩翩桂水不忍渡。悬目挂心思越路。萦郁摧折意不泄。愿作镜鸾相对绝。（文苑作镜中绝。注云。一作镜鸾相对绝。乐府云。一作鸾对镜绝。武本愿作镜鸾相对绝。○文苑英华二百六。《乐府诗集》五十八。《诗纪》九十三。）
<br>
<br>　　【赋得临水诗】
<br>
<br>　　开筵临桂水。携手望桃源。花落圆文出。风急细流翻。光浮动岸影。浪息累沙痕。沧波自可悦。濯缨何用论。（○《初学记》六。文苑英华百六十三。《诗纪》九十三。）
<br>
<br>　　【同陆廷尉惊早蝉诗】
<br>
<br>　　日暮野风生。林蝉候节鸣。望枝疑数处。寻空定一声。地幽吟不断。叶动噪群惊。独有河阳令。
<br>
<br>　　偏嫌秋翅轻。（○《初学记》三十。文苑英华三百三十。《诗纪》九十三。）
<br>
<br>　　【待夜出妓诗】
<br>
<br>　　帘间月色度。烛定妓成行。回身钏玉动。顿履佩珠鸣。低衫拂鬟影。举扇起歌声。匣中曲犹奏。掌上体应轻。（○《初学记》十五。文苑英华二百十三作夜出妓。万花谷后三十二作沈君攸诗。《诗纪》九十三。）
<br>
<br>　　【咏冰应教诗】
<br>
<br>　　日华照冰彩。灼烁自相明。阴潭欲半解。阳岸已全轻。未释苔文隐。将销草气生。稍得观鱼上。非独见孤惊。傥逢魏后术。当验可为城。（○《初学记》七。《诗纪》九十七。）
<br>
<br>　　施荣泰
<br>
<br>　　【王昭君】
<br>
<br>　　垂罗下椒阁。举袖拂胡尘。唧唧抚心叹。蛾眉误杀人。（○玉台新咏十。《类聚》三十。文苑英华二百四作昭君怨。《乐府诗集》二十九。《诗纪》九十三。）
<br>
<br>　　【杂诗】
<br>
<br>　　赵女修丽姿。燕姬正容饰。妆成桃毁红。黛起草惭色。罗裙数十重。犹轻一蝉翼。不言縠袖轻。专叹风多力。锵佩玉池边。弄笑银台侧。折柳贻目成。采蒲赠心识。来时娇未尽。还去媚何极。（○玉台新咏四。《诗纪》九十三。）
<br>
<br>　　高允生
<br>
<br>　　【王子乔行】
<br>
<br>　　仙化非常道。其义出自然。王乔诞神气。白日忽升天。晻暧御云气。飘飘乘长烟。寄想崆峒外。翱翔宇宙间。七月有佳期。控鹤崇崖巅。永与时人别。一去不复旋。（文苑作还。○文苑英华三百三十二。《乐府诗集》二十九。《诗纪》九十三。）
<br>
<br>　　【百里奚歌】
<br>
<br>　　羁旅入秦庭。始得收显曜。释褐出辎车。卓为千乘道。艳色进华容。繁弦发徵调。居贵易素心。翻然忘久要。装金五羊皮。写情陈所告。岂徒望自伤。念君无定操。（○《乐府诗集》八十三。《诗纪》九十三。）
<br>
<br>　　王循
<br>
<br>　　【晨风行】
<br>
<br>　　雾开九曲渎。风起千金堤。岸回分野迳。林际成牛蹊。凫随落潮去。日傍绮霞低。望日轻舟隐。瑟瑟远寒凄。还眺小平急。宴语方难齐。（○《乐府诗集》六十八。《诗纪》九十三。）
<br>
<br>　　房篆
<br>
<br>　　【金乐歌】
<br>
<br>　　前溪流碧水。后渚映青天。登台临宝镜。开窗对绮钱。玉颜光粉色。罗袖拂金钿。春风散轻蝶。明月映新莲。摘花竞时侣。催指及芳年。（○文苑英华百九十三作会乐歌。《乐府诗集》七十四。《诗纪》九十三。）
<br>
<br>　　裴宪伯
<br>
<br>　　【朱鹭】
<br>
<br>　　秋来惧寒劲。岁去畏冰坚。群飞向葭下。奋羽欲南迁。暂戏龙池侧。时往凤楼前。所叹恩光歇。不得久联翩。（○文苑英华二百六。《乐府诗集》十六。《诗纪》九十三。）
<br>
<br>　　车<喿支>
<br>
<br>　　【陇头水】
<br>
<br>　　陇头征人。陇水流声咽。只为识君恩。甘心从苦节。雪冻弓弦断。风鼓旗竿折。独有孤雄剑。龙泉字不灭。（○文苑英华百九十八。《乐府诗集》二十一。《诗纪》九十三。）
<br>
<br>　　【洛阳道】
<br>
<br>　　洛阳道八达。洛阳城九重。重关如隐起。双阙似芙蓉。王孙重行乐。公子好游从。别有倾人处。佳丽夜相逢。（○文苑英华百九十二。《乐府诗集》二十三。《诗纪》九十三。）
<br>
<br>　　【骢马】
<br>
<br>　　骢马镂金鞍。柘弹落金丸。意欲骖<马覃>走。先作野游盘。平明发下蔡。日中过上兰。路远行须疾。非是畏人看。（○文苑英华二百九。《乐府诗集》二十四。《诗纪》九十三。）
<br>
<br>　　【车遥遥】
<br>
<br>　　车遥遥兮马洋洋。追思君兮不可忘。君安逝兮西入秦。愿将微影随君身。君在阴兮影不见。君仰日月妾所愿。（○玉台新咏九作傅玄车遥遥篇。《乐府诗集》六十九。《诗纪》九十三。）
<br>
<br>　　姚翻
<br>
<br>　　【同郭侍郎采桑诗】
<br>
<br>　　雁还高柳北。春归洛水南。日照茱萸领。风摇翡翠篸。桑间视欲暮。闺里遽饥蚕。相思君助取。相望妾那堪。（○玉台新咏六。《乐府诗集》二十八作采桑。《诗纪》九十三。）
<br>
<br>　　【代陈庆之美人为咏诗】
<br>
<br>　　临妆欲含涕。羞畏家人知。还代粉中絮。拥泪不听垂。（○玉台新咏十。《诗纪》九十四。）
<br>
<br>　　【梦见故人诗】
<br>
<br>　　觉罢方知恨。人心定不同。谁能对角枕。长夜一边空。（○玉台新咏十。《诗纪》九十四。）
<br>
<br>　　【有期不至诗】
<br>
<br>　　黄昏信使断。衔怨心凄凄。回灯向下榻。转面暗中啼。（○玉台新咏十。《诗纪》九十四。○逯按。以上三首。《诗纪》编入刘令娴诗。非是。）
<br>
<br>　　李镜远
<br>
<br>　　【咏日诗】
<br>
<br>　　始临东岳观。俄升若木枝。萍实讵俦彩。合扇且惭规。北林耿初曜。圆窗鉴早曦。照庭馀雪尽。映檐溜滴垂。徘徊匝花树。煜爚满春池。柳阴裁靡靡。帘影复离离。曾泉岂亭舍。桑榆忽在斯。回戈安得中。长绳不可羁。冲情爱景落。清宴惜光驰。温晖徒已荷。深心窃自知。（○《类聚》一作李镜远诗。《初学记》一、文苑英华百五十一并作日诗。《诗纪》九十三。）
<br>
<br>　　【蜨蝶行】
<br>
<br>　　青年已布泽。微虫应节欢。朝出南园里。暮依华叶端。菱舟追或易。风池度更难。群飞终不远。还向玉阶兰。（○《乐府诗集》六十一。《诗纪》九十三。）
<br>
<br>　　鲍子卿
<br>
<br>　　【咏画扇诗】〖《诗纪》云。玉台新本作高爽者非。今从旧本。下同。〗
<br>
<br>　　细丝本自轻。弱彩何足眄。直为发红颜。谬成握中扇。乍奉长门立。时承柏梁宴。思妆开已掩。歌容隐而见。但画双黄鹄。莫画孤飞燕。（○玉台新咏五。《类聚》六十九作高爽。《诗纪》九十四。）
<br>
<br>　　【咏玉阶诗】〖《诗纪》云。玉台新本作何子朗者非。〗
<br>
<br>　　玉阶已夸丽。复得临紫微。北户接翠幄。南路抵金扉。重叠通日影。参差藏月辉。轻苔染珠履。微淀拂罗衣。独笑昆山曲。空见青凫飞。（○玉台新咏五。《诗纪》九十四。）
<br>
<br>　　王枢
<br>
<br>　　【古意应萧信武教诗】
<br>
<br>　　朝取饥蚕食。夜缝千里衣。复闻南陌上。日暮采莲归。青苔覆寒井。红药间青薇。人生乐自极。良时徒见违。何由及新燕。双双还共飞。（○玉台新咏五。《诗纪》九十四。）
<br>
<br>　　【至乌林村见采桑者因有赠】〖玉台作聊以赠之。〗诗
<br>
<br>　　遥见提筐下。翩妍实端妙。将去复回身。欲语先为笑。闺中初别离。不许觅新知。空结茱萸带。敢报木兰枝。（○玉台新咏五。《诗纪》九十四。）
<br>
<br>　　【徐尚书座赋得阿怜诗】
<br>
<br>　　红莲披早露。玉貌映朝霞。飞燕啼妆罢。顾插步摇花。溘匝金钿满。参差绣领斜。暮还垂瑶帐。香灯照九华。（○玉台新咏五。《诗纪》九十四。）
<br>
<br>　　汤僧济
<br>
<br>　　【咏渫井得金钗诗】
<br>
<br>　　昔日倡家女。摘花露井边。摘花还自插。照井还自怜。窥窥终不罢。笑笑自成妍。宝钗於此落。从来非一年。翠羽成泥去。金色尚如先。此人今何在。此物今空传。（○玉台新咏八。《类聚》七十作渫井得金钗。《初学记》七作深井得金钗。《御览》七百十八作梁阳济泄井得金钗诗。《诗纪》九十四。）
<br>
<br>　　顾煊
<br>
<br>　　〈煊。爵里未详。有钱谱一卷。〉
<br>
<br>　　【赋得露诗】
<br>
<br>　　飞空犹蕴状。集物始成华。萎黄病秋菊。厌浥长春芽。非唯溥蔓草。颇亦变蒹葭。仍增江海浪。聊点木兰花。（○《初学记》二。文苑英华百五十六作顾恺。《诗纪》九十四。又万花谷后二作顾煊诗。引华、葭二韵。）
<br>
<br>　　王脩已
<br>
<br>　　【九日诗】
<br>
<br>　　霜威始落翠。寒气初入堂。隋珠烂似烛。悬黎疑夜光。舞步因弦折。歌声随袂扬。夜深闻漏缓。檐虚觉唱长。（○《类聚》四。《诗纪》九十三。又《初学记》四、古今岁时杂咏三十三并引堂、光二韵。）
<br>
<br>　　王孝礼〈金楼子著书篇有王孝祀。未知即此人否。〉
<br>
<br>　　【咏镜诗】
<br>
<br>　　可怜不自识。终尔因镜中。分眉一等翠。对面两边红。转身先见动。含笑逆相同。犹嫌镜里促。看人未好通。（○《类聚》七十。《诗纪》九十四。）
<br>
<br>　　范筠
<br>
<br>　　【咏慎火诗】
<br>
<br>　　〖南越志曰：广州有树。可以御火。山北谓之慎火。或谓之戒火。多种屋上。〗
<br>
<br>　　兹卉信丛丛。微荣未足奇。何期糅香草。遂得绕花池。忘忧虽无用。止焰或有施。早得建章立。幸柏梁垂。（○《类聚》八十一。《诗纪》九十四。）
<br>
<br>　　【咏蓍诗】
<br>
<br>　　数奇不可偶。性直谁能纡。祯蔡优灵异。祥云降温腴。（○《类聚》八十二。高似孙纬略一。《诗纪》九十四。）
<br>
<br>　　甄固
<br>
<br>　　【奉和世子春情诗】
<br>
<br>　　昨晚褰帘望。初逢双燕归。今朝见桃李。不啻数花飞。已愁春欲度。无复寄芳菲。（○玉台新咏八。《诗纪》九十四。）
<br>
<br>　　王环
<br>
<br>　　【代西封〖玉台作丰。〗侯美人诗】
<br>
<br>　　於今辞宴语。方念泣离违。无因从朔雁。一向黄河飞。（○玉台新咏十。《诗纪》九十四。）
<br>
<br>　　江伯瑶
<br>
<br>　　【和定襄侯楚越衫诗】
<br>
<br>　　裁缝在箧笥。薰鬓带馀香。开著不忍看。一见落千行。（○玉台新咏十。《诗纪》九十四。）
<br>
<br>　　刘泓
<br>
<br>　　【咏繁华诗】
<br>
<br>　　可怜宜出众。的的最分明。秀眉开双眼。风流著语声。（○玉台新咏十。《诗纪》九十四。）
<br>
<br>　　王湜〖《诗纪》云。以下三人见梁词人丽句。〗
<br>
<br>　　〈湜。梁太子洗马王锡子。仕后梁官至都官尚书。萧岿之二十年卒。〉
<br>
<br>　　【赠情人诗】
<br>
<br>　　雨骤行人断。云聚独悲深。傥更逢归雁。一一传情心。（○古诗类苑九十五。《诗纪》九十四。）
<br>
<br>　　李孝胜
<br>
<br>　　【咏安仁得果诗】
<br>
<br>　　潘岳河边返。情知掷果多。闭甍听不见。无奈识车何。（○古诗类苑百二十四。《诗纪》九十四。）
<br>
<br>　　谈士云
<br>
<br>　　【咏安仁得果诗】
<br>
<br>　　月上河阳县。来看洛阳花。掷果人相<门多>。非是故停车。（○古诗类苑百二十四。《诗纪》九十四。）
<br>
<br>　　张骞
<br>
<br>　　【咏跃鱼应诏诗】
<br>
<br>　　戢鳞隐繁藻。颁首承绿漪。何用游溟澥。且跃天渊池。（○《类聚》九十六。《诗纪》九十四。）
<br>
<br>　　明少遐
<br>
<br>　　【诗】
<br>
<br>　　灯花寒不结。（○酉阳杂俎十二。）
<br>
<br>　　刘憺
<br>
<br>　　【惊早露诗】
<br>
<br>　　九畹凝芳叶。百草莹新珠。盈荷虽不润。拂竹竟难枯。（○《初学记》二。文苑英华百五十六。《诗纪》九十四。）
<br>
<br>　　贺文标
<br>
<br>　　【咏春风诗】
<br>
<br>　　排帘动轻幔。泛水拂垂杨。本持飘落蕊。翻送舞衣香。（○《类聚》一。文苑英华百五十六。《诗纪》九十四。）
<br>
<br>　　萧若静
<br>
<br>　　【石桥诗】
<br>
<br>　　连延过绝涧。迢递跨长津。已数逢仙客。兼曾度獦人。（○《类聚》九。《诗纪》九十四。）
<br>
<br>　　萧欣〈《诗纪》云。见梁词人丽句。〉
<br>
<br>　　〈欣。安成王秀之孙。炀王机之子。萧詧践位。以欣袭机封。历侍中、中书令、尚书仆射、尚书令。萧岿之二十三年卒。有集三十卷。〉
<br>
<br>　　【还宅作诗】
<br>
<br>　　时平有道泰。世诐交情离。寄言谢公叔。千载留清规。（○古诗类苑八十四。《诗纪》九十四。）
<br>
<br>　　王金珠
<br>
<br>　　【子夜四时歌】
<br>
<br>　　〖古今乐录曰：吴声十曲。一曰子夜。二曰上柱。三曰凤将雏。四曰上声。五曰欢闻。六曰难闻变。七曰前溪。八曰阿子。九曰丁督护。十曰团扇郎。并梁所用曲。凤将雏以上三曲。古有歌。今不传。上声以下七曲。内有包明月制舞前溪一曲。馀并王金珠所制。〗
<br>
<br>　　【春歌三首】
<br>
<br>　　朱日光素水。黄华映白雪。折梅待佳人。共迎阳春月。（○玉台新咏十作梁武帝。《乐府诗集》四十四。
<br>
<br>　　《诗纪》九十四。）
<br>
<br>　　阶上香入怀。庭中花照眼。春心郁如此。情来不可限。（○同上）
<br>
<br>　　吹漏不可停。断弦当更续。俱作双思引。共奏同心曲。（○《乐府诗集》四十四。《诗纪》九十四。）
<br>
<br>　　【夏歌二首】
<br>
<br>　　玉盘贮朱李。金杯盛白酒。本欲持自亲。复恐不甘口。（○玉台新咏十作梁武帝。《乐府诗集》四十四。《诗纪》九十四。）
<br>
<br>　　垂帘倦类热。卷幌乘清阴。风吹合欢帐。直动相思琴。（○《乐府诗集》四十四。《诗纪》九十四。）
<br>
<br>　　【秋歌二首】
<br>
<br>　　叠素兰房中。劳情桂杵侧。朱颜润红粉。香汗光玉色。（○《乐府诗集》四十四。《诗纪》九十四。）
<br>
<br>　　紫茎垂玉露。绿叶落金樱。著锦如言重。衣罗始觉轻。（○同上）
<br>
<br>　　【冬歌】
<br>
<br>　　寒闺周黼帐。锦衣连理文。怀情入夜月。含笑出朝云。（○玉台新咏十作梁武帝。《乐府诗集》四十四。《诗纪》九十四。）
<br>
<br>　　【子夜变歌】
<br>
<br>　　七彩紫金柱。九华白玉梁。但歌绕不去。含吐有馀香。（○玉台新咏十作梁武帝秋歌。《乐府诗集》四十五。《诗纪》九十四。）
<br>
<br>　　【上声歌】
<br>
<br>　　花色过桃杏。名称重金琼。名歌非下里。含笑作上声。（○玉台新咏十作梁武帝。《乐府诗集》四十五。《诗纪》九十四。）
<br>
<br>　　【欢闻歌】
<br>
<br>　　艳艳金楼女。心如玉池莲。持底报郎恩。俱期游梵天。（○玉台新咏十作梁武帝。《乐府诗集》四十五。《诗纪》九十四。）
<br>
<br>　　【欢闻变歌】
<br>
<br>　　南有相思木。合影复同心。游女不可求。谁能识得音。（玉台作息空阴。○玉台新咏十作梁武帝欢闻歌。《乐府诗集》四十五。《诗纪》九十四。）
<br>
<br>　　【阿子歌】
<br>
<br>　　可怜双飞凫。飞集野田头。饥食野田草。渴饮清河流。（○《乐府诗集》四十五。《诗纪》九十四。）
<br>
<br>　　【丁督护歌】
<br>
<br>　　黄河流无极。洛阳数千里。轗轲戎旅间。何由见欢子。（○玉台新咏十作宋孝武帝。《乐府诗集》四十五。《诗纪》九十四。）
<br>
<br>　　【团扇郎】
<br>
<br>　　手中白团扇。净如秋团月。清风任动生。娇声任意发。（玉台作娇香承意发。○玉台新咏十作梁武帝。《乐府诗集》四十五。《诗纪》九十四。○逯按。王金珠吴声歌词。有自作者。有改用梁武帝乃至宋孝武帝所作者。玉台取原作。故仍题梁武帝。乐府本之歌录。故云王金珠。）
<br>
<br>　　包明月
<br>
<br>　　【前溪歌】
<br>
<br>　　当曙与未曙。百鸟啼窗前。独眠抱被叹。忆我怀中侬。单情何时双。（○《乐府诗集》四十五。《诗纪》九十四。）
<br>
<br>　　王氏
<br>
<br>　　〈卫敬瑜妻。霸城王整姊。年十六而夫亡。父母舅姑欲嫁之。乃截耳为誓。〉
<br>
<br>　　【连理诗】
<br>
<br>　　〖南史曰：贞女亡婿。种树百株。墓前柏树。忽成连理。一年许还复分散。女乃为《诗》曰：〗
<br>
<br>　　墓前一株柏。连根复并枝。妾心能感木。颓城可足奇。（○南史张景仁传。《诗纪》九十四。）
<br>
<br>　　【孤燕诗】
<br>
<br>　　〖南史曰：贞女所居。户有燕巢。常双飞来去。后忽孤飞。贞女感其偏栖。乃以缕系脚为志。后岁此燕更来。犹带前缕。女复为《诗》曰：〗
<br>
<br>　　昔年无偶去。今春犹独归。故人恩既重。不忍复双飞。（○南史张景仁传。《御览》九百二十二。《太平广记》二百七十。事类赋燕赋注。《诗纪》九十四。）
<br>
<br>　　刘氏
<br>
<br>　　〈王淑英妻。刘绘女。〉
<br>
<br>　　【昭君怨】
<br>
<br>　　一生竟何定。万事良难保。丹青失旧仪。匣玉成秋草。相接辞关泪。至今犹未燥。汉使汝南还。殷勤为人道。（○玉台新咏八作和昭君怨。《类聚》三十作王昭君怨诗。文苑英华二百四。《乐府诗集》五十四。《诗纪》九十四。）
<br>
<br>　　【暮寒诗】
<br>
<br>　　梅花自烂熳。百舌早迎春。逾寒衣逾薄。未肯惜腰身。（○玉台新咏十。《诗纪》九十四。）
<br>
<br>　　【赠夫诗】
<br>
<br>　　妆铅点黛拂轻红。鸣环动佩出房栊。看梅复看柳。泪满春衫中。（○玉台新咏十作王淑英妇赠答。《诗纪》九十四。）
<br>
<br>　　刘令娴
<br>
<br>　　〈令娴。徐悱妻。刘孝绰妹。称刘三娘。悱为晋安郡卒。丧还建邺。令娴为祭文。辞甚凄怆。〉
<br>
<br>　　【和婕妤怨诗】
<br>
<br>　　日落应门闭。愁思百端生。况复昭阳近。风传歌吹声。宠移终不恨。谗枉太无情。只言争分理。非妒舞腰轻。（○玉台新咏八。《类聚》三十。文苑英华二百四作昭君怨。《乐府诗集》四十三作班婕妤。《诗纪》九十四。）
<br>
<br>　　【答唐娘七夕所穿鍼诗】
<br>
<br>　　倡人助汉女。靓妆临月华。连针学并蒂。萦缕作开花。孀闺绝绮罗。揽赠自伤嗟。虽言未相识。闻道出良家。曾停霍君骑。经过柳惠车。无由一共语。暂看日升霞。（○玉台新咏六作徐悱。古今岁时杂咏二十五。《诗纪》九十四。）
<br>
<br>　　【答外诗二首】
<br>
<br>　　花庭丽景斜。兰牖轻风度。落日更新妆。开帘对春树。鸣鹂叶中舞。戏蝶花间骛。调琴本要欢。心愁不成趣。良会诚非远。佳期今不遇。欲知幽怨多。春闺深且暮。（○玉台新咏六。《类聚》十八作梁徐悱妻刘氏诗。《诗纪》九十四。）
<br>
<br>　　东家挺奇丽。南国擅容辉。夜月方神女。朝霞喻洛妃。还看镜中色。比艳似知非。摛词徒妙好。连类顿乖违。智夫虽已丽。倾城未敢希。（○同上）
<br>
<br>　　【听百舌诗】
<br>
<br>　　庭树旦新晴。临镜出雕楹。风吹桃李气。过传春鸟声。净写山阳笛。全作洛滨笙。注意欢留听。误令妆不成。（○《类聚》九十二。文苑英华三百二十九。《诗纪》九十四。）
<br>
<br>　　【题甘蕉叶示人诗】
<br>
<br>　　夕泣已非疏。梦啼太真数。唯当夜枕知。过此无人觉。（○玉台新咏十。《诗纪》九十四。）
<br>
<br>　　【摘同心栀〖玉台作支。〗子赠谢娘因附此诗】
<br>
<br>　　两叶虽为赠。交情永未因。同心何处恨。栀子最关人。（○玉台新咏十。《诗纪》九十四。）
<br>
<br>　　【光宅寺诗】
<br>
<br>　　长廊欣目送。广殿悦逢迎。何当曲房里。幽隐无人声。（○玉台新咏十。《诗纪》九十四。）
<br>
<br>　　沈满愿
<br>
<br>　　〈满愿。征西记室范靖妻。有集三卷。〉
<br>
<br>　　【王昭君叹二首】
<br>
<br>　　早信丹青巧。重货洛阳师。千金买蝉鬓。百万写蛾眉。（○玉台新咏十。《类聚》三十作昭君叹诗。文苑英华二百四作昭君怨。《乐府诗集》二十九作昭君叹。《诗纪》九十四。）
<br>
<br>　　今朝犹汉地。明旦入胡关。高堂歌吹远。游子梦中还。（玉台云。一本云情寄南云反。思逐北风还。文苑作高堂歌吹少。游子梦中还。注云。一作情寄南云返。思逐北风还。乐府云。一作高堂歌吹少。游子梦中还。○玉台新咏十。文苑英华二百四。《乐府诗集》二十九。《诗纪》九十四。）
<br>
<br>　　【挟琴歌】
<br>
<br>　　逶迤起尘唱。宛转绕梁声。调弦可以进。蛾眉画未成。（○《乐府诗集》六十三作当垆曲。《乐府诗集》八十六。《诗纪》九十四。）
<br>
<br>　　【映水曲】
<br>
<br>　　轻鬓学浮云。双蛾拟初月。水澄正落钗。萍开理垂发。（○玉台新咏十。《乐府诗集》七十七。《诗纪》九十四。）
<br>
<br>　　【登栖曲】
<br>
<br>　　凭高川陆近。望远阡陌多。相思隔重岭。相忆限长河。（○《乐府诗集》七十七。《诗纪》九十四。）
<br>
<br>　　【越城曲】〖《诗纪》云。乐府无名。与登楼曲相次。〗
<br>
<br>　　别怨凄歌响。离啼湿舞衣。愿假乌栖曲。翻从南向飞。（○《乐府诗集》七十七佚作者名。次登楼曲后。《诗纪》九十四。）
<br>
<br>　　【晨风行】
<br>
<br>　　理楫令舟人。停舻息旅薄河津。念君劬劳冒风尘。临路挥袂泪沾巾。飙流劲润逝若飞。山高帆急绝音徽。留子句句独言归。中心Ａ５５Ａ５５将依谁。风弥叶落永难索。神往形返情错漠。循带易缓愁难却。心之忧矣颇销铄。（○《乐府诗集》六十八。《诗纪》九十四。）
<br>
<br>　　【彩毫怨】
<br>
<br>　　叶下洞庭初。思君万里馀。露农香被冷。月落锦屏虚。欲奏江南曲。贪封冀北书。书中无别意。帷帐久离居。（○四溟诗话四。）
<br>
<br>　　【戏萧娘诗】
<br>
<br>　　明珠翠羽帐。金蒲绿绡帷。因风时暂举。想像见芳姿。清晨插步摇。向晚解罗衣。托意风流子。佳情讵可私。（○玉台新咏五。《类聚》十八。《诗纪》九十四。）
<br>
<br>　　【咏灯诗】
<br>
<br>　　绮筵日已暮。罗帷月未归。开花散鹄彩。含光出九微。风轩动丹焰。冰宇澹青辉。不吝轻蛾绕。惟恐晓蝇飞。（○玉台新咏五。《类聚》八十。《初学记》三十五。万花谷续八作范靖妇诗。《诗纪》九十四。）
<br>
<br>　　【咏五彩竹火笼诗】
<br>
<br>　　可怜润霜质。纤剖复毫分。织作回风苣。制为萦绮文。含芳出珠被。耀彩接缃裙。徒嗟今丽饰。岂念昔凌云。（○玉台新咏五。《类聚》七十。《御览》七百十一。《诗纪》九十四。○《诗纪》云。剖出楚山筠。织成湘水纹。寒销九微火。香传百和薰。氤氲拥翠被。出入随缃裙。徒悲今丽质。岂念昔凌云。右见诗话补遗。与此小异。故并录之。）
<br>
<br>　　【咏步摇花诗】
<br>
<br>　　珠华萦翡翠。实叶间金琼。剪葆不似制。为花如自生。低枝拂绣领。微步动瑶瑛。但令云髻插。蛾眉本易成。（《诗纪》云。律祖作谅非桃李节。弥令蜂蝶惊。○玉台新咏五。《诗纪》九十四。又《类聚》七十引琼、生、琼三韵。《御览》七百十五作步摇花诗。引琼、生、英三韵。○逯按。律祖末联乃佚句而非异文。知玉台亦为节录。应补入此二句。）
<br>
<br>　　庾成师
<br>
<br>　　【远期篇】
<br>
<br>　　忆别春花飞。已见秋叶稀。泪粉羞明镜。愁带减宽衣。得书言未反。梦见道应归。坐使红颜歇。独掩青楼扉。（○《类聚》四十二。《乐府诗集》十八。《诗纪》九十三。）
<br>
<br>
<br>
<br>
<br>
<br>
<br>
<br>
<br>
<br>【卷廿九】
<br>
<br>　　【杂歌谣辞】
<br>
<br>　　【歌辞】
<br>
<br>　　【荆州民为始兴王憺歌】
<br>
<br>　　〖梁《书》曰：憺为荆州刺史。厉精为治。广辟屯田。减省力役。曹无留事。下无滞狱。天监六年。州大水。江溢堤坏。憺亲率府将吏。冒雨赋丈尺筑治之。雨甚水壮。众皆恐。或请憺避焉。憺曰：王尊尚欲身塞河堤。我独何心以免。邴州在南岸。数百家见水长惊走。登屋缘树。憺募人救之。一口赏一万。州民乃以免。又分遣行诸郡。遭水死者给棺。失田者与粮种。民为之歌曰：〗
<br>
<br>　　始兴王。民之爹。赴人急。如水火。何时复来哺乳我。
<br>
<br>　　【北军为韦睿歌】
<br>
<br>　　〖南史曰：梁临川静惠王宏为扬州刺史。天监中。武帝诏宏都督诸军侵魏。宏以帝之介弟。所领皆器甲精新。军谷甚盛。北人以为百数十年所未之有。军次洛口。前军克梁城。诸将欲乘胜深入。宏闻魏援近。畏懦不敢进。召诸将欲议旋师。吕僧珍曰：知难而退。不亦善乎。柳比等不从。宏不敢违群议。停军不进。魏人知其不武。遗以巾帼。北军乃歌云云。武谓韦睿也。〗
<br>
<br>　　不畏萧娘与吕姥。但畏合肥有韦武。
<br>
<br>　　【鄱阳民为陆襄歌二首】
<br>
<br>　　〖梁《书》曰：陆襄。吴郡人。大通七年。出为鄱阳内史。先是郡民鲜于琛服食修道。大同元年。遂结其门徒。杀广陵令王筠。有众万馀人。将出攻郡。襄先已帅民吏修城隍为备御。及贼至。连战破之。生获琛。馀众逃散。时邻郡豫章、安成等守宰。案治党与。因求贿货。皆不得其实。或有善人尽室罹祸。惟襄郡部枉直无滥。民作歌曰云云。又有彭、李二家。先因忿争。遂相诬告。襄引入内室。不加责诮。但和言解喻之。二人感恩。深自咎悔。乃为设酒食。令其尽欢。酒罢。同载而还。因相亲厚。民又歌曰云云。〗
<br>
<br>　　鲜于平後善恶分。民无枉赖陆君。
<br>
<br>　　陆君政。无怨家。斗既罢。仇共车。
<br>
<br>　　【南豫州民为夏侯兄弟歌】
<br>
<br>　　〖梁《书》曰：夏侯夔为豫州刺史。於苍陵立堰。溉田千馀顷。境内赖之。夔兄。先居此任。兄弟并有恩惠。百姓歌之曰：〗
<br>
<br>　　我之有州。赖彼夏侯。前兄後弟。布政优优。
<br>
<br>　　【梁武帝接民间为萧恪歌】
<br>
<br>　　〖南史曰：南平王恪为雍州刺史。年少。未闲庶务。委之群下。百姓每通一辞。数处输钱。方得闻彻。宾客有江仲举、蔡、王台卿、庾仲雍四人俱被接遇。并有蓄积。故人间歌曰云云。帝接之曰云云。寻以庐陵王代为刺史。恪还奉见。武帝以人间语问之。恪大惭。不敢一言。〗
<br>
<br>　　江千万。蔡五百。王新车。庾大宅。主人愦愦不如客。
<br>
<br>　　【谣辞】
<br>
<br>　　【北方童谣】
<br>
<br>　　〖南史曰：梁武帝时。魏降人王足陈计求堰淮水以灌寿阳。足引北方童谣云云。帝发淮阳户丁及战士二十万筑之。以康绚督其事。南起浮山。北抵石。堰成。长九里。高二十丈。夹堤并树杞柳。军人安堵其上。魏军竟溃而归。水之所及。方数百里。魏寿阳城戍。稍徙顿八公山。〗
<br>
<br>　　荆山为上格。浮山为下格。潼沱为激沟。并灌钜野泽。
<br>
<br>　　【洛阳童谣】
<br>
<br>　　〖南史曰：大通初。武帝遣飙勇将军陈庆之送魏北海王元颢还北主魏。转战而前。连破魏军。颢入洛阳宫。御前殿。改元大赦。于时上党王元天穆来攻。庆之又大破之。庆之麾下悉著白袍。所向披靡。先是洛阳人歌云云。至是果验。〗
<br>
<br>　　名军大将莫自牢。千兵万马避白袍。
<br>
<br>　　【梁武帝时谣】
<br>
<br>　　〖南史曰：萧范。梁武帝之从子也。为都督、雍州刺史。抚循将士。尽得欢心。时论者谓范欲为贼。又童谣云云。然卒无验。〗
<br>
<br>　　莫匆匆。且宽公。谁当作天子。草覆车边已。
<br>
<br>　　【昭明为太子时谣】
<br>
<br>　　〖南史曰：梁武帝天监元年十一月。立长子统为皇太子。时民间有谣。按鹿子开者。反语为来子哭也。後太子果薨。
<br>
<br>　　是时长子欢为徐州刺史。以嫡孙次应嗣位。而帝意在晋安王。犹豫未决。及立晋安王为皇太子。而欢止封豫章郡王还任。谣言心徘徊者。未定也。城中诸少年逐欢归去来者。复还徐方之象也。统即昭明太子也。〗
<br>
<br>　　鹿子开城门。城门鹿子开。当开复未开。使我心徘徊。城中诸少年。逐欢归去来。
<br>
<br>　　【山阴民为丘仲孚谣】
<br>
<br>　　〖梁《书》曰：丘仲孚迁山阴令。居职甚有声称。百姓为之谣曰云云。前世傅琰父子、沈宪、刘玄明相继宰山阴。并有政绩。言仲孚皆过之也。〗
<br>
<br>　　二傅沈刘。不如一丘。
<br>
<br>　　【普通中童谣】
<br>
<br>　　〖梁《书》曰：侯景既据寿春。启求锦万匹。领军朱异议送青布以给之。景得布悉用为袍衫。因尚青色。普通中童谣曰云云。後景果乘白马。兵皆青衣。〗
<br>
<br>　　青丝白马寿阳来。
<br>
<br>　　【侯景时的ㄕ乌童谣】
<br>
<br>　　〖南史曰：侯景既克建邺。修饰台城及朱雀宣阳等门。童谣曰：〗
<br>
<br>　　的ㄕ乌。拂朱雀。还与吴。
<br>
<br>　　【侯景即位时童谣】
<br>
<br>　　〖南史曰：又童谣曰云云。时都下王侯庶姓五等庙树。咸见残毁。唯文宣太後庙四周柏树独郁茂。及景篡。修南郊路。令伐此树以立三桥。始斫南面十馀株。再宿悉生。便长数尺。时既冬日。翠茂如春。贼恶之。使悉斫杀。识者以为昔僵柳起於上林。乃表汉宣之兴。今庙树重青。必彰陕西之瑞。又景床东边香炉无故堕地。景呼东西南北皆谓为厢。景曰：此东厢香炉那忽下地。议者以为湘东军下之徵。〗
<br>
<br>　　脱青袍。著芒ハ。荆州天子挺应著。
<br>
<br>　　【江陵童谣】
<br>
<br>　　〖南史曰：侯景既诛。传首至江陵。元帝命枭於市三日。然後煮而漆之。以付武库。先是江陵谣言云云。景首既至。元帝付李季长宅。宅东即苦竹町也。既加鼎镬。既用市南水焉。〗
<br>
<br>　　苦竹町。市南有好井。荆州军。杀侯景。
<br>
<br>　　【湘东王府中为鱼宏徐绲谣】
<br>
<br>　　〖南史曰：绲为湘东王镇西谘议参军。颇好声色。侍妾数十。醉而闭门尽歌。有时载伎。肆意游行。时襄阳鱼弘亦以豪侈称。於是府中谣曰云云。然其物玩次於弘也。〗
<br>
<br>　　北路鱼。南路徐。
<br>
<br>　　【柳达摩引北方童谣】
<br>
<br>　　〖南史曰：齐遣柳达摩领兵侵梁。陈霸先命侯安都败之。达摩谓众曰：顷在北。童谣云云。侯景服青已倒于此。今吾徒衣黄。岂谣言验邪。〗
<br>
<br>　　石头捣两裆。捣青复捣黄。
<br>
<br>　　【梁时童谣】
<br>
<br>　　〖南史曰：梁兵既胜齐兵。于时以赏俘贸酒者。一人裁得一醉。先是童谣曰：〗
<br>
<br>　　虏万夫。入五湖。城南酒家使虏奴。
<br>
<br>　　【梁末童谣】
<br>
<br>　　〖南史曰：梁末有童谣。及王僧辩灭。说者以为僧辩本乘巴马。以击侯景。马上郎。王字也。尘谓陈也。江东谓羊角为皂荚。隋氏姓杨。杨。羊也。言陈终灭於隋也。〗
<br>
<br>　　可怜巴马子。一日行千里。不见马上郎。但有黄尘起。黄尘污人衣。皂荚相料理。
<br>
<br>　　【百姓为萧正德父子谣】
<br>
<br>　　〖南史曰：临贺王正德与侯景同逆。其後梁室倾覆既由正德。百姓至闻临贺郡名亦不欲道。童谣云云。其恶之如此。〗
<br>
<br>　　宁逢五虎入市。不欲见临贺父子。
<br>
<br>　　【鸟山童谣】
<br>
<br>　　〖梁陈故事曰：武帝时有童谣言云云。江左以鸟名山者悉凿。按陈高祖则长兴雉山人也。〗
<br>
<br>　　鸟山出天子。
<br>
<br>　　【三馀童谣】
<br>
<br>　　〖梁陈故事曰：梁武时有童谣云云。武帝于馀干、馀杭、馀姚为禳厌之法。其时长兴有馀干山、馀罂水、馀鱼里。盖陈高祖长兴三馀人也。〗
<br>
<br>　　夫子之居在三馀。
<br>
<br>　　【谚语】
<br>
<br>　　【後人引梁世谚论史职】
<br>
<br>　　〖隋《书》曰：自史官废绝久矣。魏晋已来。其道逾替。南董之位。以禄贵游。故梁世谚曰云云。〗
<br>
<br>　　上车不落则著作。体中保如则秘书。
<br>
<br>　　【梁元帝引谚论占雨】
<br>
<br>　　〖金楼子曰：余初至荆州。卜雨。时孟秋之月。阳亢日久。月旦虽雨。俄而便晴。有人云谚曰：〗
<br>
<br>　　雨月额千里赤。
<br>
<br>　　【刘昼引谚】
<br>
<br>　　〖刘子新论曰：有智而不能施。非智也。能施而不能应速者。亦非智也。谚曰云云。此之谓也。〗
<br>
<br>　　力贵突。智贵卒。
<br>
<br>　　【刘昼引古谚】
<br>
<br>　　〖刘子新论曰：古谚曰：〗
<br>
<br>　　深不绝涓泉。稚子浴其渊。高不绝丘陵。跛羊游其巅。
<br>
<br>　　【任引南海俗谚】
<br>
<br>　　〖述异记曰：凡珠有龙珠。龙所吐者。蛇所吐者。南海俗谚云云。言蛇珠贱也。〗
<br>
<br>　　蛇珠千枚。不及玫瑰。
<br>
<br>　　【任引越人谚】
<br>
<br>　　〖述异记曰：越人谚云。〗
<br>
<br>　　种千亩木奴。不如一龙珠。
<br>
<br>　　【颜之推引江南谚论书法】
<br>
<br>　　〖《颜氏家训》曰：真草书亦微须留意。江南谚云。〗
<br>
<br>　　尺牍书疏。千里面目。
<br>
<br>　　【时人为张氏语】
<br>
<br>　　〖梁《书》曰：张稷。吴郡人。与族兄充、融、卷等俱知名。时人称曰：〗
<br>
<br>　　充融卷稷。是为四张。
<br>
<br>　　【时人为王谢子弟语】
<br>
<br>　　〖梁《书》曰：王筠静好学。与兄泰齐名。陈郡谢览。览弟举。亦有重誉。时人为之语曰云云。炬是泰。养即筠。并小字也。〗
<br>
<br>　　谢有览举。王有养炬。
<br>
<br>　　【时人为张融陆杲语】
<br>
<br>　　〖梁《书》曰：陆杲。吴郡吴人。少好学。工书画。舅张融有高名。杲风韵举动颇类於融。时称之曰：〗
<br>
<br>　　无对日下。惟舅与甥。
<br>
<br>　　【时人为何子朗语】
<br>
<br>　　〖梁《书》曰：何思澄。东海郯人。初思澄与宗人逊及子朗俱擅文名。时人语曰云云。子朗字世明。早有才思。时人语曰云云。〗
<br>
<br>　　东海三何。子朗最多。
<br>
<br>　　人中爽爽何子朗。
<br>
<br>　　【时人为王志王彬语】
<br>
<br>　　〖南史曰：王志善藁隶。当时以为楷法。志弟揖。揖弟彬。好文章。习篆隶。与志齐名。时人为之语曰：〗
<br>
<br>　　三真六草。为天下宝。
<br>
<br>　　【时人为鲍正语】
<br>
<br>　　〖南史曰：鲍正、鲍至并才艺知名。俱为湘东王上佐。正好交游。无日不适人。人为之语曰：〗
<br>
<br>　　无处不逢鸟噪。无处不逢鲍佐。
<br>
<br>　　【巴东行人为庾子舆语】
<br>
<br>　　〖南史曰：庾域出守巴西。子子舆以蜀路险难。启求侍从。以孝养获许。父迁宁蜀。子舆亦相随。及父卒。哀恸将绝者再。奉丧还乡。秋水犹壮。巴东有淫预石。高出二十许丈。及秋至。则才如见焉。次有瞿塘大滩。行旅忌之。部伍至此。石犹不见。子舆抚心长叫。其夜五更水忽退减。安流而下。及度。水复旧。行人为之语曰：〗
<br>
<br>　　淫预如幞本不通。瞿塘水退为庾公。
<br>
<br>　　【时人为玉莹语】
<br>
<br>　　〖南史曰：王莹既为公。须开黄阁。宅前促。欲买南邻宋侃半宅。侃惧见侵。货得钱百万。莹乃回阁向东。〗
<br>
<br>　　欲向南。钱可贪。遂向东。为黄铜。
<br>
<br>　　【省中为贺琛语】
<br>
<br>　　〖南史曰：贺琛仕梁为散骑常侍。领尚书左丞。参礼仪事。每进见。武帝与语。常移晷刻。故省中语云云。琛容止闲雅。故时人呼之。〗
<br>
<br>　　上殿不下有贺雅。
<br>
<br>　　【时人为丁觇语】
<br>
<br>　　〖《颜氏家训》曰：梁孝元前在荆州。有丁觇者。洪亭民耳。颇善属文。殊工草隶。孝元书记一皆使典之。军府轻贱。多未之重。耻令子弟。以为楷法。时语云云。吾雅爱其手迹。常所宝持。〗
<br>
<br>　　丁君十纸。不敌王褒数字。
<br>
<br>　　【都下为禅师语】
<br>
<br>　　〖梁《书》曰：有惠岩、惠议道人。并住东安寺。学行精整。为道俗所所推。时斗场寺多禅师。都下为之语曰：〗
<br>
<br>　　斗场禅师窟。安东谈议林。
<br>
<br>　　【任引古诗论魏武陵】
<br>
<br>　　〖述异记曰：邺中铜乡。魏武帝陵下铜石。大各二。古《诗》云：〗
<br>
<br>　　石犬不可吠。铜徒尔为。
<br>
<br>　　【任引古诗论香泉】
<br>
<br>　　〖述异记曰：吴故宫亦有香水溪。俗云西施浴处。至今馨香。古《诗》云：〗
<br>
<br>　　安得香水泉。濯朗衣上尘。
<br>
<br>　　【相和歌辞】
<br>
<br>　　【相和曲】
<br>
<br>　　【陌上桑】
<br>
<br>　　日出秦楼明。条垂露尚盈。蚕饥心自急。开奁妆不成。
<br>
<br>　　【清商曲辞】
<br>
<br>　　【西曲歌】
<br>
<br>　　【攀杨枝】
<br>
<br>　　〖古今乐录曰：攀杨枝。倚歌也。攀杨枝。梁时作。〗
<br>
<br>　　自从别君来。不复著绫罗。画眉不注口。施朱当柰何。
<br>
<br>　　【附】
<br>
<br>　　【乐府诗】
<br>
<br>　　〖述异记曰：吴王夫差立春宵宫。为长夜之饮。造千石酒钟。又作天池。池中造青龙舟。日与西施为水嬉。又有别馆在句容。楸梧成林。乐府云云。是也。〗
<br>
<br>　　梧宫秋。吴王愁。
<br>
<br>　　【横吹曲辞】
<br>
<br>　　【梁鼓角横吹曲】
<br>
<br>　　〖横吹曲。其始亦谓之鼓吹。马上奏之。乃军中之乐也。其後分为二部。有箫笳者为鼓吹。用之朝会道路。有鼓角者为横吹。用之军中。马上所奏者是也。《晋书》乐志曰：横吹有鼓角。又有胡角。即胡乐也。汉张骞入西域。传其法於西京。唯得摩诃兜勒一曲。李延年因胡曲更造新声二十八解。企喻本此歌。《唐书》乐志曰：北狄乐。其可知者鲜卑、吐谷浑、部落稽三国。皆马上乐也。後魏乐府始有北歌。即所谓真人代歌是也。代都时。命掖庭宫女晨夕歌之。周隋世与西凉乐杂奏。今存者五十三章。其名可解者六章。慕容可汗、吐谷浑、部落稽、钜鹿公主、白净皇太子、企喻也。其不可解者。多可汗之辞。北虏之俗。呼主为可汗。吐谷浑又慕容别种。知此歌是燕、魏之际鲜卑歌也。其辞虏音。竟不可晓。梁鼓吹又有大白净皇太子、小白净皇太子、企喻等曲。隋鼓吹有白净皇太子曲。与北歌校之。其音皆异。又有半和、企喻、北敦。盖曲之变也。〗
<br>
<br>　　【企喻歌】〖四曲。企歌本北歌。〗
<br>
<br>　　〖古今乐录曰：企喻歌四曲。或云後又有二句。头毛堕落魄。飞扬百草头。最後男儿可怜虫一曲。是苻融诗。本云深山解谷口。把骨无人收。与今传者小异。〗
<br>
<br>　　男儿欲作健。结伴不须多。鹞子经天飞。群雀两向波。
<br>
<br>　　放马大泽中。草好马著膘。牌子铁衤两裆。钅互钅牟翟尾条。
<br>
<br>　　前行看後行。齐著铁衤两裆。前头看後头。齐著铁钅互钅牟。
<br>
<br>　　男儿可怜虫。出门怀死忧。尸丧狭谷中。白骨无人收。
<br>
<br>　　【琅琊王歌辞】〖八曲〗
<br>
<br>　　〖古今乐录曰：琅琊王歌八曲。或云阴凉下又有二句云。盛冬十一月。就女觅冻浆。最後云。谁能骑此马。唯有广平公。按《晋书》载记。广平公。姚弼兴之子。泓之弟也。〗
<br>
<br>　　新买五尺刀。悬著中梁柱。一日三摩娑。剧於十五女。
<br>
<br>　　琅琊复琅琊。琅琊大道王。阳春二三月。单衫绣衤两裆。
<br>
<br>　　东山看西水。水流盘石间。公死姥更嫁。孤儿甚可怜。
<br>
<br>　　琅琊复琅琊。琅琊大道王。鹿鸣思长章。愁人思故乡。
<br>
<br>　　长安十二门。光门最妍雅。渭水从垄来。浮游渭桥下。
<br>
<br>　　琅琊复琅琊。女郎大道王。孟阳三四月。移铺逐阴凉。
<br>
<br>　　客行依主人。愿得主人强。猛虎依深山。愿得松柏长。
<br>
<br>　　忄会马高缠鬃。遥知身是龙。谁能骑此马。唯有广平公。
<br>
<br>　　【钜鹿公主歌辞】〖三曲〗
<br>
<br>　　〖《唐书》乐志曰：梁有钜鹿公主歌。似是姚苌时歌。其词华音。与北歌不同。〗
<br>
<br>　　官家出游雷大鼓。细乘犊车开後户。
<br>
<br>　　车前女子年十五。手弹琵琶玉节舞。
<br>
<br>　　钜鹿公主殷照女。皇帝陛下万几主。
<br>
<br>　　【紫骝马歌辞】〖六曲〗
<br>
<br>　　〖古今乐录曰：十五从军征以下是古诗。〗
<br>
<br>　　烧火烧野田。野鸭飞上天。童男娶寡妇。壮女笑杀人。
<br>
<br>　　高高山头树。风吹叶落去。一去数千里。何当还故处。
<br>
<br>　　十五从军征。八十始得归。道逢乡里人。家中有阿谁。
<br>
<br>　　遥看是君家。松柏冢累累。兔从狗窦入。雉从梁上飞。
<br>
<br>　　中庭生旅谷。井上生旅葵。舂谷持作饣卞。采葵持作羹。
<br>
<br>　　羹饣卞一时熟。不知饴阿谁。出门东向看。泪落沾我衣。
<br>
<br>　　【紫骝马歌】
<br>
<br>　　〖古今乐录曰：与前曲不同。○《诗纪》云。郭茂倩以此为梁曲。见简文诗注。〗
<br>
<br>　　独柯不成树。独树不成林。念郎锦衤两裆。恒长不忘心。
<br>
<br>　　【黄淡思歌】〖四曲〗
<br>
<br>　　〖古今乐录曰：思音相思之思。按李延年造横吹曲二十八解。有黄覃子。不知与此同否。〗
<br>
<br>　　归归黄淡思。逐郎还去来。归归黄淡百。逐郎何处索。
<br>
<br>　　心中不能言。腹作车轮旋。与郎相知时。但恐傍人闻。
<br>
<br>　　江外何郁拂。龙洲广州出。象牙作帆樯。绿丝作帏纟率。
<br>
<br>　　绿丝何葳蕤。逐郎归去来。
<br>
<br>　　【地驱乐歌】〖四曲〗
<br>
<br>　　〖古今乐录曰：侧侧力力以下八句。是今歌有此曲。最後云不可与力。或云各有努力。〗
<br>
<br>　　青青黄黄。雀石颓唐。槌杀野牛。押杀野羊。
<br>
<br>　　驱羊入谷。自羊在前。老女不嫁。蹋地唤天。
<br>
<br>　　侧侧力力。念君无极。枕郎左臂。随郎转侧。
<br>
<br>　　摩将郎须。看郎颜色。郎不念女。不可与力。
<br>
<br>　　【地驱乐歌】
<br>
<br>　　〖古今乐录曰：与前曲不同。〗
<br>
<br>　　月明光光星欲堕。欲来不来早语我。
<br>
<br>　　【雀劳利歌辞】
<br>
<br>　　雨雪霏霏雀劳利。长觜饱满觜饥。
<br>
<br>　　【慕容垂歌辞三曲】
<br>
<br>　　〖《晋书》载记曰：慕容本名。寻以谶记。乃去。以垂为名。慕容隽僭号。封重为吴王。徙镇信都。太元八年。自称燕王。〗
<br>
<br>　　慕容攀墙视。吴军无边岸。我身分自当。枉杀墙外汉。
<br>
<br>　　慕容愁愤愤。烧香作佛会。愿作墙里燕。高飞出墙外。
<br>
<br>　　慕容出墙望。吴军无边岸。咄我臣诸佐。此事可惋叹。
<br>
<br>　　【陇头流水歌】〖三曲〗
<br>
<br>　　〖古今乐录曰：乐府有此歌曲。解多於此。辛氏三秦记曰：陇渭西关。其陂九回。上有清水。四注流下。俗歌云。〗
<br>
<br>　　陇头流水。流离西下。念吾一身。飘旷野。
<br>
<br>　　西上陇阪。羊肠九回。山高谷深。不觉脚酸。
<br>
<br>　　手攀弱枝。足逾弱泥。
<br>
<br>　　【陇头歌辞】〖三曲〗
<br>
<br>　　陇头流水。流离山下。念吾一身。飘然旷野。
<br>
<br>　　朝发欣城。暮宿陇头。寒不能语。舌卷入喉。
<br>
<br>　　陇头流水。鸣声幽咽。遥望秦川。心肠断绝。
<br>
<br>　　【隔谷歌】〖二曲〗
<br>
<br>　　〖古今乐录曰：前云无辞。乐工有辞如此。〗
<br>
<br>　　兄在城中弟在外。弓无弦。箭无栝。食粮乏尽若为活。救我来。救我来。
<br>
<br>　　兄为俘虏受困辱。骨露力疲食不足。弟为官吏马食粟。何惜钱刀来我赎。
<br>
<br>　　【淳于王歌】〖二曲〗
<br>
<br>　　肃肃河中育。育熟须含黄。独坐空房中。思我百媚郎。
<br>
<br>　　百媚在城中。千媚在中央。但使心相念。高城何所妨。
<br>
<br>　　【东平刘生歌】
<br>
<br>　　东平刘生安东子。树木稀。屋里无人看阿谁。
<br>
<br>　　【捉搦歌】〖四曲〗
<br>
<br>　　粟谷难舂付石臼。弊衣难护付巧妇。男儿千凶饱人手。老女不嫁只生口。
<br>
<br>　　谁家女子能行步。反著夹禅後裙露。天生男女共一处。愿得两个成翁妪。
<br>
<br>　　华阴山头百丈井。下有流水彻骨冷。可怜女子能照影。不见其馀见斜领。
<br>
<br>　　黄桑柘屐蒲子履。中央有丝两头系。小时怜母大怜婿。何不早嫁论家计。
<br>
<br>　　【折杨柳歌辞】〖五曲〗
<br>
<br>　　上马不捉鞭。反折杨柳枝。蹀座吹长笛。愁杀行客儿。
<br>
<br>　　腹中愁不乐。愿作郎马鞭。出入擐郎臂。蹀座郎膝边。
<br>
<br>　　放马两泉泽。忘不著连羁。担鞍逐马走。何见得马骑。
<br>
<br>　　遥看孟津河。杨柳郁婆娑。我是虏家儿。不解汉儿歌。
<br>
<br>　　健儿须快马。快马须健儿。必跋黄尘下。然後别雄雌。
<br>
<br>　　【折杨柳枝歌】〖四曲〗
<br>
<br>　　上马不捉鞭。反拗杨柳枝。下马吹长笛。愁杀行客儿。
<br>
<br>　　门前一株枣。岁岁不知老。阿婆不嫁女。那得孙儿抱。
<br>
<br>　　敕敕何力力。女子临窗织。不闻机杼声。只闻女叹息
<br>
<br>　　问女何所思。问女何所忆。阿婆许嫁女。今年无消息。
<br>
<br>　　【幽州马客吟歌辞】〖五曲〗
<br>
<br>　　快马常苦瘦。剿儿常苦贫。黄禾起羸马。有钱始作人。
<br>
<br>　　荧荧帐中烛。烛灭不久停。盛时不作乐。春花不重生。
<br>
<br>　　南山自言高。只与北山齐。女儿自言好。故入郎君怀。
<br>
<br>　　郎著紫褶。女著彩夹裙。男女共燕游。黄花生後园。
<br>
<br>　　黄花郁金色。绿蛇衔珠丹。辞谢床上女。还我十指环。
<br>
<br>　　【慕容家自鲁企由谷歌】
<br>
<br>　　郎在十重楼。女在九重阁。郎非黄鹞子。那得云中雀。
<br>
<br>　　【高阳乐人歌】〖二曲〗
<br>
<br>　　〖古今乐录曰：魏高阳王乐人所作也。又有白鼻。盖出於此。〗
<br>
<br>　　可怜白鼻。相将入酒家。无钱但共饮。画地作交赊。
<br>
<br>　　何处觞来。两颊色如火。自有桃花容。莫言人劝我。
<br>
<br>　　【木兰诗二首】
<br>
<br>　　〖《诗纪》云。古今乐录曰：木兰不知名。浙江西道观察使兼御史中丞韦元甫续附入。又云。古文苑作唐人木兰诗。○逯按。十二转勋制始於唐。建立明堂在武则天时。韦元甫乃唐代宗时人。古文苑以为唐人作。良是。〗
<br>
<br>　　唧唧何力力。木兰当户织。不闻机杼声。唯闻女叹息。问女何所思。问女何所忆。女亦无所思。女亦无所忆。昨夜见军帖。可汗大点兵。军书十二卷。卷卷有爷名。阿爷无大儿。木兰无长兄。愿为市鞍马。从此替爷征。东市买骏马。西市买鞍鞯。南市买辔头。北市买长鞭。朝辞爷娘去。暮宿黄河边。不闻爷娘唤女声。但闻黄河流水鸣溅溅。旦辞黄河去。暮宿黑山头。不闻爷娘唤女声。但闻燕山胡骑声啾啾。万里赴戎机。关山度若飞。朔气传金柝。寒光照铁衣。将军百战死。壮士十年归。归来见天子。天子坐明堂。策勋十二转。赏赐百千强。可汗问所欲。木兰不用尚书郎。愿千里足。送儿还故乡。爷娘闻女来。出郭相扶将。阿姊闻妹来。当户理红妆。小弟闻姊来。磨刀霍霍向猪羊。开我东阁门。坐我西间床。脱我战时袍。著我旧时裳。当窗理云鬓。对镜帖花黄。出门看火伴。火伴始惊惶。同行十二年。不知木兰是女郎。雄兔脚扑朔。雌兔眼迷离。两兔傍地走。安能辨我是雄雌。
<br>
<br>　　木兰抱杼嗟。借问复为谁。欲闻所忄戚忄戚。感激强其颜。老父隶兵籍。气力日衰耗。岂足万里行。有子复尚少。胡沙没马足。朔风裂人肤。老父旧羸病。何以强自扶。木兰代父去。秣马备戎行。易却纨绮裳。洗却铅粉妆。驰马赴军幕。慷慨携干将。朝屯雪山下。暮宿青海傍。夜袭月支肤。更携于阗羌。将军得胜归。士卒还故乡。父母见木兰。喜极成悲伤。木兰能承父母颜。却卸巾鞲理丝簧。昔为烈士雄。今复娇子容。亲戚持酒贺。父母始知生女与男同。门前旧军都。十年共崎岖。本结兄弟交。死战誓不渝。今也见木兰。言声虽是颜貌殊。惊愕不敢前。叹重徒嘻吁。世有臣子心。能如木兰节。忠孝两不渝。千古之名焉可灭。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
