<HTML>
<HEAD>
<TITLE>庾信全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 庾信全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>庾信全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=5615"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'庾信全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[庾信全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 庾信(513～581),南北朝文学家。字子山。祖籍南阳新野(今属河南)。梁代诗人庾肩吾之子。他早年曾任梁湘东国常侍等职，随同庾肩吾及徐□、徐陵父子出入宫禁，陪同太子萧纲(梁简文帝)等写作一些绮艳的诗歌，被称为“徐庾体”。他还曾出使东魏，“文章辞令，盛为邺下所称”。梁武帝末，侯景叛乱，庾信时为建康令,率兵防守朱雀航,战败。建康失陷，他被迫逃亡江陵，投奔梁元帝萧绎。元帝承圣三年(554)他奉命出使西魏，抵达长安不久,西魏攻克江陵,杀萧绎。他因此被留在长安,历仕西魏、北周，官至骠骑大将军开府仪同三司，故又称“庾开府”。庾信的文集据宇文□所作的序言说原有20卷。《隋书·经籍志》著录为21卷，其中可能有一卷是目录，今存《庾子山集》已非宇文□作序和《隋志》所著录的本子，而是后人搜辑遗文重编。今本《庾子山集》以《四部丛刊》影印明代屠隆本为最早。《增订四库简明目录标注》讲到明有汪刊本，共12卷；还有朱曰藩刊本，仅6卷,有诗无文。此外还有明代张溥所刻《汉魏六朝百三家集》本，称《庾开府集》。庾信集较早的注释本是清代吴兆宜所注10卷本。稍后有倪□注本16卷。　　　　　　　　　　　　　　　　　　　　 
<br>
<br>对酒歌 王昭君 昭君辞应诏 出自蓟北门行 结客少年场行 道士步虚词十首 乌夜啼 怨歌行 舞媚娘 乌夜啼
<br>燕歌行 杨柳歌 奉和泛江诗 奉和山池诗 陪驾幸终南山和宇文内史诗 和宇文内史春日游山诗 游山诗 和宇文京兆游田诗 奉报寄洛州诗 奉报穷秋寄隐士诗
<br>上益州上柱国赵王诗二首 谨赠司寇淮南公诗 正旦上司宪府诗 任洛州酬薛文学见赠别诗 将命至邺酬祖正员诗 将命至邺诗 入彭城馆诗 同州还诗 从驾观讲武诗 奉报赵王出师在道赐诗
<br>和赵王送峡中军诗 奉和赵王途中五韵诗 侍从徐国公殿下军行诗 同卢记室从军诗 伏闻游猎诗 见征客始还遇猎诗 奉和阐弘二教应诏诗 至老子庙应诏诗 奉和赵王游仙诗 奉和同泰寺浮图诗
<br>奉和法筵应诏诗 和从驾登云居寺塔诗 和何仪同讲竟述怀诗 奉和赵王隐士诗 经陈思王墓诗 拟咏怀诗二十七首 和张侍中述怀诗 奉和示内人诗 奉和赵王美人春日诗 奉和赵王春日诗
<br>梦入堂内诗 和咏舞诗 夜听捣衣诗 预麟趾殿校书和刘仪同诗 和宇文内史入重阳阁诗 忝在司水看治渭桥诗 北园新斋成应赵王教诗 同会河阳公新造山池聊得寓目诗 登州中新阁诗 岁晚出横门诗
<br>北园射堂新成诗 七夕诗 园庭诗 归田诗 寒园即目诗 幽居值春诗 卧疾穷愁诗 山斋诗 望野诗 蒙赐酒诗
<br>奉报赵王惠酒诗 有喜致醉诗 喜晴应诏勑自疏韵诗 同颜大夫初晴诗 奉和赵王喜雨诗 和李司录喜雨诗 郊行值雪诗 奉和赵王西京路春旦诗 奉和夏日应令诗 和乐仪同苦热诗
<br>和裴仪同秋日诗 咏园花诗 西门豹庙诗 和王少保遥伤周处士诗 伤王司徒褒诗 仰和何仆射还宅故诗 送炅法师葬诗 和人日晚景宴昆明池诗 对宴齐使诗 聘齐秋晚馆中饮酒诗
<br>奉和浚池初成清晨临泛诗 和炅法师游昆明池诗二首 见游春人诗 别周尚书弘正诗 别张洗马枢诗 别庾七入蜀诗 将命使北始渡瓜步江诗 反命河朔始入武州诗 冬狩行四韵连句应诏诗 和王内史从驾狩诗
<br>入道士馆诗 奉和永丰殿下言志诗十首 率尔成咏诗 慨然成咏诗 奉和赐曹美人诗 和赵王看伎诗 奉答赐酒诗 奉答赐酒鹅诗 正旦蒙赵王赉酒诗 卫王赠桑落酒奉答诗
<br>就蒲州使君乞酒诗 蒲州刺史中山公许乞酒一车未送诗 答王司空饷酒诗 舟中望月诗 望月诗 对雨诗 喜晴诗 咏春近余雪应诏诗 奉和初秋诗 晚秋诗
<br>和颍川公秋夜诗 咏画屏风诗二十五首 镜诗 梅花诗 咏树诗 鬬鸡诗 应令诗 杏花诗 赠周处士诗 寻周处士弘让诗
<br>集周公处连句诗 寄徐陵诗 寄王琳诗 奉和赵王诗 和刘仪同臻诗 和庾四诗 和侃法师三绝诗 送周尚书弘正诗 重别周尚书诗二首 赠别诗 
<br>徐报使来止一相见诗 行途赋得四更应诏诗 和江中贾客诗 奉和平邺应诏诗 送卫王南征诗 仙山诗二首 山斋诗 野步诗 山中诗 闺怨诗
<br>和赵王看妓诗 看舞诗 听歌一绝诗 暮秋野兴赋得倾壸酒诗 对酒诗 春日极饮诗 春望诗 新月诗 秋日诗 望渭水诗
<br>尘镜诗 和淮南公听琴闻弦断诗 弄琴诗二首 咏羽扇诗 题结线袋子诗 赋得鸾台诗 赋得集池鴈诗 咏鴈诗 忽见槟榔诗 赋得荷诗
<br>移树诗 奉梨诗 伤往诗二首 春日离合诗二首 和回文诗 问疾封中录诗 示封中录诗二首 秋夜望单飞鴈诗 代人伤往诗二首 周祀圜丘歌十二首
<br>周祀方泽歌四首 周祀五帝歌十二首 周宗庙歌十二首 周大祫歌二首 周五声调曲二十四首
<br>小园赋 
<br>
<br>
<br>--------------------------------------------------------------------------------
<br>
<br>对酒歌 
<br>
<br>春水望桃花。春洲藉芳杜。琴从绿珠借。酒就文君取。牵马向渭桥。日曝山头脯。山简接倒。王戎如意舞。筝鸣金谷园。笛韵平阳坞。人生一百年。欢笑惟三五。何处觅钱刀。求为洛阳贾。 
<br>
<br>王昭君 
<br>
<br>拭啼辞戚里。回顾望昭阳。镜失菱花影。钗除却月梁。围腰无一尺。垂泪有千行。绿衫承马汗。红袖拂秋霜。别曲真多恨。哀弦须更张。 
<br>
<br>昭君辞应诏 
<br>
<br>敛眉光禄塞。还望夫人城。片片红颜落。双双泪眼生。冰河牵马渡。雪路抱鞍行。胡风入骨冷。夜月照心明。方调琴上曲。变入胡笳声。 
<br>
<br>出自蓟北门行 
<br>
<br>蓟门还北望。役役尽伤情。关山连汉月。陇水向秦城。笳寒芦叶脆。弓冻纻弦鸣。梅林能止渴。复姓可防兵。将军朝挑战。都护夜巡营。燕山犹有石。须勒几人名。 
<br>
<br>结客少年场行 
<br>
<br>结客少年场。春风满路香。歌撩李都尉。果掷潘河阳。隔花遥劝酒。就水更移床。今年喜夫壻。新拜羽林郎。定知刘碧玉。偷嫁汝南王。 
<br>
<br>道士步虚词十首 
<br>
<br>一 
<br>
<br>浑成空教立。元始正图开。赤玉灵文下。朱陵真气来。中天九龙馆。倒景八风台。云度弦歌响。星移空殿回。青衣上少室。童子向蓬莱。逍遥闻四会。倐忽度三灾。 
<br>
<br>二 
<br>
<br>东明九芝盖。北烛五云车。飘飖入倒景。出没上烟霞。春泉下玉溜。青鸟向金华。汉帝看桃核。齐侯问枣花。上元应送酒。来向蔡经家。 
<br>
<br>三 
<br>
<br>归心游太极。回向入无名。五香芬紫府。千灯照赤城。凤林采珠实。龙山种玉荣。夏簧三舌响。春钟九乳鸣。绛河应远别。黄鹄来相迎。 
<br>
<br>四 
<br>
<br>凝真天地表。绝想寂寥前。有象犹虚豁。忘形本自然。开经壬子世。值道甲申年。回云随舞曲。流水逐歌弦。石髓香如饭。芝房脆似莲。停鸾燕瑶水。归路上鸿天。 
<br>
<br>五 
<br>
<br>洞灵尊上德。虞石会明真。要妙思玄牝。虚无养谷神。丹丘乘翠凤。玄圃御斑麟。移棃付苑吏。种杏乞山人。自此逢何世。从今复几春。海无三尺水。山成数寸尘。 
<br>
<br>六 
<br>
<br>无名万物始。有道百灵初。寂绝乘丹气。玄明上玉虚。三元随建节。八景逐回舆。赤凤来衔玺。青鸟入献书。坏机仍成机。枯鱼还作鱼。栖心浴日馆。行乐止云墟。 
<br>
<br>七 
<br>
<br>道生乃太乙。守静即玄根。中和炼九气。甲子谢三元。居心受善水。教学重香园。凫留报关吏。鹤去画城门。更以忻无迹。还来寄绝言。 
<br>
<br>八 
<br>
<br>北阙临玄水。南宫生绛云。龙泥印玉策。大火炼真文。上元风雨散。中天歌吹分。灵驾千寻上。空香万里闻。 
<br>
<br>九 
<br>
<br>地境阶基远。天窗影迹深。碧玉成双树。空青为一林。鹄巢堪炼石。蜂房得煮金。汉武多骄慢。淮南不小心。蓬莱入海底。何处可追寻。 
<br>
<br>十 
<br>
<br>麟洲一海阔。玄圃半天高。浮丘迎子晋。若士避卢敖。经飡林卢李。旧食绥山桃。成丹须竹节。刻髓用芦刀。无妨隐士去。即是贤人逃。 
<br>
<br>乌夜啼 
<br>
<br>桂树悬知远。风竿讵肯低。独怜明月夜。孤飞犹未栖。虎贲谁见惜。御史讵相携。虽言入弦管。终是曲中啼。 
<br>
<br>怨歌行 
<br>
<br>家住金陵县前。嫁得长安少年。回头望乡泪落。不知何处天边。胡尘几日应尽。汉月何时更圆。为君能歌此曲。不觉心随断弦。 
<br>
<br>舞媚娘 
<br>
<br>朝来户前照镜。含笑盈盈自看。眉心浓黛直点。额角轻黄细安。秪疑落花慢去。复道春风不还。少年唯有欢乐。饮酒那得留残。 
<br>
<br>乌夜啼 
<br>
<br>促柱繁弦非子夜。歌声舞态异前溪。御史府中何处宿。洛阳城头那得栖。弹琴蜀郡卓家女。织锦秦川窦氏妻。讵不自惊长泪落。到头啼乌恒夜啼。 
<br>
<br>
<br>--------------------------------------------------------------------------------
<br>
<br>燕歌行 
<br>
<br>代北云气昼昏昏。千里飞蓬无复根。寒鴈嗈嗈渡辽水。桑叶纷纷落蓟门。晋阳山头无箭竹。疎勒城中乏水源。属国征戍久离居。阳关音信绝能疎。原得鲁连飞一箭。持寄思归燕将书。渡辽本自有将军。寒风萧萧生水纹。妾惊甘泉足烽火。君讶渔阳少阵云。自从将军出细柳。荡子空床难独守。盘龙明镜饷秦嘉。辟恶生香寄韩寿。春分燕来能几日。二月蚕眠不复久。洛阳游丝百丈连。黄河春冰千片穿。桃花颜色好如马。榆筴新开巧似钱。蒲桃一杯千日醉。无事九转学神仙。定取金丹作几服。能令华表得千年。 
<br>
<br>杨柳歌 
<br>
<br>河边杨柳百丈枝。别有长条宛地垂。河水冲激根株危。倐忽河中风浪吹。可怜巢里凤凰儿。无故当年生别离。流槎一去上天池。织女支机当见随。谁言从来荫数国。直用东南一小枝。昔日公子出南皮。何处相寻玄武陂。骏马翩翩西北驰。左右弯弧仰月支。连钱障泥渡水骑。白玉手板落盘螭。君言丈夫无意气。试问燕山那得碑。凤凰新管箫史吹。朱鸟春窻玉女窥。衔云酒杯赤玛瑙。照日食螺紫琉璃。百年霜露奄离披。一旦功名不可为。定是怀王作计误。无事翻复用张仪。不如饮酒高阳池。日暮归时倒接武昌城下谁见移。官渡营前那可知。独忆飞絮鹅毛下。非复青丝马尾垂。欲与梅花留一曲。共将长笛管中吹。 
<br>
<br>奉和泛江诗 
<br>
<br>春江下白帝。画舸向黄牛。锦缆回沙碛。兰桡避荻洲。湿花随水泛。空巢逐树流。建平船下。荆门战舰浮。岸社多乔木。山城足逈楼。日落江风静。龙吟回上游。 
<br>
<br>奉和山池诗 
<br>
<br>乐官多暇豫。望苑暂回舆。鸣笳陵绝限。飞盖历通渠。桂亭花未落。桐门叶半疎。荷风惊浴鸟。桥影聚行鱼。日落含山气。云归带雨余。 
<br>
<br>陪驾幸终南山和宇文内史诗 
<br>
<br>玉山乘四载。瑶池宴八龙。鼋桥浮少海。鹄盖上中峰。飞狐横塞路。白马当河冲。水奠三川石。山封五树松。长虹双瀑布。圆阙两芙蓉。戍楼鸣夕鼓。山寺响晨钟。新蒲节转促。短笋箨犹重。树宿含樱鸟。花留酿蜜蜂。迎风下列缺。洒酒召昌容。且欣陪北上。方欲待东封。 
<br>
<br>和宇文内史春日游山诗 
<br>
<br>游客值春辉。金鞍上翠微。风逆花迎面。山深云湿衣。鴈持一足倚。猿将两臂飞。戍楼侵岭路。山村落猎围。道士封君达。仙人丁令威。煮丹于此地。居然未肯归。 
<br>
<br>游山诗 
<br>
<br>聊登玄圃殿。更上增城山。不知高几里。低头看世间。唱歌云欲聚。弹琴鹤欲舞。涧底百重花。山根一片雨。婉婉藤倒垂。亭亭松直竖。 
<br>
<br>和宇文京兆游田诗 
<br>
<br>小苑禁门开。长杨猎客来。悬知画眉罢。走马向章台。涧寒泉反缩。山晴云倒回。熊饥自舐掌。鴈惊独衔枚。美酒余杭醉。芙蓉即奉杯。 
<br>
<br>奉报寄洛州诗 
<br>
<br>舟师会孟津。甲子阵东邻。雷辕惊战鼓。剑室动金神。幕府风云气。军门关塞人。长旍析鸟羽。合甲抱犀鳞。星芒一丈焰。月晕七重轮。黎阳水稍渌。官渡柳应春。无庸奉天睠。驱传牧南秦。繁词劳简牍。杂俗弊风尘。上洛逢都尉。商山见逸民。留滞终南下。唯当一史臣。 
<br>
<br>奉报穷秋寄隐士诗 
<br>
<br>王倪逢啮缺。桀溺偶长沮。藜床负日卧。麦陇带经锄。自然曲木几。无名科斗书。聚花聊饲雀。穿池试养鱼。小村治涩路。低田补坏渠。秋水牵沙落。寒藤抱树疎。空枉平原骑。来过仲蔚庐。 
<br>
<br>
<br>--------------------------------------------------------------------------------
<br>
<br>上益州上柱国赵王诗二首 
<br>
<br>一 
<br>
<br>铜梁影棠树。石镜写褰帷。两江如渍锦。双峰似画眉。穿荷低晚盖。衰柳挂残丝。风流盛儒雅。泉涌富文词。无因同子淑。暂得侍临淄。 
<br>
<br>二 
<br>
<br>寂寞岁阴穷。苍茫云貌同。鹤毛飘乱雪。车毂转飞蓬。鴈归知向暖。鸟巢解背风。寒沙两岸白。猎火一山红。愿想悬鹑弊。时嗟陋巷空。 
<br>
<br>谨赠司寇淮南公诗 
<br>
<br>危邦久乱德。天策始乘机。九河闻誓众。千里见连旗。虢亡垂棘返。齐平宝鼎归。久弊风尘俗。殊劳关塞衣。绊骥还千里。垂鹏更九飞。犹怜马齿进。应念节旄稀。回轩入故里。园柳始依依。旧竹侵行径。新桐益几围。寒谷梨应重。秋林栗更肥。美酒还参圣。雕文本入微。促歌迎赵瑟。游弦召楚妃。小人司刺举。明扬实滥吹。南部治都尉。军谋假建威。商山隐士石。丹水凤凰矶。野亭长被马。山城早掩扉。传呼拥绛节。交戟映彤闱。遂今忘楚操。何但食周薇。三十六水变。四十九条非。丹灶风烟歇。年齢蒲柳衰。同僚敢不尽。畴日惧难追。 
<br>
<br>正旦上司宪府诗 
<br>
<br>诘旦启门栏。繁辞涌笔端。苍鹰下狱吏。獬豸饰刑官。司朝引玉节。盟载捧珠盘。穷纪星移次。归余律未殚。雪高三尺厚。冰深一丈寒。短笋犹埋竹。香心未起兰。孟门久走路。扶摇忽上抟。栖乌还得府。弃马复归拦。荣华名义重。虚薄报恩难。枚乘还起疾。贡禹遂弹冠。方垂莲叶剑。未用竹根丹。一知悬象法。谁思垂钓竿。 
<br>
<br>任洛州酬薛文学见赠别诗 
<br>
<br>子居河之曲。英彦本连踪。盐形或变虎。鼎气乍成龙。若人承载德。宫墙定数重。五衢开辩路。四照起文烽。曰余滥推毂。民愿始天从。上洛分都尉。弘农开附庸。羊肠连九阪。熊耳对双峯。白石仙人芋。青林隐士松。北梁送孙楚。西堤别葛龚。故人倘书札。黎阳土足封。 
<br>
<br>将命至邺酬祖正员诗 
<br>
<br>我皇临九有。声教洎无堤。兴文盛礼乐。偃武息氓黎。承乏驱骐骥。旌旗事琬珪。古碑文字尽。荒城年代迷。被陇文瓜熟。交塍香穗低。投琼实有慰。报李更无蹊。 
<br>
<br>将命至邺诗 
<br>
<br>大国修聘礼。亲邻自此敦。张旜事原隰。负扆报成言。西过犯风露。北指度轘辕。交欢值公子。展礼觌王孙。何以誉嘉树。徒欣赋采蘩。四牢盈折俎。三献满罍樽。人臣无境外。何由欣此言。风俗既殊阻。山河不复论。无因旅南馆。空欲祭西门。眷然惟此别。夙期幸共存。 
<br>
<br>入彭城馆诗 
<br>
<br>襄君前建国。项氏昔棱威。鶃飞伤楚战。鸡鸣悲汉围。年代殊氓俗。风云更盛衰。水流浮磬动。山喧双翟飞。夏余花欲尽。秋近燕将稀。槐庭垂绿穗。莲浦落红衣。徒知日云暮。不见舞雩归。 
<br>
<br>同州还诗 
<br>
<br>赤岸绕新村。青城临绮门。范雎新入相。穰侯始蕃。上林催猎响。河桥争渡喧。窜雉飞横涧。藏狐入断原。将军高宴晚。来过青竹园。 
<br>
<br>从驾观讲武诗 
<br>
<br>校战出长杨。兵栏入鬬场。置阵横云起。开营鴈翼张。门嫌磁石碍。马畏铁菱伤。龙渊触牛斗。繁弱骇天狼。落星奔骥騄。浮云上骕骦。急风吹战鼓。高尘拥贝装。骇猿时落木。惊鸿屡断行。树寒条更直。山枯菊转芳。豹略推全胜。龙图揖所长。小臣欣寓目。还知奉会昌。 
<br>
<br>奉报赵王出师在道赐诗 
<br>
<br>上将出东平。先定下江兵。弯弓伏石动。振鼓沸沙鸣。横海将军号。长风骏马名。雨歇残虹断。云归一鴈征。暗岩朝石湿。空山夜火明。低桥涧底渡。狭路花中行。锦车同建节。鱼轩异泊营。军中女子气。塞外夫人城。小人乖摄养。歧路阻逢迎。几月芝田熟。何年金灶成。哀笳关塞曲。嘶马别离声。王子身为宝。深思不倚衡。 
<br>
<br>
<br>--------------------------------------------------------------------------------
<br>
<br>
<br>和赵王送峡中军诗 
<br>
<br>楼船聊习战。白羽试撝军。山城对却月。岸阵抵平云。赤虵悬弩影。流星抱剑文。胡笳遥警夜。塞马暗嘶羣。客行明月峡。猿声不何闻。 
<br>
<br>奉和赵王途中五韵诗 
<br>
<br>飘飘映车幕。出没望连旗。度云还翊阵。回风即送师。峡路沙如月。山峰石似眉。村桃拂红粉。岸柳被青丝。锦城遥可望。回鞍念此时。 
<br>
<br>侍从徐国公殿下军行诗 
<br>
<br>八风占阵气。六甲候兵韬。置府仍张幕。麾军即秉旄。长旗临广武。烽火照成皐。巡寒重挟纩。酌水胜单醪。阵后云逾直。兵深星转高。电焰驱龙马。山精镂宝刀。塞逈翻榆叶。关寒落鴈毛。既得从神武。何须念久劳。 
<br>
<br>同卢记室从军诗 
<br>
<br>河图论阵气。金匮辨星文。地中鸣鼓角。天上下将军。函犀恒七属。络铁本千羣。飞梯聊度绛。合弩暂凌汾。寇阵先中断。妖营即两分。连烽对岭度。嘶马隔河闻。箭飞如疾雨。城崩似坏云。英王于此战。何用武安君。 
<br>
<br>伏闻游猎诗 
<br>
<br>虞旗喜旦晴。猎马向山横。石关鱼贯上。山梁鴈翅行。雪平寻兔迹。林藂听雉声。马嘶山谷响。弓寒桑柘鸣。闻弦鸟自落。望火兽空惊。无风树即正。不冻水还平。谁知茂陵下。愿入雎阳城。 
<br>
<br>见征客始还遇猎诗 
<br>
<br>贰师新受诏。长平正凯归。犹言乘战马。未得解戎衣。上林遇逐猎。宜春蹔合围。汉帝熊犹愤。秦王雉更飞。故人迎惜问。念旧始依依。河边一片石。不复肯支机。 
<br>
<br>奉和阐弘二教应诏诗 
<br>
<br>五明教已设。三元法复开。鱼山将鹤岭。清梵两边来。香烟聚为塔。花雨积成台。空心论佛性。贞气辨仙才。露盘高掌滴。风乌平翅回。无劳问待诏。自识昆明灰。 
<br>
<br>至老子庙应诏诗 
<br>
<br>虚无推驭辨。寥廓本乘蜺。三门临苦县。九井对灵溪盛丹须竹节。量药用力圭。石似临卭芋。芝如封禅泥。毻毛新鹄小。盘根古树低。野戍孤烟起。春山百鸟啼。路有三千别。途经七圣迷。唯当别关吏。直向流沙西。 
<br>
<br>奉和赵王游仙诗 
<br>
<br>藏山还采药。有道得从师。京兆陈安世。成都李意期。玉京传相鹤。太乙授飞龟。白石香新芋。青泥美熟芝。山精逢照镜。樵客值围棊。石纹如碎锦。藤苗似乱丝。蓬莱在何处。汉后欲遥祠。 
<br>
<br>奉和同泰寺浮图诗 
<br>
<br>岧岧凌太清。照殿比东京。长影临双阙。高层出九城。栱积行云碍。幡摇度鸟惊。凤飞如始泊。莲合似初生。轮重对月满。铎韵拟鸾声。画水流全住。图云色半轻。露晚盘犹滴。珠朝火更明。虽连博望苑。还接银沙城。天香下桂殿。仙梵入伊笙。庶闻八解乐。方遣六尘情。 
<br>
<br>
<br>--------------------------------------------------------------------------------
<br>
<br>奉和法筵应诏诗 
<br>
<br>五城邻北极。百雉壮西昆。钩陈横复道。阊阖抵灵轩。千柱莲花塔。由旬紫绀园。佛影胡人记。经文汉语翻。星窥朱鸟牖。云宿凤凰门。新禽解杂啭。春柳卧生根。早雷惊蛰户。流雪长河源。建始移交让。徽音种合昏。风飞扇天辩。泉涌属丝言。羁臣从散木。无以预中天。□□遥可望。终类仰鹍弦。 
<br>
<br>和从驾登云居寺塔诗 
<br>
<br>重峦千仞塔。危磴九层台。石关恒逆上。山梁乍斗回。阶下云峰出。窗前风洞开。隔岭钟声度。中天梵响来。平时欣侍从。于此蹔徘徊。 
<br>
<br>和何仪同讲竟述怀诗 
<br>
<br>无名即讲道。有动定论机。安经让礼席。正业理儒衣。似得游焉趣。能同舍讲归。石渠人少歇。华阴市暂稀。秋云低晚气。短景侧余辉。萤排乱草出。鴈舍断芦飞。别有平陵径。萧条客鬓衰。饥噪空仓雀。寒惊懒妇机。实欣怀谀问。逢君理入微。 
<br>
<br>奉和赵王隐士诗 
<br>
<br>洛阳征五隐。东都别二贤。云气浮函谷。星光集颍川。霸陵采樵路成都卖卜钱。鹿裘披稍裂。藜床坐欲穿。阮籍唯长啸。嵇康讶一弦。涧险无平石。山深足细泉。短松犹百尺。少鹤已千年。野鸟繁弦啭。山花焰火然。洞风吹户里。石乳滴窗前。虽无亭长识。终见野人传。 
<br>
<br>经陈思王墓诗 
<br>
<br>公子独忧生。丘垄擅余名。采樵枯树尽。犁田荒隧平。宁追宴平乐。讵想谒承明。旦余来锡命。兼言事结成。飘飖河朔远。飐飚飓风鸣。雁与云俱阵。沙将蓬共惊。枯桑落古社。寒鸟归孤城。陇水哀曲。渔阳惨鼓声。离寄来远客。安得不伤情。 
<br>
<br>拟咏怀诗二十七首 
<br>
<br>一 
<br>
<br>步兵未饮酒。中散未弹琴。索索无真气。昏昏有俗心。涸鲋常思水。惊飞每失林。风云能变色。松竹且悲吟。由来不得意。何必往长岑。 
<br>
<br>二 
<br>
<br>赭衣居傅岩。垂纶在渭川。乘舟能上月。飞幰欲扪天。谁知志不就。空有直如弦。洛阳苏季子。连衡遂不连。既无六国印。飜思二顷田。 
<br>
<br>三 
<br>
<br>俎豆非所习。帷幄复无谋。不言班定远。应为万里侯。燕客思辽水。秦人望陇头。倡家遭强娉。质子值仍留。自怜才智尽。空伤年鬓秋。 
<br>
<br>四 
<br>
<br>楚材称晋用。秦臣即赵冠。离宫延子产。羁旅接陈完。寓卫非所寓。安齐独未安。雪泣悲去鲁。凄然忆相韩。唯彼穷途恸。知余行路难。 
<br>
<br>五 
<br>
<br>惟忠且惟孝。为子复为臣。一朝人事尽。身名不足亲。吴起常辞魏。韩非遂入秦。壮情已消歇。雄图不复申。移住华阴下。终为关外人。 
<br>
<br>六 
<br>
<br>畴昔国士遇。生平知己恩。直言珠可吐。宁知炭可吞。一顾重尺璧。千金轻一言。悲伤刘孺子。凄怆史皇孙。无因同武骑。归守灞陵园。 
<br>
<br>七 
<br>
<br>榆关断音信。汉使绝经过。胡笳落泪曲。羗笛断肠歌。纤腰减束素。别泪损横波。恨心终不歇。红颜无复多。枯木期填海。青山望断河。 
<br>
<br>八 
<br>
<br>白马向清波。乘冰始渡河。置兵须近水。移营喜灶多。长坂初垂翼。鸿沟遂倒戈。的颅于此去。虞兮奈若何。空营卫青冢。徒听田横歌。 
<br>
<br>九 
<br>
<br>北临玄菟郡。南戍朱鸢城。共此无期别。俱知万里情。昔尝游令尹。今时事客卿。不特贫谢富。安知死羡生。怀秋独悲此。平生何谓平。 
<br>
<br>十 
<br>
<br>悲歌度燕水。弭节出阳关。李陵从此去。荆卿不复还。故人形影灭。音书两俱绝。遥看塞北云。悬想关山雪。游子河梁上。应将苏武别。 
<br>
<br>十一 
<br>
<br>摇落秋为气。凄凉多怨情。啼枯湘水竹。哭坏杞梁城。天亡遭愤战。日蹙值愁兵。直虹朝映垒。长星夜落营。楚歌饶恨曲。南风多死声。眼前一杯酒。谁论身后名。 
<br>
<br>十二 
<br>
<br>周王逢郑忿。楚后值秦冤。梯冲已鹤列。冀马忽云屯。武安檐瓦振。昆阳猛兽奔。流星夕照镜。烽火夜烧原。古狱饶冤气。空亭多枉魂。天道或可问。微兮不忍言。 
<br>
<br>十三 
<br>
<br>横流遘屯慝。上墋结重氛。哭市闻妖兽。颓山起怪云。绿林多散卒。清波有败军。智士今安用。思臣且未闻。惜无万金产。东求沧海君。 
<br>
<br>十四 
<br>
<br>吉士长为吉。善人终日善。大道忽云乖。生民随事蹇。有情何可豁。忘怀固难遣。麟穷季氏罝。虎振周王圈。平生几种意。一旦冲风卷。 
<br>
<br>五 
<br>
<br>六国始咆哮。纵横未定交。欲竞连城玉。翻征缩酒茅。折骸犹换子。登爨已悬巢。壮冰初开地。盲风正折胶。轻云飘马足。明月动弓弰。楚师正围巩。秦兵未下崤。始知千载内。无复有申包。 
<br>
<br>十六 
<br>
<br>横石三五片。长松一两株。对君俗人眼。真兴理当无。野老披荷叶。家童扫栗跗。竹林千户封。甘橘万头奴。君见愚公谷。真言此谷愚。 
<br>
<br>十七 
<br>
<br>日晚荒城上。苍茫余落晖。都护楼兰返。将军疎勒归。马有风尘气。人多关塞衣。阵云平不动。秋蓬卷欲飞。闻道楼船战。今年不解围。 
<br>
<br>十八 
<br>
<br>寻思万户侯。中夜忽然愁。琴声遍屋里。书卷满床头。虽言梦蝴蝶。定自非庄周。残月如初月。新秋似旧秋。露泣连珠下。萤飘碎火流。乐天乃知命。何时能不忧。 
<br>
<br>十九 
<br>
<br>愦愦天公晓。精神殊乏少。一郡催曙鸡。数处惊眠鸟。其觉乃于于。其忧惟悄悄。张仪称行薄。管仲称器小。天下有情人。居然性灵夭。 
<br>
<br>二十 
<br>
<br>在死犹可忍。为辱岂不宽。古人持此性。遂有不能安。其面虽可热。其心长自寒。匣中取明镜。披图自照看。幸无侵饿理。差有犯兵栏。拥节时驱传。乘亭不据鞍。代郡蓬初转。辽阳桑欲干。秋云粉絮结。白露水银团。一思探禹穴。无用鏖皋兰。 
<br>
<br>二一 
<br>
<br>倐忽市朝变。苍茫人事非。避谗应采葛。忘情遂食薇。怀愁正摇落。中心怆有违。独怜生意尽。空惊槐树衰。 
<br>
<br>二二 
<br>
<br>日色临平乐。风光满上兰。南国美人去。东家枣树完。抱松伤别鹤。向镜绝孤鸾。不言登陇首。唯得望长安。 
<br>
<br>二三 
<br>
<br>鬬麟能食日。战水定惊龙。鼓鞞喧七萃。风尘乱九重。鼎湖去无返。苍梧悲不从。徒劳铜雀妓。遥望西陵松。 
<br>
<br>二四 
<br>
<br>无闷无不闷。有待何可待。昏昏如坐雾。漫漫疑行海。千年水未清。一代人先改。昔日东陵侯。唯见瓜园在。 
<br>
<br>二五 
<br>
<br>怀抱独惛惛。平生何所论。由来千种意。并是桃花源。榖皮两书帙。壸卢一酒樽。自知费天下。也复何足言。 
<br>
<br>二六 
<br>
<br>萧条亭障远。凄惨风尘多。关门临白狄。城影入黄河。秋风别苏武。寒水送荆轲。谁言气盖世。晨起帐中歌。 
<br>
<br>二七 
<br>
<br>被甲阳云台。重云久未开。鸡鸣楚地尽。鹤唳秦军来。罗梁犹下礌。杨排久飞灰。出门车轴折。吾王不复回。 
<br>
<br>和张侍中述怀诗 
<br>
<br>阳穷乃悔吝。世季诚屯剥。奔河绝地维。折柱倾天角。成羣海水飞。如雨天星落。负锸遂移山。藏舟终去壑。生民忽已鱼。君子徒为鹤。畴昔逢知己。生平荷恩渥。故组竟无闻。程婴空寂寞。永嘉独流寓。中原惟鼎镬。道险卧樚栌。身危累素殻。漂流从木梗。风卷随秋箨。张翰不归吴。陆机犹在洛。汉阳钱遂尽。长安米空索。时占季主龟。乍贩韩康药。伏辕终入绊。垂翅犹离缴。徒怀琬琰心。空守黄金诺。虢郐终无寄。齐秦竟何托。大夫唯闵周。君子常思亳。寂寞共羁旅。萧条同负郭。农谈止榖稼。野膳唯藜藿。操乐楚琴悲。忘忧鲁酒薄。渭滨观坐钓。谷口看秋获。唯有丘明耻。无复荣期乐。夷则火星流。天根秋水涸。冬严日不暖。岁晚风多朔。杨浮有怪云。细凌闻灾雹。木皮三寸厚。泾泥五斗浊。虽忻曲辕树。犹惧雕陵鹊。生涯实有始。天道终虚橐。且悦善人交。无疑朋友数。何时得云雨。复见翔寥廓。 
<br>
<br>奉和示内人诗 
<br>
<br>燃香郁金屋。吹管凤凰台。春朝迎雨去。秋夜隔河来。听歌云即断。闻琴鹤倒回。春窗刻凤下。寒壁画花开。定取流霞气。时添承露杯。 
<br>
<br>奉和赵王美人春日诗 
<br>
<br>直将刘碧玉。来过阴丽华。秪言满屋里。并作一园花。新藤乱上格。春水漫吹沙。步摇钗梁动。红轮被角斜。今年逐春处。先向石崇家。 
<br>
<br>奉和赵王春日诗 
<br>
<br>城傍金谷苑。园里凤凰池。细管调歌曲。长衫教舞儿。向人长曼脸。由来薄面皮。梅花绝解作。树叶本能吹。香烟龙口出。莲子帐心垂。莫畏无春酒。须花但见随。 
<br>
<br>
<br>--------------------------------------------------------------------------------
<br>
<br>梦入堂内诗 
<br>
<br>雕梁旧刻杏。香壁本泥椒。幔绳金麦穗。帘钩银蒜条。画眉千度拭。梳头百遍撩。小衫裁裹臂。缠弦搯抱腰。日光钗焰动。窗影镜花摇。歌曲风吹韵。笙簧 
<br>
<br>和咏舞诗 
<br>
<br>洞房花烛明。燕余双舞轻。顿履随疎节。低鬟逐上声。步转行初进。衫飘曲未成。鸾回镜欲满。鹤顾市应倾。已曾天上学。讵是世中生。 
<br>
<br>夜听捣衣诗 
<br>
<br>秋夜捣衣声。飞度长门城。今夜长门月。应如昼日明。小鬟宜粟瑱。圆腰运织成。秋砧调急节。乱杵变新声。石燥砧逾响。桐虚杵绝鸣。鸣石出华阴。虚桐采凤林。北堂细腰杵。南市女郎砧。击节无劳鼓。调声不用琴。并结连枝缕。双穿长命针。倡楼惊别怨。征客动愁心。同心竹叶椀。双去双来满。裙裾不奈长。衫袖偏宜短。龙文镂剪刀。凤翼缠篸管。风流响和韵。哀怨声凄断。新声绕夜风。娇转满空中。应闻长乐殿。判彻昭阳宫。花鬟醉眼缬。龙子细文红。湿折通夕露。吹衣一夜风。玉阶风转急。长城雪应闇。新绶始欲缝。细锦行须纂。声烦广陵散。杵急渔阳掺。新月动金波。秋云泛滥过。谁怜征戍客。今夜在交河。栩阳离别赋。临江愁思歌。复令悲此曲。红颜余几多。 
<br>
<br>预麟趾殿校书和刘仪同诗 
<br>
<br>止戈兴礼乐。修文盛典谟。壁开金石篆。河浮云雾图。芸香上延阁。碑石向鸿都。诵书征博士。明经拜大夫。璧池寒水落。学市旧槐疎。高谭变白马。雄辩塞飞狐。月落将军树。风惊御史乌。子云犹汗简。温舒正削蒲。连云虽有阁。终欲想江湖。 
<br>
<br>和宇文内史入重阳阁诗 
<br>
<br>北原风雨散。南宫容卫疎。待诏还金马。儒林归石渠。徒悬仁寿镜。空聚茂陵书。竹泪垂秋笋。莲衣落夏蕖。顾成始移庙。阳陵正徙居。旧兰憔悴长。残花烂熳舒。别有昭阳殿。长悲故婕妤。 
<br>
<br>忝在司水看治渭桥诗 
<br>
<br>大夫参下位。司职渭之阳。富平移铁鏁。甘泉运石梁。跨虹连绝岸。浮鼋续断航。春洲鹦鹉色。流水桃花香。星精逢汉帝。钓叟值周王。平堤石岸直。高堰柳阴长。羡言杜元凯。河桥独举觞。 
<br>
<br>北园新斋成应赵王教诗 
<br>
<br>虹枌跂鸟翼。山节拱兰枝。画梁云气绕。雕窗玉女窥。月悬唯返照。莲开长倒垂。盘根纽坏石。行雨暴浇池。长藤连格徙。高树带巢移。鸟声唯杂曲。花风直乱吹。白虎题书观。玄熊帖射皮。文弦入舞曲。月扇掩歌儿。玉节调笙管。金船代酒巵。若论曹子建。天人本共知。 
<br>
<br>同会河阳公新造山池聊得寓目诗 
<br>
<br>横阶气凿涧。对户即连峯。暗石疑藏虎。盘根似卧龙。沙洲聚乱荻。洞口碍横松。引泉恒数派。开岩即十重。北阁闻吹管。南邻听撃钟。菊寒花正合。杯香酒绝浓。由来魏公子。今日始相逢。 
<br>
<br>登州中新阁诗 
<br>
<br>跨虚凌倒景。连云讵少阳。璇极龙鳞上。雕甍鹏翅张。千寻文杏照。十里木兰香。开窻对高掌。平坐望河梁。歌响闻长乐。钟声彻建章。赋用王延寿。书须韦仲将。龙来随画壁。风起逐吹簧。石作芙蓉影。池如明镜光。花梁反披叶。莲井倒垂房。徒然思燕贺。无以预鹍翔。 
<br>
<br>岁晚出横门诗 
<br>
<br>年华改岁阴。游客喜登临。据鞍垂玉帖。横腰带锦心。冰弱浮桥没。沙虚马迹深。倚弓依石岸。回床向柳阴。智琼来劝酒。文君过听琴。明朝云雨散。何处更相寻。 
<br>
<br>
<br>--------------------------------------------------------------------------------
<br>
<br>北园射堂新成诗 
<br>
<br>轩台聊可习。仙的不难登。转箭初调筈。横弓先望堋。惊心一鴈落。连臂两猿腾。直知王济巧。谁觉魏舒能。空心不死树。无叶未枯藤。择贤方至此。传巵欣得朋。 
<br>
<br>七夕诗 
<br>
<br>牵牛遥映水。织女正登车。星桥通汉使。机石逐仙槎。隔河相望近。经秋离别赊。愁将今夕恨。复着明年花。 
<br>
<br>园庭诗 
<br>
<br>杖乡从物外。养学事闲郊。郊愁方汗简。无遇始观爻。谷寒已吹律。檐空更剪茆。樵隐恒同路。人禽或对巢。水蒲开晚结。风竹解寒苞。古槐时变火。枯枫乍落胶。倒屣迎悬榻。停琴听解嘲。香螺酌美酒。枯蚌藉兰殽。飞鱼时触钓。翳雉屡悬庖。但使相知厚。当能来结交。 
<br>
<br>归田诗 
<br>
<br>务农勤九榖。归来嘉一廛。穿渠移水碓。烧棘起山田。树阴逢歇马。鱼潭见酒船。苦李无人摘。秋瓜不直钱。社鸡新欲伏。原蚕始更眠。今日张平子。飜为人所怜。 
<br>
<br>寒园即目诗 
<br>
<br>寒园星散居。摇落小村墟。游仙半壁画。隐士一床书。子月泉心动。阳爻地气舒。雪花深数尺。冰床厚尺余。苍鹰斜望雉。白鹭下看鱼。更想东都外。羣公别二疎。 
<br>
<br>幽居值春诗 
<br>
<br>山人久陆沉。幽径忽春临。决渠移水碓。开园扫竹林。欹桥久半断。崩岸始邪侵。短歌吹细笛。低声泛古琴。钱刀不相及。耕种且须深。长门一纸赋。何处觅黄金。 
<br>
<br>卧疾穷愁诗 
<br>
<br>危虑风霜积。穷愁岁月侵。留蛇常疾首。映弩屡惊心。稚川求药录。君平问卜林。野老时相访。山僧或见寻。有菊翻无酒。无弦则有琴。讵知长抱膝。独为梁父吟。 
<br>
<br>山斋诗 
<br>
<br>寂寥寻静室。蒙密就山斋。滴沥泉浇路。穹窿石卧阶。浅槎全不动。盘根唯半埋。圆珠坠晚菊。细火落空槐。直置风云惨。弥怜心事乖。 
<br>
<br>望野诗 
<br>
<br>试策千金马。来登五丈原。有城仍旧县。无树即新村。水向兰池泊。日斜细柳园。涸渚通沙路。寒渠塞水门。但得风云赏。何须人事论。 
<br>
<br>蒙赐酒诗 
<br>
<br>金膏下帝台。玉历在蓬莱。仙人一遇饮。分得两三杯。忽闻桑叶落。正值菊花开。阮籍披衣进。王戎含笑来。从今觅仙药。不假向瑶台。 
<br>
<br>
<br>--------------------------------------------------------------------------------
<br>
<br>奉报赵王惠酒诗 
<br>
<br>梁王修竹园。冠盖风尘喧。行人忽枉道。直进桃花源。稚子还羞出。惊妻倒闭门。始闻传上命。定是赐中樽。野炉然树叶。山杯捧竹根。风池还更暖。寒谷遂长暄。未知稻粱鴈。何时能报恩。 
<br>
<br>有喜致醉诗 
<br>
<br>忽见庭生玉。聊欣蚌出珠。兰芬犹载寝。蓬箭始悬弧。既喜枚都尉。能欢陵大夫。频朝中散客。连日步兵厨。杂曲随琴用。残花听酒须。脆梨裁数实。甘查唯一株。兀然已复醉。摇头歌凤雏。 
<br>
<br>喜晴应诏勑自疏韵诗 
<br>
<br>御辩诚膺录。维皇称有建。雷泽昔经渔。负夏时从贩。柏梁骖驷马。高陵驰六传。有序属宾连。无私表平宪。河堤崩故柳。秋水高新堰。心斋愍昏垫。乐彻怜胥怨。禅河秉高论。法轮开胜辩。王城水鬬息。洛浦河图献。伏泉还习坎。归风已回巽。桐枝长旧围。蒲节抽新寸。山薮欣藏疾。幽栖得无闷。有庆兆民同。论年天子万。 
<br>
<br>同颜大夫初晴诗 
<br>
<br>夕阳含水气。反景照河堤。湿花飞未远。阴云敛向低。燕燥还为石。龙残更是泥。香泉酌冷涧。小艇钓莲溪。但使心齐物。何愁物不齐。 
<br>
<br>奉和赵王喜雨诗 
<br>
<br>玄霓临日谷。封蚁对云台。投壸欲起电。倚柱稍惊雷。白沙如湿粉。莲花类洗杯。惊乌洒翼度。湿鴈断行来。浮桥七星起。高堰六门开。犹言祀蜀帝。即似望荆台。厥田终上上。原野自莓莓。 
<br>
<br>和李司录喜雨诗 
<br>
<br>纯阳实久亢。云汉乃昭回。临河沉璧玉。夹道画龙媒。离光初绕电。震气始乘雷。海童还碣石。神女向阳台。云逐鱼鳞起。渠随龙骨开。崩沙杂水去。卧树拥槎来。嘉苗双合颖。熟稻再含胎。属此欣膏露。逢君摛掞才。愧乏琼将玖。无酬美且偲。 
<br>
<br>郊行值雪诗 
<br>
<br>风云俱惨惨。原野共茫茫。雪花开六出。冰珠映九光。还如驱玉马。暂似猎银獐。阵云全不动。寒山无物香。薛君一狐白。唐侯调骕骦。寒关日欲暮。披雪渡河梁。 
<br>
<br>奉和赵王西京路春旦诗 
<br>
<br>直城龙首抗。横桥天汉分。风乌疑近日。露掌定高云。新渠还入渭。旧鼎更开汾。汉猎熊攀槛。秦田雉失羣。宜年动春律。御宿敛寒氛。弄玉迎箫史。东方觅细君。杨柳成歌曲。蒲桃学绣文。鸟鸣还独解。花开先自熏。谁知灞陵下。犹有故将军。 
<br>
<br>奉和夏日应令诗 
<br>
<br>朱帘卷丽日。翠幕蔽重阳。五月炎蒸气。三时刻漏长。麦随风里熟。梅逐雨中黄。开冰带井水。和粉杂生香。衫含蕉叶气。扇动竹花凉。早菱生软角。初莲开细房。愿陪仙鹤举。洛浦听笙簧。 
<br>
<br>和乐仪同苦热诗 
<br>
<br>火井沉荧散。炎洲高焰通。鞭石未成雨。鸣鸢不起风。思为鸾翼扇。愿借明光宫。临淄迎子礼。中散就安丰。美酒含兰气。甘瓜开蜜筒。寂寥人事屏。还得隐墙东。 
<br>
<br>
<br>--------------------------------------------------------------------------------
<br>
<br>和裴仪同秋日诗 
<br>
<br>萧条依白社。寂寞似东皋。学异南宫敬。贫同北郭骚。蒙吏观秋水。莱妻纺落毛。旅人嗟岁暮。田家厌作劳。霜天林木燥。秋气风云高。栖遑终不定。方欲涕沾袍。 
<br>
<br>咏园花诗 
<br>
<br>暂往春园傍。聊过看果行。枝繁类金谷。花杂映河阳。自红无假染。真白不须妆。燕送归菱井。蜂衔上蜜房。非是金炉气。何关柏殿香。裛衣偏定好。应持奉魏王。 
<br>
<br>西门豹庙诗 
<br>
<br>君子为利博。达人树德深。苹藻由斯荐。樵苏幸未侵。恭闻正臣祀。良识佩韦心。容范虽年代。徽猷若可寻。菊花随酒馥。槐影向窗临。鹤飞疑逐舞。鱼惊似听琴。漳流鸣磴石。铜雀影秋林。 
<br>
<br>和王少保遥伤周处士诗 
<br>
<br>冥漠尔游岱。凄凉余向秦。虽言异生死。同是不归人。昔余仕冠盖。值子避风尘。望乞求真隐。伺关待逸民。忽闻泉石友。芝桂不防身。怅然张仲蔚。悲哉郑子真。三山犹有鹤。五柳更应春。遂令从渭水。投吊往江滨。 
<br>
<br>伤王司徒褒诗 
<br>
<br>昔闻王子晋。轻举逐神仙。谓言君积善。还得嗣前贤。四海皆流寓。非为独播迁。岂意中台坼。君当风烛前。自君钟鼎族。江东三百年。宝刀仍世载。琱戈本旧传。绿绂纡槐绶。黄金饰侍蝉。地建忠臣国。家开孝子泉。自能枯木润。足得流水圆。以君承祖武。诸侯无间然。青衿已对日。童子即论天。颍阴珠玉丽。河阳脂粉妍。名高六国共。价重十城连。辩足观秋水。文堪题马鞭。回鸾抱书字。别鹤绕琴弦。拥旄裁甸服。垂帷非被边。静亭空系马。闲烽直起烟。不废披书案。无妨坐钓船。茂陵忽多病。淮阳实未痊。侍医逾默默。神理遂绵绵。永别张平子。长埋王仲宣。柏谷移松树。阳陵买墓田。陜路秋风起。寒堂已飒焉。丘杨一摇落。山火实时燃。昔了人所羡。今为人所怜。世途旦复旦。人情玄又玄。故人伤此别。留恨满秦川。定名于此定。全德以斯全。唯有山阳笛。凄余思旧篇。 
<br>
<br>仰和何仆射还宅故诗 
<br>
<br>紫阁旦朝罢。中台夕奏稀。无复千金笑。徒劳五日归。步檐朝未扫。兰房昼掩扉。菭生理曲处。网积回文机。故瑟余弦断。歌梁秋燕飞。朝云虽可望。夜帐定难依。愿凭甘露入。方假慧灯辉。宁知洛城晚。还泪独沾衣。 
<br>
<br>送炅法师葬诗 
<br>
<br>龙泉今日掩。石洞实时封。玉匣摧谈柄。悬河落辩锋。香炉犹是柏。麈尾更成松。郭门未十里。山回已数重。尚闻香阁梵。犹听竹林钟。送客风尘拥。寒郊霜露浓。性灵如不灭。神理定何从。 
<br>
<br>和人日晚景宴昆明池诗 
<br>
<br>春余足光景。赵李旧经过。上林柳腰细。新丰酒径多。小船行钓鲤。新盘待摘荷。兰皋徒税驾。何处有凌波。 
<br>
<br>对宴齐使诗 
<br>
<br>归轩下宾馆。送盖出河堤。酒正离杯促。歌工别曲凄。林寒木皮厚。沙逈鴈飞低。故人傥相访。知余已执珪。 
<br>
<br>聘齐秋晚馆中饮酒诗 
<br>
<br>欣兹河朔饮。对此洛阳才。残秋欲屏扇。余菊尚浮杯。漳流鸣二水。日色下三台。无因侍清夜。同此月徘徊。 
<br>
<br>
<br>--------------------------------------------------------------------------------
<br>
<br>奉和浚池初成清晨临泛诗 
<br>
<br>千金高堰合。百顷浚源开。翻逢积翠浪。更识昆明灰。猿啸风还急。鸡鸣潮即来。时看青雀舫。遥逐桂舟回。 
<br>
<br>和炅法师游昆明池诗二首 
<br>
<br>一 
<br>
<br>游客重相欢。连镳出上兰。值泉倾盖饮。逢花驻马看。平湖泛玉舳。高堰歇金鞍。半道闻荷气。中流觉水寒。 
<br>
<br>
<br>二 
<br>
<br>秋光丽晚天。鹢舸泛中川。密菱障浴鸟。高荷没钓船。碎珠萦断菊。残丝绕折莲。落花催斗酒。栖乌送一弦。 
<br>
<br>见游春人诗 
<br>
<br>长安有狭斜。金穴盛豪华。连杯劝上马。乱菓掷行车。深红莲子艳。细锦凤凰花。那能学噀酒。无处似栾巴。 
<br>
<br>别周尚书弘正诗 
<br>
<br>扶风石桥北。函谷故关前。此中一分手。相逢知几年。黄鹄一反顾。徘徊应怆然。自知悲不已。徒劳减瑟弦。 
<br>
<br>别张洗马枢诗 
<br>
<br>别席惨无言。离悲两相顾。君登苏武桥。我见杨朱路。关山负雪行。河水乘冰渡。愿子着朱鸢。知余在玄菟。 
<br>
<br>别庾七入蜀诗 
<br>
<br>峻岭拂阳乌。长城连蜀都。石铭悬剑壁。沙洲聚阵图。山长半股断。树古半心枯。由来兄弟别。共念一荆株。 
<br>
<br>将命使北始渡瓜步江诗 
<br>
<br>校尉始辞国。楼船欲渡河。輴轩临碛岸。旌节映江沱。观涛想帷盖。争长忆干戈。虽同燕市泣。犹听赵津歌。 
<br>
<br>反命河朔始入武州诗 
<br>
<br>轻车初逐李。定远未随班。受诏祈连返。申威疎勒还。飞蓬损腰带。秋鬓落容颜。寄言旧相识。知余生入关。 
<br>
<br>冬狩行四韵连句应诏诗 
<br>
<br>三川羽檄驰。六郡良家选。观兵细柳城。校猎长杨苑。惊雉逐鹰飞。腾猿看箭转。鸣笳河曲还。犹忆南皮返。 
<br>
<br>和王内史从驾狩诗 
<br>
<br>冬狩出离宫。还过猎武功。涧横偏碍马。山虚绝响弓。更嬴承落鴈。韩卢鬬蛰熊。犹开三面网。谁肯一山重。 
<br>
<br>
<br>--------------------------------------------------------------------------------
<br>
<br>入道士馆诗 
<br>
<br>金华开八景。玉洞上三危。云袍白鹤度。风管凤凰吹。野衣缝蕙叶。山巾篸笋皮。何必淮南馆。淹留攀桂枝。 
<br>
<br>奉和永丰殿下言志诗十首 
<br>
<br>一 
<br>
<br>立德齐今古。资仁一毁誉。无机抱瓮汲。有道带经锄。处下唯名惠。能言本姓蘧。未论惊宠辱。安知系惨舒。 
<br>
<br>二 
<br>
<br>王子从边服。临卭惜第如。星桥拥冠盖。锦水照簪裾。论文报潘岳。咏史答应璩。帐幕参三顾。风流盛七舆。 
<br>
<br>三 
<br>
<br>茫茫实宇宙。与善定冯虚。大夫伤鲁道。君子念殷墟。程卿既开国。安平遂徙居。讵能从小隐。终然游太初。 
<br>
<br>四 
<br>
<br>直城风日美。平陵云雾除。来往金张馆。弦歌许史闾。凤台迎弄玉。河阳送婕妤。五马遥相问。双童来夹车。 
<br>
<br>五 
<br>
<br>托情忻六学。游目爱三余。覆局能悬记。看碑解暗疏。诓尝游魏冉。那时说范睢。池水朝含墨。流萤夜聚书。 
<br>
<br>六 
<br>
<br>兴云榆荚晚。烧薙杏花初。滮池侵黍稷。谷水播菑畬。六月蝉鸣稻。千金龙骨渠。含风摇古度。防露动林于。 
<br>
<br>七 
<br>
<br>自怜循短绠。方欲问长沮。茂陵体犹瘠。淮阳疾未祛。翻疑承毒水。忽似遇昌葅。汉阳嗟欲尽。咎繇惧忽诸。 
<br>
<br>八 
<br>
<br>弱齢参顾问。畴昔滥吹嘘。绿槐垂学市。长杨映直庐。连盟翻灭郑。仁义反亡徐。还思建邺水。终忆武昌鱼。 
<br>
<br>九 
<br>
<br>崩堤压故柳。衰社卧寒樗。野鹤能自猎。江鸥解独渔。汉阴逢荷筱。缁林见杖挐。阮籍长思酒。嵇康懒著书。 
<br>
<br>十 
<br>
<br>披林求木实。拂雪就园蔬。浊醪非鹤髓。兰肴异蟹蛆。野情风月旷。山心人事疎。徒知守瓴甓。空欲报璠玙。 
<br>
<br>率尔成咏诗 
<br>
<br>昔日谢安石。求为淮海人。彷佛新亭岸。犹言洛水滨。南冠今别楚。荆玉遂游秦。倘使如杨仆。宁为关外人。 
<br>
<br>慨然成咏诗 
<br>
<br>新春光景丽。游子离别情。交让未全死。梧桐唯半生。值热花无气。逢风水不平。宝鸡虽有祀。何时能更鸣。 
<br>
<br>奉和赐曹美人诗 
<br>
<br>月光如粉白。秋露似珠圆。络纬无机织。流萤带火寒。何年迎弄玉。今朝得梦兰。讶许能含笑。芙蓉宜熟看。 
<br>
<br>和赵王看伎诗 
<br>
<br>绿珠歌扇薄。飞燕舞衫长。琴曲随流水。箫声逐凤凰。细缕缠钟格。圆花钉鼓床。悬知曲不误。无事畏周郎。 
<br>
<br>奉答赐酒诗 
<br>
<br>仙童下赤城。仙酒饷王平。野人相就饮。山鸟一羣惊。细雪翻沙下。寒风战鼓鸣。此时逢一醉。应枯反更荣。 
<br>
<br>奉答赐酒鹅诗 
<br>
<br>云光偏乱眼。风声特噤心。冷猿披雪啸。寒鸟抱冻沉。今朝一壸酒。实是胜千金。负恩无以谢。惟知就竹林。 
<br>
<br>正旦蒙赵王赉酒诗 
<br>
<br>正旦辟恶酒。新年长命杯。柏叶随铭至。椒花逐颂来。流星向椀落。浮蚁对春开。成都已救火。蜀使何时回。 
<br>
<br>卫王赠桑落酒奉答诗 
<br>
<br>愁人坐狭斜。喜得送流霞。跂窗催酒熟。停杯待菊花。霜风乱飘叶。寒水细澄沙。高阳今日晚。应有接斜。 
<br>
<br>
<br>--------------------------------------------------------------------------------
<br>
<br>
<br>就蒲州使君乞酒诗 
<br>
<br>萧瑟风声惨。苍茫雪貌愁。鸟寒栖不定。池凝聚未流。蒲城桑叶落。灞岸菊花秋。愿持河朔饮。分劝东陵侯。 
<br>
<br>蒲州刺史中山公许乞酒一车未送诗 
<br>
<br>细柳望蒲台。长河始一回。秋桑几过落。春蚁未曾开。萤角非难驭。搥轮稍可催。只言千日饮。旧逐中山来。 
<br>
<br>答王司空饷酒诗 
<br>
<br>今日小园中。桃花数树红。开君一壸酒。细酌对春风。未能扶毕卓。犹足舞王戎。仙人一捧露。判不及杯中。 
<br>
<br>舟中望月诗 
<br>
<br>舟子夜离家。开舲望月华。山明疑有雪。岸白不关沙。天汉看珠蚌。星桥视桂花。灰飞重晕阙。蓂落独轮斜。 
<br>
<br>望月诗 
<br>
<br>夜光流未曙。金波影尚赊。照人非七子。含风异九华。蓂新半壁上。桂满独轮斜。乘舟聊可望。无假逐仙槎。 
<br>
<br>对雨诗 
<br>
<br>繁云犹暗岭。积雨未开庭。阶含侵角路。镬满溜疎萍。湿杨生细椹。烂草变初萤。徒劳看蚁对。无事祀灵星。 
<br>
<br>喜晴诗 
<br>
<br>比日思光景。今朝始暂逢。雨住便生热。云晴即作峯。水白澄还浅。花红燥更浓。已欢无石燕。弥欲弃泥龙。 
<br>
<br>咏春近余雪应诏诗 
<br>
<br>送寒开小苑。迎春入上林。丝条变柳色。香气动兰心。待花将对酒。留雪拟弹琴。陪游愧并作。空见奉恩深。 
<br>
<br>奉和初秋诗 
<br>
<br>落星初伏火。秋霜正动钟。北阁连横汉。南宫应凿龙。祥鸾栖竹实。灵蔡上芙蓉。自有南风曲。还来吹九重。 
<br>
<br>晚秋诗 
<br>
<br>凄清临晚景。疎索望寒阶。湿庭凝坠露。抟风卷落槐。日气斜还冷。云峯晚更霾。可怜数行鴈。点点远空排。 
<br>
<br>
<br>--------------------------------------------------------------------------------
<br>
<br>
<br>和颍川公秋夜诗 
<br>
<br>泬寥空色远。叶黄凄序变。洞浦落遵鸿。长飚送巢燕。千秋流夕景。百籁含宵啭。峻雉聆金柝。曾台切银箭。 
<br>
<br>咏画屏风诗二十五首 
<br>
<br>一 
<br>
<br>侠客重连镳。金鞍被桂条。细尘鄣路起。惊花乱眼飘。酒醺人半醉。汗湿马全骄。归鞍畏日晚。争路上河桥。 
<br>
<br>二 
<br>
<br>浮桥翠盖拥。平旦雍门开。石崇迎客至。山涛载妓来。水纹恒独转。风花直乱回。谁能惜红袖。宁用捧金杯。 
<br>
<br>三 
<br>
<br>停车小苑外。下渚长桥前。涩菱迎拥楫。平荷直盖船。残丝绕折藕。芰叶映低莲。遥望芙蓉影。只言水底燃。 
<br>
<br>四 
<br>
<br>昨夜鸟声春。惊鸣动四邻。今朝梅树下。定有咏花人。流星浮酒泛。粟瑱绕杯唇。何劳一片雨。唤作阳台神。 
<br>
<br>五 
<br>
<br>逍遥游桂苑。寂绝到桃源。狭石分花径。长桥映水门。管声惊百鸟。人衣香一园。定知欢未足。横琴坐石根。 
<br>
<br>六 
<br>
<br>三春冠盖聚。八节管弦游。石险松横植。岩悬涧竖流。小桥飞断岸。高花出逈楼。定须催十酒。将来宴五侯。 
<br>
<br>七 
<br>
<br>高阁千寻起。长廊四注连。歌声上扇月。舞影入琴弦。涧水纔窗外。山花即眼前。但愿长欢乐。从今尽百年。 
<br>
<br>八 
<br>
<br>日晚金槌络。朱轩流水车。拂缘堤柳。甍飘夹路花。定迎刘碧玉。将过阴丽华。非是高阳路。莫畏接斜。 
<br>
<br>九 
<br>
<br>徘徊出桂苑。徙倚就花林。下桥先劝酒。跂石始调琴。蒲低犹抱节。竹短未空心。绝爱猿声近。唯怜花径深。 
<br>
<br>十 
<br>
<br>千寻木兰馆。百尺芙蓉堂。落日低莲井。行云碍芰梁。流水桃花色。春洲杜若香。就阶犹不进。催来上伎床。 
<br>
<br>十一 
<br>
<br>捣衣明月下。静夜秋风飘。锦石平砧面。莲房接杵腰。急节迎秋韵。新声入手调。寒衣须及早。将寄霍嫖姚。 
<br>
<br>十二 
<br>
<br>出没看楼殿。间关望绮罗。翔禽逐节舞。流水赴弦歌。细管吹藂竹。新杯卷半荷。南宫冠盖下。日暮风尘多。 
<br>
<br>十三 
<br>
<br>玉柙珠帘卷。金钩翠幔悬。荷香熏水殿。阁影入池莲。平沙临浦口。高柳对楼前。上桥还倚望。遥看采菱船。 
<br>
<br>十四 
<br>
<br>高阁千寻跨。重檐百丈齐。云度三分近。花飞一倍低。吹箫迎白鹤。照镜舞山鸡。何劳愁日暮。未有夜乌啼。 
<br>
<br>十五 
<br>
<br>河流值浅岸。敛辔暂经过。弓衣湿溅水。马足乱横波。半城斜出树。长林直枕河。今朝游侠客。不畏风尘多。 
<br>
<br>十六 
<br>
<br>度桥犹徙倚。坐石未倾壸。浅草开长埒。行营绕细厨。沙洲两鹤逈。石路一松孤。自可寻丹灶。何劳忆酒垆。 
<br>
<br>十七 
<br>
<br>上林春径密。浮桥柳路长。龙媒逐细草。鹤氅映垂杨。水似桃花色。山如甲煎香。白石春泉上。谁能待月光。 
<br>
<br>十八 
<br>
<br>白石春泉满。黄金新埒开。戚里车先度。兰池马即来。落花承舞席。春衫拭酒杯。行厨半路待。载妓一双回。 
<br>
<br>十九 
<br>
<br>将军息边务。校尉罢从戎。池台临戚里。弦管入新丰。浮云随走马。明月逐弯弓。比来多射猎。唯有上林中。 
<br>
<br>二十 
<br>
<br>三危上凤翼。九坂度龙鳞。路高山里树。云低马上人。悬岩泉溜响。深谷鸟声春。住马来相问。应知有姓秦。 
<br>
<br>二一 
<br>
<br>聊开郁金屋。暂对芙蓉池。水光连岸动。花风合树吹。春杯犹杂泛。细菓尚连枝。不畏歌声尽。先看筝柱欹。 
<br>
<br>二二 
<br>
<br>洞灵开静室。云气满山斋。古松裁数树。盘根无半埋。爱静鱼争乐。依人鸟入怀。仲春征隐士。蒲轮上计偕。 
<br>
<br>二三 
<br>
<br>今朝好风日。园苑足芳菲。竹动蝉争散。莲摇鱼暂飞。面红新着酒。风晚细吹衣。跂石多时望。莲船始复归。 
<br>
<br>二四 
<br>
<br>金鞍聚碛岸。玉舳泛中流。画鹢先防水。媒龙即负舟。沙城疑海气。石岸似江楼。崩槎时半没。坏舸或空浮。定是汾河上。戈船聊试游。 
<br>
<br>二五 
<br>
<br>竟日坐春台。芙蓉承酒杯。水流平涧下。山花满谷开。行云数番过。白鹤一双来。水影摇藂竹。林香动落梅。直上山头路。羊肠能几回。 
<br>
<br>镜诗 
<br>
<br>玉匣聊开镜。轻灰暂拭尘。光如一片水。影照两边人。月生无有桂。花开不逐春。试挂淮南竹。堪能见四邻。 
<br>
<br>梅花诗 
<br>
<br>常年腊月半。已觉梅花阑。不信今春晚。俱来雪里看。树动悬冰落。枝高出手寒。早知觅不见。真悔着衣单。 
<br>
<br>咏树诗 
<br>
<br>交柯乍百顷。擢本或千寻。枫子留为式。桐孙待作琴。残核移桃种。空花植枣林。幽居对蒙密。蹊径转深沉。 
<br>
<br>鬬鸡诗 
<br>
<br>开轩望平子。骤马看陈王。狸膏熏鬬敌。芥粉壒春场。解翅莲花动。猜羣锦臆张。 
<br>
<br>应令诗 
<br>
<br>望别非新馆。开舟即旧湾。浦喧征棹发。亭空送客还。路尘犹向水。征帆独背关。 
<br>
<br>杏花诗 
<br>
<br>春色方盈野。枝枝绽翠英。依稀暎村坞。烂熳开山城。好折待宾客。金盘衬红琼。 
<br>
<br>赠周处士诗 
<br>
<br>九丹开石室。三径没荒林。仙人翻可见。隐士更难寻。篱下黄花菊。丘中白雪琴。方欣松叶酒。自和游仙吟。 
<br>
<br>寻周处士弘让诗 
<br>
<br>试逐赤松游。披林对一丘。黎红大谷晚。桂白小山秋。石镜菱花发。桐门琴曲愁。泉飞疑度雨。云积似重楼。王孙若不去。山中定可留。 
<br>
<br>
<br>--------------------------------------------------------------------------------
<br>
<br>集周公处连句诗 
<br>
<br>市朝一朝变。兰艾本同焚。故人相借问。平生如所闻。 
<br>
<br>寄徐陵诗 
<br>
<br>故人倘思我。及此平生时。莫待山阳路。空闻吹笛悲。 
<br>
<br>寄王琳诗 
<br>
<br>玉关道路远。金陵信使疎。独下千行泪。开君万里书。 
<br>
<br>奉和赵王诗 
<br>
<br>花径日相携。花林鸟未栖。比看中郎醉。堪闻乌夜啼。 
<br>
<br>和刘仪同臻诗 
<br>
<br>南登广陵岸。回首落星城。不言临旧浦。烽火照江明。 
<br>
<br>和庾四诗 
<br>
<br>离关一长望。别恨几重愁。无妨对春日。怀抱只言秋。 
<br>
<br>和侃法师三绝诗 
<br>
<br>一 
<br>
<br>秦关望楚路。灞岸想江潭。几人应落泪。看君马向南。 
<br>
<br>二 
<br>
<br>客游经岁月。羇旅故情多。近学衡阳鴈。秋分俱渡河。 
<br>
<br>三 
<br>
<br>回首河堤望。眷眷嗟离绝。谁言旧国人。到在他乡别。 
<br>
<br>送周尚书弘正诗 
<br>
<br>一 
<br>
<br>交河望合浦。玄菟想朱鸢。共此无期别。知应复几年。 
<br>
<br>二 
<br>
<br>离期定已促。别泪转无从。惟愁郭门外。应足数株松。 
<br>
<br>重别周尚书诗二首 
<br>
<br>一 
<br>
<br>阳关万里道。不见一人归。唯有河边鴈。秋来南向飞。 
<br>
<br>二 
<br>
<br>河桥两岸绝。横歧数路分。山川遥不见。怀袖远相闻。 
<br>
<br>赠别诗 
<br>
<br>藏啼留送别。拭泪强相参。谁言畜衫袖。长代手中浛。 
<br>
<br>
<br>--------------------------------------------------------------------------------
<br>
<br>徐报使来止一相见诗 
<br>
<br>一面还千里。相思那得论。更寻终不见。无异桃花源。 
<br>
<br>行途赋得四更应诏诗 
<br>
<br>四更天欲曙。落月垂关下。深谷暗藏人。欹松横碍马。 
<br>
<br>和江中贾客诗 
<br>
<br>五两开船头。长桥发新浦。悬知岸上人。遥振江中鼓。 
<br>
<br>奉和平邺应诏诗 
<br>
<br>天策引神兵。风飞扫邺城。阵云千里散。黄河一代清。 
<br>
<br>送卫王南征诗 
<br>
<br>望水初横阵。移营寇未降。风尘马足起。先暗广陵江。 
<br>
<br>仙山诗二首 
<br>
<br>一 
<br>
<br>金灶新和药。银台旧聚神。相看但莫怯。先师应识人。 
<br>
<br>二 
<br>
<br>石软如香飰。铅销似熟银。蓬莱暂近别。海水遂成尘。 
<br>
<br>山斋诗 
<br>
<br>石影横临水。山云半绕峯。遥想山中店。悬知春酒浓。 
<br>
<br>野步诗 
<br>
<br>值泉仍饮马。逢花即举杯。稍看城阙远。转见风云来。 
<br>
<br>山中诗 
<br>
<br>涧暗泉偏冷。岩深桂绝香。住中能不去。非独淮南王。 
<br>
<br>闺怨诗 
<br>
<br>明镜圆花发。空房故怨多。几年留织女。还应听渡河。 
<br>
<br>
<br>--------------------------------------------------------------------------------
<br>
<br>
<br>和赵王看妓诗 
<br>
<br>长思浣纱石。空想捣衣砧。临卭若有便。为说解琴心。 
<br>
<br>看舞诗 
<br>
<br>鸾回不假学。凤举自相关。到嫌衫袖广。恒长碍举鬟。 
<br>
<br>听歌一绝诗 
<br>
<br>协律新教罢。河阳始学归。但令闻一曲。余声三日飞。 
<br>
<br>暮秋野兴赋得倾壸酒诗 
<br>
<br>刘伶正捉酒。中散欲弹琴。但使逢秋菊。何须就竹林。 
<br>
<br>对酒诗 
<br>
<br>数杯还已醉。风云不复知。唯有龙吟笛。桓伊能独吹。 
<br>
<br>春日极饮诗 
<br>
<br>槛前闻鸟啭。园里对花开。就中言不醉。红袖捧金杯。 
<br>
<br>春望诗 
<br>
<br>春望上春台。春窗四面开。落花何假拂。风吹会并来。 
<br>
<br>新月诗 
<br>
<br>郑环唯半出。秦钩本独悬。若交临酒影。堪言照弩弦。 
<br>
<br>秋日诗 
<br>
<br>苍茫望落景。羇旅对穷秋。赖有南园菊。残花足解愁。 
<br>
<br>望渭水诗 
<br>
<br>树似新亭岸。沙如龙尾湾。犹言吟暝浦。应有落帆还。 
<br>
<br>
<br>--------------------------------------------------------------------------------
<br>
<br>尘镜诗 
<br>
<br>明镜如明月。恒常置匣中。何须照两鬓。终是一秋蓬。 
<br>
<br>和淮南公听琴闻弦断诗 
<br>
<br>嗣宗看月夜。中散对行云。一弦虽独韵。犹足动文君。 
<br>
<br>弄琴诗二首 
<br>
<br>一 
<br>
<br>雉飞催晚别。乌啼惊夜眠。若交新曲变。惟须促一弦。 
<br>
<br>二 
<br>
<br>不见石城乐。惟闻乌噪林。新声逐弦转。应得动春心。 
<br>
<br>咏羽扇诗 
<br>
<br>摇风碎朝翮。拂汗落毛衣。定似回溪路。将军垂翅归。 
<br>
<br>题结线袋子诗 
<br>
<br>交丝结龙凤。镂彩织云霞。一寸同心缕。千年长命花。 
<br>
<br>赋得鸾台诗 
<br>
<br>九成吹玉管。百尺上瑶台。能将秦女去。终是凤凰来。 
<br>
<br>赋得集池鴈诗 
<br>
<br>逢风时逈度。逐侣乍争飞。犹忆方塘水。今秋已复归。 
<br>
<br>咏鴈诗 
<br>
<br>南思洞庭水。北想鴈门关。稻粱俱可恋。飞去复飞还。 
<br>
<br>忽见槟榔诗 
<br>
<br>绿房千子熟。紫穗百花开。莫言行万里。曾经相识来。 
<br>
<br>赋得荷诗 
<br>
<br>秋衣行欲制。风盖渐应欹。若有千年蔡。须巢但见随。 
<br>
<br>
<br>--------------------------------------------------------------------------------
<br>
<br>
<br>移树诗 
<br>
<br>酒泉移赤柰。河阳徙石榴。虽言有千树。何处似封侯。 
<br>
<br>奉梨诗 
<br>
<br>接枝秋转脆。含情落更香。擎置仙人掌。应添瑞露浆。 
<br>
<br>伤往诗二首 
<br>
<br>一 
<br>
<br>见月长垂泪。看花定敛眉。从今一别后。知作几年悲。 
<br>
<br>二 
<br>
<br>镜尘言苦厚。虫丝定几重。还是临窗月。今秋逈照松。 
<br>
<br>春日离合诗二首 
<br>
<br>一 
<br>
<br>秦青初变曲。未有逐琴心。明年花树下。月月来相寻。 
<br>
<br>二 
<br>
<br>田家足闲暇。士友暂流连。三春竹叶酒。一曲鹍鸡弦。 
<br>
<br>和回文诗 
<br>
<br>旱莲生竭镬。嫩菊养秋邻。满池留浴鸟。分桥上戏人。 
<br>
<br>问疾封中录诗 
<br>
<br>形骸违学宦。狭巷幸为闲。虹回或有雨。云合又含寒。横湖韵鹤下。回溪狭猿还。怀贤为荣卫。和缓惠绮纨。 
<br>
<br>示封中录诗二首 
<br>
<br>一 
<br>
<br>贵馆居金谷。关扃隔藁街。冀君见果顾。郊间光景佳。 
<br>
<br>二 
<br>
<br>高阶既激涧。广阁更交柯。葛巾久乖角。菊径简经过。 
<br>
<br>秋夜望单飞鴈诗 
<br>
<br>失羣寒鴈声可怜。夜半单飞在月边。无奈人心复有忆。今暝将渠俱不眠。 
<br>
<br>代人伤往诗二首 
<br>
<br>一 
<br>
<br>青田松上一黄鹤。相思树下两鸳鸯。无事交渠更相失。不及从来莫作双。 
<br>
<br>二 
<br>
<br>杂树本唯金谷苑。诸花旧满洛阳城。正是古来歌舞处。今日看时无地行。 
<br>
<br>周祀圜丘歌十二首 
<br>
<br>昭夏 
<br>
<br>重阳禋祀。大报天。丙午封坛。肃且圜。孤竹之管。云和弦。神光未下。风肃然。王城七里。通天台。紫微斜照。影徘徊。连珠合璧。重光来。天策蹔转。钩陈开。 
<br>
<br>皇夏 
<br>
<br>旌回外壝。跸静郊门。千乘按辔。万骑云屯。藉茅无咎。扫地唯尊。揖让展礼。衡璜节步。星汉就列。风云相顾。取法于天。降其永祚。 
<br>
<br>昭夏 
<br>
<br>日至大礼。丰牺上辰。牲牢修牧。茧栗毛纯。俎豆斯立。陶匏以陈。大报反命。居阳兆日。六变鼓钟。三和琴瑟。俎奇豆偶。惟诚惟质。 
<br>
<br>昭夏 
<br>
<br>员玉已奠。苍币斯陈。瑞形成象。礼从天数。智总圜神。为祈为祀。至敬咸遵。 
<br>
<br>皇夏 
<br>
<br>七里是仰。八陛有凭。就阳之位。如日之升。思虔肃肃。致敬绳绳。祝史陈信。玄象斯格。惟类之典。惟灵之泽。幽显对扬。人神咫尺。 
<br>
<br>云门舞 
<br>
<br>献以诚。郁以清。山罍举。沉齐倾。惟尚飨。洽皇情。降景福。通神明。 
<br>
<br>云门舞 
<br>
<br>长丘远历。大电遥源。弓藏高陇。鼎没寒门。人生于祖。物本于天。奠神配德。迄用康年。 
<br>
<br>登歌 
<br>
<br>岁之祥。国之阳。苍灵敬。翠云长。象为饰。龙为章。乘长日。坯蛰户。烈云汉。迎风雨。六吕歌。云门舞。省涤濯。奠牲牷。郁金酒。凤凰樽。回天睠。顾中原。 
<br>
<br>皇夏 
<br>
<br>国命在礼。君命在天。陈诚惟肃。饮福惟虔。洽斯百礼。福以千年。钩陈掩映。天驷徘徊。雕禾饰斝。翠羽承罍。受斯茂祉。从天之来。 
<br>
<br>雍乐 
<br>
<br>礼将毕。乐将阑。回日辔。动天关。翠凤摇。和鸾响。五云飞。三步上。风为驭。雷为车。无辙迹。有烟霞。畅皇情。休灵命。雨留甘。云余庆。 
<br>
<br>皇夏 
<br>
<br>六典联事。九司咸则。率由旧章。于焉允塞。掌礼移次。燔柴在焉。烟升玉帛。气敛牲牷。休气馨香。膋芳昭晰。翼翼虔心。明明上彻。 
<br>
<br>皇夏 
<br>
<br>玉帛礼毕。神人事分。严承乃睠。瞻仰回云。辇路千门。王城九轨。式道移候。司方回指。得一惟清。于万斯宁。受兹景命。于天告成。 
<br>
<br>
<br>--------------------------------------------------------------------------------
<br>
<br>周祀方泽歌四首 
<br>
<br>昭夏 
<br>
<br>报功阴泽。展礼玄郊。平琮镇瑞。方鼎升庖。调歌丝竹。缩酒江茅。声舒钟鼓。器质陶匏。列耀秀华。凝芳都茘。川泽茂祉。丘陵容卫。云饰山罍。兰浮泛齐。日至之礼。歆兹大祭。 
<br>
<br>昭夏 
<br>
<br>曰若厚载。钦明方泽。敢以敬恭。陈之玉帛。德包含养。功藏灵迹。斯箱既千。子孙则百。 
<br>
<br>登歌 
<br>
<br>质明孝敬。求阴顺阳。坛有四陛。琮分八方。牲牷荡涤。萧合馨香。和銮戾止。振鹭来翔。威仪简简。钟鼓喤喤。声和孤竹。韵入空桑。封中云气。坎上神光。下元之主。功深盖藏。 
<br>
<br>皇夏 
<br>
<br>司筵撤席。掌礼移次。回顾封坛。恭临坎位。瘗玉埋俎。藏芬敛气。是曰就幽。成斯地意。 
<br>
<br>周祀五帝歌十二首 
<br>
<br>皇夏 
<br>
<br>嘉玉惟芳。嘉币惟量。成形惟礼。禀色随方。神班其次。岁礼惟常。威仪抑抑。率由旧章。 
<br>
<br>皇夏 
<br>
<br>惟令之月。惟嘉之辰。司坛宿设。常史诚陈。敢用明礼。言功上神。钩陈旦辟。阊阖朝分。旒垂象冕。乐奏山云。将回霆策。蹔转天文。五运周环。四时代序。鳞次玉帛。循回樽俎。神其降之。介福斯许。 
<br>
<br>青帝云门舞 
<br>
<br>甲在日。鸟中星。礼东后。奠苍灵。树春旗。命青史。候鴈还。东风起。歌木德。舞震宫。泗滨石。龙门桐。孟之月。阳之天。亿斯庆。兆斯年。 
<br>
<br>配帝舞 
<br>
<br>帝出于震。苍德于神。其明在日。其位居春。劳以定国。功以施人。言从配祀。近取诸身。 
<br>
<br>赤帝云门舞 
<br>
<br>招摇指午。对南宫。日月相会。实沉中。离光布政。动温风。纯阳之月。乐炎精。赤雀丹书。飞送迎。朱弦绛鼓。罄虔诚。万物含养。各长生。 
<br>
<br>配帝舞 
<br>
<br>以炎为政。以火为官。位司南陆。享配离坛。三和实俎。百味浮兰。神其茂豫。天步艰难。 
<br>
<br>黄帝云门舞 
<br>
<br>三光仪表正。四气风云同。戊已行初历。黄钟始变宫。平琮礼内镇。阴管奏司中。斋坛芝晔晔。清野桂冯冯。夕牢芬六鼎。安歌韵八风。神光乃超忽。嘉气恒葱葱。 
<br>
<br>配帝舞 
<br>
<br>四时咸一德。五气或同论。犹吹凤凰管。尚对梧桐园。器圜居士厚。位总配神尊。始知今奏乐。还用我云门。 
<br>
<br>白帝云门舞 
<br>
<br>肃灵兑景。承配秋坛。云高火落。露白蝉寒。帝律登年。金精行令。瑞兽霜耀。祥禽雪映。司藏肃杀。万宝咸宜。厥田上上。收功在斯。 
<br>
<br>配帝舞 
<br>
<br>金行秋令。白帝朱宣。司正五雉。歌庸九川。执文之德。对越彼天。介以福祉。君子万年。 
<br>
<br>黑帝云门舞 
<br>
<br>北辰为政玄坛。北陆之祀员官。宿设玄璜浴兰。坎德阴风御寒。次律将回穷纪。微阳欲动细泉。管犹调于阴竹。声未入于春弦。待归余于送历。方履庆于斯年。 
<br>
<br>配帝舞 
<br>
<br>地始坼虹始藏。服玄玉居玄堂。沐蕙气浴兰汤。匏器洁水泉香。陟配彼福无疆。君欣欣此乐康。 
<br>
<br>周宗庙歌十二首 
<br>
<br>皇夏 
<br>
<br>肃肃清庙。岩岩寝门。欹器防满。金人戒言。应暕悬鼓。崇牙树羽。阶变升歌。庭纷象舞。闲安象设。缉熙清奠。春鲔初登。新萍先荐。僾然入室。俨乎在位。凄怆履之。非寒之谓。 
<br>
<br>昭夏 
<br>
<br>永维祖武。潜庆灵长。龙图革命。凤历归昌。功移上墋。德耀中阳。清庙肃肃。猛虡煌煌。曲高大夏。声和盛唐。牲牷荡涤。萧合馨香。和銮戾止。振鹭来翔。永敷万国。是则四方。 
<br>
<br>皇夏 
<br>
<br>年祥辨日。上协龟言。奉酎承列。来庭骏奔。雕禾饰斝。翠羽承樽。敬殚如此。恭惟执燔。 
<br>
<br>皇夏 
<br>
<br>庆绪千重秀。鸿源万里长。无时犹戢翼。有道故韬光。盛德必有后。仁义终克昌。明星初肇庆。大电久呈祥。 
<br>
<br>皇夏 
<br>
<br>克昌光上烈。基圣穆西藩。崇仁高涉渭。积德被居原。帝图张往迹。王业茂前尊。重芬德阳庙。罍庆寿陵园。百灵光祖武。千年福孝孙。 
<br>
<br>皇夏 
<br>
<br>雄图属天造。宏略遇羣飞。风云犹听命。龙跃遂乘机。百二当天险。三分拒乐推。函谷风尘散。河阳氛雾晞。济弱沦风起。扶危颓运归。地纽崩还正。天枢落更追。原祠乍超忽。毕陇或绵微。终封三尺剑。长卷一戎衣。 
<br>
<br>皇夏 
<br>
<br>月灵兴庆。沙祥发源。功参禹迹。德赞尧门。言容典礼。褕狄徽章。仪形温德。令问昭阳。日月不居。岁时晼晚。瑞云缠心。閟宫惟远。 
<br>
<br>皇夏 
<br>
<br>龙图基代德。天步属艰难。讴歌还受瑞。揖让乃登坛。升舆芒刺重。入位据关寒。卷舒云泛滥。游扬日浸微。出郑终无反。居桐竟不归。祀夏今惟旧。尊灵谥更追。 
<br>
<br>皇夏 
<br>
<br>若水逢降君。穷桑属惟政。不哉驭帝箓。郁矣当天命。方定五云官。先齐八风令。文昌气似珠。太史河如镜。南宫学已开。东观书还聚。文辞金石韵。毫翰风飙竖。清室桂冯冯。齐房芝诩。宁思玉管笛。空见灵衣舞。 
<br>
<br>皇夏 
<br>
<br>南河吐云气。北斗降星辰。百灵咸仰德。千年一圣人。书成紫微动。律定凤凰驯。六军命西土。甲子陈东邻。戎衣此一定。万里更无尘。烟云同五色。日月并重轮。流沙既西静。蟠木又东臣。凯乐闻朱鴈。铙歌见白麟。今为六代祀。还得九疑宾。 
<br>
<br>皇夏 
<br>
<br>礼殚祼献。乐极休成。长离前掞。宗祀文明。缩酌浮兰。澄罍合鬯。磬折礼容。旋回灵贶。受厘撤俎。饮福移樽。惟光惟烈。文子文孙。 
<br>
<br>皇夏 
<br>
<br>庭阕四始。筵终三荐。顾步阶墀。徘徊余奠。六龙矫首。七萃警途。鼓移行漏。风转相乌。翼翼从事。绵绵四时。惟神降嘏。永言保之。 
<br>
<br>周大祫歌二首 
<br>
<br>昭夏 
<br>
<br>律在夹钟。服居苍衮。杳杳清思。绵绵长远。就祭于合。班神于本。来庭有序。助祭有章。乐舞六代。宾歌二王。和铃以节。鞗革斯锵。齐宫馔玉。鍌斝浮金。洞庭钟鼓。龙门瑟琴。其乐已变。惟神是临。 
<br>
<br>登歌 
<br>
<br>神惟显思。不言而令。玉帛之礼。敢陈庄敬。奉如弗胜。荐如受命。交于神明。悫于言行。 
<br>
<br>周五声调曲二十四首 
<br>
<br>宫调曲五首 
<br>
<br>一 
<br>
<br>气离清浊割。元开天地分。三才初辨正。六位始成文。继天爰立长。安民乃树君。其明广如日。其泽厚如云。惟昔我文祖。拨乱拒讴歌。三分未抚运。八百不陵河。礼敷天下信。乐正神人和。风尘行息警。江海欲无波。 
<br>
<br>二 
<br>
<br>我皇承下武。革命在君临。应图当舜玉。嗣德受尧琴。沉首多推运。阳城有让心。就日先知远。观渊早见深。玄精实委御。苍正乃皆平。履端朝万国。年祥庆百灵。玉帛咸观礼。华戎各在庭。凤响中夷则。天文正玉衡。皇基自天保。万物乃由庚。 
<br>
<br>三 
<br>
<br>握衡平地纪。观象正天枢。祺祥钟赤县。灵瑞炳皇都。更受昭华玉。还披兰叶图。金波来白兔。弱木下苍乌。玉斗调元协。金沙富国祖。青丘还扰圃。丹穴更巢梧。安乐新成庆。长生百福符。 
<br>
<br>四 
<br>
<br>明明九族序。穆穆四门宾。阴陵朝北附。蟠木引东臣。涧途求版筑。溪源取钓纶。多士归贤戚。维城属茂亲。贵位连南斗。高荣据北辰。迎时乃推策。司职且班神。日月之所照。霜露之所均。永从文轨一。长无外户人。 
<br>
<br>五 
<br>
<br>郁盘舒栋宇。峥嵘侔大壮。拱木诏林衡。全模征梓匠。千栌绮翼浮。百栱长虹抗。北去邯郸道。南来偃师望。龙首载文。云楣承武帐。居者非求隘。卑宫岂难尚。壮丽天下观。是以从萧相。 
<br>
<br>变宫调二首 
<br>
<br>一 
<br>
<br>帝游光出震。君明擅在离。岩廊惟眷顾。钦若尚无为。龙穴非难附。鸾巢欲可窥。具茨应不远。汾阳宁足随。烝民播植重。沟洫劬劳多。桑林还注雨。积石遂开河。明征逢永命。平秩值年和。更有熏风曲。方闻晨露歌。 
<br>
<br>二 
<br>
<br>移风广轩历。崇德盛唐年。成文兴大雅。出豫动钧天。黄钟六律正。阊阖八风宣。孤竹调阳管。空桑节雅弦。舞林鸾更下。歌山凤欲前。闻音能辨俗。听曲乃思贤。感物观治乱。心恒防未然。君子得其道。大平何有焉。 
<br>
<br>商调曲四首 
<br>
<br>一 
<br>
<br>君以宫唱。宽大而谟明。臣以商应。闻义则可行。有熊为政。访道于容成。殷汤受命。委任于阿衡。忠其敬事。有罪不逃刑。诵其箴谏。言之无隐情。有刚有断。四方可以宁。既颂既雅。天下乃升平。专精一致。金石为之开。动其两心。妻子恩情乖。茍利社稷。无有不尽怀。昊天降佑。元首唯康哉。 
<br>
<br>二 
<br>
<br>百川俱会。大海所以深。羣材既聚。故能成邓林。猛虎在山。百兽莫敢侵。忠臣处国。天下无异心。昔我文祖。执心且危虑。驱剪豺狼。经营此天步。今我受命。又无敢逸豫。惟尔弼谐。各可知竞惧。 
<br>
<br>三 
<br>
<br>礼乐既正。神人所以和。玉帛有序。志欲静干戈。各分符瑞。俱誓裂山河。今日相乐。对酒且当歌。道德以喻。听撞钟之声。神奸不若。观铸鼎之形。酆宫既朝。诸侯于是穆。岐阳或狩。淮夷自此平。若涉大川。言凭于舟檝。如和鼎实。有寄于盐梅。君臣一体。可以静氛埃。得人则治。何世无奇才。 
<br>
<br>四 
<br>
<br>风力是举。而台阶序平。重黎既登。而天地位成。功无与让。铭太常之旌。世不失职。受骍毛之盟。辑瑞班瑞。穆穆于尧门。惟翰惟屏。膴膴于周京。功成而治。定礼乐斯存。复子而明。辟姬旦何言。 
<br>
<br>角调曲二首 
<br>
<br>一 
<br>
<br>止戈见于绝辔之野。称伐闻于丹水之征。信义俱存乃先忘食。五材并用谁能去兵。虽圣人之大宝曰位。实天地之大德曰生。泾渭同流清浊异能。琴瑟并御雅郑殊声。扰扰烝人声教不一。茫茫禹迹车轨未幷。志在四海而尚恭俭。心包宇宙而无骄盈。言而无文行之不远。义而无立勤则无成。恻隐其心训以慈惠。流宥其过哀矜典刑。 
<br>
<br>二 
<br>
<br>匡赞之士或从渔钓。云雨之才乍叹幽谷。寻芳者追深径之兰。识韵者探穷山之竹。克明其德贡以三事。树之风声言于九牧。协用五纪风若从事。农用八政甘作其榖。殊风共轨见之周南。异亩同颖闻之康叔。祁寒暑雨是无胥怨。天覆云油滋焉渗漉。幸无谢上古之淳人。庶可以封之于比屋。 
<br>
<br>征调曲六首 
<br>
<br>一 
<br>
<br>乾坤以含养覆载。日月以贞明照临。达人以四海为务。明君以百姓为心。水波澜者源必远。树扶疎者根必深。云雨取施无不洽。廊庙求才多所任。 
<br>
<br>二 
<br>
<br>淳风布政常无欲。至道防人能变俗。求仁义急于水火。用礼让多于菽粟。屈轶无佞人可指。獬豸无繁刑可触。王道荡荡用无为。天下四人谁不足。 
<br>
<br>三 
<br>
<br>圣人千年始一生。黄河千年始一清。摄提以之而从纪。玉烛于是而文明。东南可以补地阙。西北可以正天倾。浮鼋则东海可厉。运锸则南山可平。众仙就朝于瑶水。羣帝受享于明庭。怀和则韎任并奏。功烈则钟鼎俱铭。 
<br>
<br>四 
<br>
<br>三光以记物成形。四时以裁成正位。雷风大山岳之响。寒暑通阴阳之气。武功则六合攸同。文教则二仪经纬。有道则咸浴其德。好生则各繁其类。白日经天中则移。明月横汉满而亏。能亏能缺既无为。虽盈虽满则不危。开信义以为苑囿。立道德以为城池。周监乎二代所损益。郁郁乎文其可知。庖牺之亲临佃渔。神农之躬耕稼。汤则救旱而忧勤。禹则正冠无暇。草上之风无不偃。君子之甿知可化。将欲比德于三皇。未始追踪于五霸。 
<br>
<br>五 
<br>
<br>纤纤不绝林薄成。涓涓不止江河生。事之毫髪无谓轻。虑远防微乃不倾。云官乃垂拱大君。凤历唯钦明元首。类上帝而禋六宗。望山川而朝羣后。地镜则山泽俱开。河图则鱼龙合负。我之天纲莫不该。阊阖九关天门开。卿相则风云玄感。匡赞则星辰下来。既兴室之三圣。乃举唐朝之八才。莘臣参谋于左相。大老教政于中台。其宜作则于明哲。故无崇信于奸回。 
<br>
<br>六 
<br>
<br>正阳和气万类繁。君王道合天地尊。黎人耕植于义圃。君子翶翔于礼园。落其实者思其树。饮其流者怀其源。咎繇为谋不仁远。士会为政羣盗奔。克宽则昆虫内向。彰信则殊俗宅心。浮桥有月支抱马。上苑有乌孙学琴。赤玉则南海输赆。白环则西山献琛。无劳凿空于大夏。不待蹶角于蹛林。 
<br>
<br>羽调曲五首 
<br>
<br>一 
<br>
<br>树君所以牧人。立法所以静乱。首恶既其南巢。元凶于是北窜。居休气而四塞。在光华而两旦。是以雨施作解。是以风行惟涣。周之文武洪基。光宅天下文思。千载克圣咸熙。七百在我应期。实昊天有成命。惟四方其训之。 
<br>
<br>二 
<br>
<br>运平后亲之俗。时乱先疎之雄。踰桂林而驱象。济弱水而承鸿。既浮干吕之气。还吹入律之风。钱则都内贯朽。仓则常平粟红。火中乃寒乃暑。年和一风一雨。听钟磬念封疆。闻笙竽思蓄聚。瑶琨筱簜既从。怪石铅松即序。长乐善马成廐。水衡黄金为府。 
<br>
<br>羽调曲五首 
<br>
<br>三 
<br>
<br>百川乃宗巨海。众星是仰北辰。九州攸同禹迹。四海合德尧臣。朝阳栖于鸣凤。灵畤牧于般麟。云玉叶而五色。月金波而两轮。凉风迎时北狩。小暑戒节南巡。山无藏于紫玉。地不爱于黄银。虽南征而北怨。实西畧而东宾。既永清于四海。终有庆于一人。 
<br>
<br>四 
<br>
<br>定律零陵玉管。调钟始平铜尺。龙门之下孤桐。泗水之滨鸣石。河灵于是让珪。山精所以奉璧。涤九川而赋税。乘三危而纳锡。北里之禾六穗。江淮之茅三脊。可以玉检封禅。可以金绳探册。终永保于鸿石。足扬光于载籍。 
<br>
<br>五 
<br>
<br>太上之有立德。其次之谓立言。树善滋于务本。除恶穷于塞源。冲深其智则厚。昭明其道乃尊。仁义之财不匮。忠信之礼无繁。动天无有不届。唯时无幽不彻。作德心逸日休。作伪心劳日拙。自非刚克掩义。无所离于剿绝。 
<br>
<br>
<br>--------------------------------------------------------------------------------
<br>
<br>小园赋
<br>
<br>
<br>&nbsp;&nbsp;&nbsp;&nbsp;若夫一枝之上，巢夫得安巢之所；一壶之中，壶公有容身之地。况乎管宁藜床，虽穿而可座；嵇康锻灶，既煙而堪眠。岂必连洞房，南阳樊重之第；绿青锁，西汉王根之宅。余有数亩弊庐，寂寞人外，聊以拟伏腊，聊以避风雨。虽复晏婴近市，不求朝夕之利；潘岳面城，且适闲居之乐。况乃黄鹤戒露，非有意于轮轩；爰居避风，本无情于钟鼓。陆机则兄弟同居，韩康则舅甥不别，蜗角蚊睫，又足相容者也。
<br>
<br>　　尔乃窟室徘徊，聊同凿坯。桐间露落，柳下风来。琴号珠柱，书名玉杯。有棠梨而无馆，足酸枣而无台。犹得敧侧八九丈，纵横数十步，榆柳三两行，梨桃百余树。拔蒙密兮见窗，行敧斜兮得路。蝉有翳兮不惊，雉无罗兮何惧！草树混淆，枝格相交。山为篑覆，地有堂坳。藏狸并窟，乳鹊重巢。连珠细茵，长柄寒匏。可以疗饥，可以栖迟，崎岖兮狭室，穿漏兮茅茨。檐直倚而妨帽，户平行而碍眉。坐帐无鹤，支床有龟。鸟多闲暇，花随四时。心则历陵枯木，发则睢阳乱丝。非夏日而可畏，异秋天而可悲。
<br>
<br>　　一寸二寸之鱼，三杆两杆之竹。云气荫于丛著，金精养于秋菊。枣酸梨酢，桃？李？。落叶半床，狂花满屋。名为野人之家，是谓愚公之谷。试偃息于茂林，乃久羡于抽簪。虽无门而长闭，实无水而恒沉。三春负锄相识，五月披裘见寻。问葛洪之药性，访京房之卜林。草无忘忧之意，花无长乐之心。鸟何事而逐酒？鱼何情而听琴？
<br>
<br>　　加以寒暑异令，乖违德性。崔駰以不乐损年，吴质以长愁养病。镇宅神以霾石，厌山精而照镜。屡动庄舄之吟，几行魏颗之命。薄晚闲闺，老幼相携；蓬头王霸之子，椎髻梁鸿之妻。燋麦两瓮，寒菜一畦。风骚骚而树急，天惨惨而云低。聚空仓而崔嗓，惊懒妇而蝉嘶。
<br>
<br>　　昔草滥于吹嘘，籍文言之庆余。门有通德，家承赐书。或陪玄武之观，时参凤凰之墟。观受厘于宣室，赋长杨于直庐。遂乃山崩川竭，冰碎瓦裂，大盗潜移，长离永灭。摧直辔于三危，碎平途于九折。荆轲有寒水之悲，苏武有秋风之别。关山则风月凄怆，陇水则肝肠寸断。龟言此地之寒，鹤讶今年之雪。百灵兮倏忽，光华兮已晚。不雪雁门之踦，先念鸿陆之远。非淮海兮可变，非金丹兮能转。不暴骨于龙门，终低头于马坂。谅天造兮昧昧，嗟生民兮浑浑！
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
