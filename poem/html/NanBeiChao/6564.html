<HTML>
<HEAD>
<TITLE>梁诗 卷24-26 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 梁诗 卷24-26</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>梁诗 卷24-26</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6564"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'梁诗 卷24-26')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[梁诗 卷24-26]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷廿四】
<br>
<br>　　☆王筠
<br>
<br>　　〈筠。字元礼。一字德柔。琅邪临沂人。齐司空僧虔孙。起家中军临川王行参军。迁太子舍人。尚书殿中郎。累迁太子洗马、中舍人。并掌东宫管记。出为丹阳尹丞。迁中书郎。除太子家令。普通六年。除尚书吏部郎。迁太子中庶子。中大通三年。出为临海太守。大同初。迁秘书监。大宝元年。简文即位。卒。年六十九。有集十一卷、中书集十一卷、临海集十一卷、左佐集十一卷、尚书集九卷。〉
<br>
<br>　　【乐府】
<br>
<br>　　【有所思】〖《诗纪》云。律祖作吴均者非。〗
<br>
<br>　　丹墀生细草。紫殿纳轻阴。暧暧巫山远。悠悠湘水深。徒歌鹿卢剑。空贻玳瑁簪。望君终不见。屑泪且长吟。
<br>
<br>　　【陌上桑】
<br>
<br>　　人传陌生桑。未晓已含光。重重相荫映。软弱自芬芬。秋胡始倚马。罗敷未满筐。春蚕朝已老。安得久彷徨。
<br>
<br>　　【侠客篇】
<br>
<br>　　侠客趋名利。剑气坐相矜。黄金涂鞘尾。白玉饰钩膺。晨驰逸广陌。日暮返平陵。举鞭向赵李。与君方代兴。
<br>
<br>　　【三妇艳】
<br>
<br>　　大妇留芳褥。中妇对华烛。无小妇独无事。当轩理清曲。丈人且安卧。艳歌方断续。
<br>
<br>　　【杂曲二首】
<br>
<br>　　乌带夜已逼。虫飞晓尚赊。桂月徒留影。兰灯空结花。
<br>
<br>　　可怜洛城东。芳树摇春风。丹霞映白日。细雨带轻虹。
<br>
<br>　　【行路难】〖七言〗
<br>
<br>　　千门皆闭夜何央。百忧俱集断人肠。探瑞箱中取刀尺。拂拭机上断流黄。情人逐情虽可恨。复畏边远乏衣裳。已缫一茧催衣缕。复捣百和衣香。犹忆去时腰大小。不知今日身短长。衤两裆双心共一袜。衤白复两边作八衤最。襻带虽安不忍缝。开孔裁穿犹未达。胸前却月两相连。本照君心不照天。愿君分明得此意。勿复流荡不如先。含悲含怨判不死。封情忍思待明年。
<br>
<br>　　【楚妃吟】〖杂言〗
<br>
<br>　　窗中曙。花早飞。林中明。鸟早归。庭前日。暖春闺。香气亦霏霏。香气漂。当轩清。唱调独顾慕。含怨复含娇。蝶飞兰复熏。袅袅轻风入。翠裙春可游。歌声梁上浮。春游方有乐。沈沈下罗幕。
<br>
<br>　　【诗】
<br>
<br>　　【侍宴饯临川王北伐应诏诗】〖四言〗
<br>
<br>　　金版韬英。玉牒蕴精。帝德乃琥。王威有征。轩习弧矢。夏陈干戚。周骛戎车。汉驰羽檄。我皇俊圣。千年踵武。德洞十门。威加八柱。金正圮德。水行失道。胡马南牧。戎徒西保。荐食伊。整居丰镐。金关扬尘。铜台茂草。命彼膳夫。爰诏协律。乐赋出车。弦操吉日。玉馔骈罗。琼浆泛溢。圣德温温。宾仪秩秩。
<br>
<br>　　【早出巡行瞩望山海诗】〖以下五言。〗
<br>
<br>　　王生临广隰。潘子望洪河。同轸怀归思。俱兴年逝歌。曰余异二子。承睫泪滂沱。剖符瀛海外。结绶层山阿。因心留恻悯。恕已息烦苛。缮筑循时巢。兴动藉民和。高门惟壮丽。修雉亦骈罗。层楼亦攀陟。复道亦经过。昧旦清音上。风气入纤萝。云起垂天翼。水动连山枝。奔涛延澜汗。积翠远嵯峨。乡关屡回曲。还顾杳蹉跎。曾微肃肃羽。望路空如何。
<br>
<br>　　【北寺寅上人房望远岫玩前池诗】
<br>
<br>　　安期逐长往。交甫称高让。远迹入沧溟。轻举驰昆阆。良由心独善。兼且情由放。岂若寻幽栖。即目穷清旷。激水周堂下。屯云塞檐向。闲牖听奔涛。开窗延叠嶂。前阶复虚沿。氵尔迤成洲涨。雨点散圆文。风生起斜浪。游鳞互氵氵爵。群飞皆ミ吭。莲叶蔓田田。菱花动摇漾。浮光曜庭庑。流芳袭帷帐。匡坐足忘怀。讵思江海上。
<br>
<br>　　【和卫尉新渝侯巡城口号诗】〖简文帝、庾肩吾同赋。〗
<br>
<br>　　阊阖暧已昏。钩陈杳将暮。栖乌城上返。晚雀林中度。屯卫时巡警。凝威肆安步。阁道趋文昌。禁兵连武库。铜乌迎早风。金掌承朝露。罘ぜ分晓色。睥睨生秋雾。维城任寄隆。空想灵均赋。伊余方病免。後园保恬素。
<br>
<br>　　【寓直中庶坊赠萧洗马诗】
<br>
<br>　　龙楼实九重。薄寒殊复早。玉阶泫清露。铜池结秋潦。霜被守宫槐。风惊护门草。之子擅文华。纵横富辞藻。舒锦惭光丽。握珠谢奇宝。愧予非工文。何用披怀抱。
<br>
<br>　　【奉和皇太子忏悔应诏诗】〖梁简文有蒙预忏直疏诗。〗
<br>
<br>　　奉和皇太子忏悔诗。仍上皇宸。极□□圣旨即疏降。同所用十韵。私心庆跃。得未曾有。招采馀韵。更题鄙拙。
<br>
<br>　　一圣智比明。帝德光四海。荷负诚悠属。度脱实斯在。忏说济蒙愚。推心屏欺殆。名僧引定慧。朝缨列元凯。还学依善导。反心由真宰。和铃混吹音。胜幡荣雪彩。早蒲欲抽叶。新篁向舒｛笞心｝。翘勤谅恳到。归诚信兼倍。睿艳似烟霞。栏杆若珠。善诱虽欲继。含毫愧文彩。
<br>
<br>　　【和皇太子忏悔诗】
<br>
<br>　　习恶归礼忏。有过称能改。圣德及群生。唱说信兼采。翘心荡十恶。邈诚销五罪。三缚解智门。六尘清法海。超然故无着。逍遥新有待。
<br>
<br>　　【和吴主簿诗六首】
<br>
<br>　　【春月二首】
<br>
<br>　　日照鸳鸯殿。萍生雁鹜池。游尘随影入。弱柳带风垂。青逐黄口。独鹤惨羁雌。同衾远游说。结爱久生离。於今方溘死。宁须萱草枝。
<br>
<br>　　｛艹卷｝ご心未发。蘼芜叶欲齐。春蚕方曳绪。新燕正衔泥。野雉呼雌ず。庭禽挟子栖。从君客梁後。方昼掩春闺。山川隔道里。芳草徒萋萋。
<br>
<br>　　【秋夜二首】
<br>
<br>　　九重依夜管。四壁惨无辉。招摇顾西落。乌鹊向东飞。流萤渐收火。络纬欲催机。尔时思锦字。持制行人衣。所望丹心达。嘉客傥能归。
<br>
<br>　　露华初泥泥。桂枝行束束。杀气下重轩。轻阴满四屋。别宠增修夜。远征悲独宿。愁萦翠羽眉。泪满横波目。长门绝往来。含情空杼轴。
<br>
<br>　　【游望二首】
<br>
<br>　　落日照红妆。挟瑟当窗牖。宁复歌蘼芜。唯闻叹杨柳。结好在同心。离别由众口。徒设露葵羹。谁酌兰英酒。会日杳无期。华安得久。
<br>
<br>　　相思不安席。聊至狭邪东。愁眉仿戚里。高髻学城中。双眉偏照日。独蕊好萦风。自陈心所想。献赋甘泉宫。传闻方鼎食。讵忆春闺中。
<br>
<br>　　【代牵牛答织女诗】〖《诗纪》云。沈约织女赠牵牛诗已见。〗
<br>
<br>　　新知与生别。由来傥相值。如何寸心中。一宵怀两事。欢娱未缱绻。倏忽成离异。终日遥相望。氐益生愁思。犹想今春悲。尚有故年泪。忽遇长河转。独喜凉飙至。奔精翊凤轸。纤阿警龙辔。
<br>
<br>　　【苦暑诗】
<br>
<br>　　日坂散朱。天隅敛青霭。飞飙焕南陆。炎津通北濑。繁星聚若珠。密云屯似盖。月至每开襟。风过时解带。
<br>
<br>　　【五日望采拾诗】
<br>
<br>　　裁缝逗早夏。点画守初晨。绡纨既妍媚。脂粉亦香新。长丝表良节。命缕应嘉辰。结芦同楚客。采艾异诗人。折花竞鲜彩。拭露染芳津。含娇起斜ツ。敛笑动微。献依洛浦。怀佩似江滨。须待恩光接。中夜奉衣巾。
<br>
<br>　　【奉守从兄临川桐树诗】
<br>
<br>　　伊昔擅羽仪。待价龙门垂。优游清露点。徽穆惠风吹。月上阴阳干。云复死生枝。公子存高尚。聊用影华池。栖鸾既不重。舞鹤复何施。方同散木爨。清响竟谁知。
<br>
<br>　　【摘安石榴赠刘孝威诗】
<br>
<br>　　中庭有奇树。当户发华滋。素茎表朱实。绿叶厕红蕤。既标太冲赋。复见安仁诗。宗生仁寿殿。族代河阳湄。有美清淮北。如玉又如龟。退书写虫篆。进对多好辞。我家新置侧。可求不难识。相望阻盈盈。相思满胸臆。高枝为君采。请寄西飞翼。
<br>
<br>　　【东南射山诗】
<br>
<br>　　〖《诗纪》云。阮籍咏怀《诗》曰：东南有射山。汾水出其阳。言神仙之事。〗
<br>
<br>　　还丹改容质。握髓驻流年。口含千里雾。掌流五色烟。琼浆泛金鼎。瑶池溉玉田。倏忽整龙驾。相遇凤台前。
<br>
<br>　　【春游诗】
<br>
<br>　　兰已飞蝶。杨柳半藏鸦。物色相煎荡。微步出东家。既同翡翠翼。复如桃李花。欲以千金笑。回君流水车。
<br>
<br>　　【观海诗】
<br>
<br>　　善即谁为御。我来无别心。聊复寓兹兴。兹兴将何咏。
<br>
<br>　　照本苟不昧。在昧理知莹。忽乘搏角势。超腾送崖上。
<br>
<br>　　卑牧会善下。智流心不争。借悟虽由外。鉴至成铜镜。
<br>
<br>　　【春日诗】
<br>
<br>　　金堤草非旧。玉池泉已新。风生似羊角。云上若鱼鳞。幽闺多怨思。停织坐娇春。芳华既零落。方作向隅人。
<br>
<br>　　【向晓闺情诗】
<br>
<br>　　北斗行欲没。东方稍已。晨鸡初下栖。晓露尚沾衣。衾徒有设。信誓果相违。讵忍开朝镜。羞恨掩空扉。
<br>
<br>　　【望夕霁诗】〖《诗纪》云。帝王集作简文帝者非。〗
<br>
<br>　　连山卷乱云。长林息众籁。密树含绿滋。遥峰凝翠霭。石溜正ぺ潺。山泉始澄汰。物华方入赏。予心期会。
<br>
<br>　　【和孔中丞雪里梅花诗】
<br>
<br>　　水泉犹未动。庭树已先知。翻光同雪舞。落素混冰池。今春竞时发。犹是昔年枝。唯有长憔悴。对镜不能窥。
<br>
<br>　　【摘园菊赠谢仆射举诗】
<br>
<br>　　灵茅挺三脊。神芝曜九明。菊花偏可。碧叶媚金英。重九惟嘉节。抱一应元贞。泛酌宜长主。聊荐野人诚。
<br>
<br>　　【答元金紫饷朱李诗】〖《诗纪》云。六朝诗集作沈约。因《初学记》相次而误也。〗
<br>
<br>　　华春发彩。结实下成蹊。潘生咏金谷。魏後沈寒溪。逢君重妖丽。移玩入崇闺。惭无琼玖报。徒用萃幽栖。
<br>
<br>　　【咏轻利舟应临汝侯教诗】
<br>
<br>　　君侯饰轻利。摇荡迈飞云。凌波漾彩。泛水涣蛟文。电流已光绝。鸟逝复超群。倏忽方千里。恋兹歧路分。
<br>
<br>　　【咏灯檠诗】
<br>
<br>　　百华曜九枝。鸣鹤映冰池。朱光本内照。丹花复外垂。流晖悦嘉客。翻影泣生离。自销良不悔。明白愿君知。
<br>
<br>　　【咏蜡烛诗】
<br>
<br>　　执烛引佳期。流影度单帷。ㄔ胧别绣被。依稀见蛾眉。荚明不足贵。ㄡ烬岂为疑。所恐恩情改。照君寻履綦。
<br>
<br>　　【和萧子范入元襄王第诗】
<br>
<br>　　昔入睢阳苑。连步披风云。今游故台处。回望阒无人。皓壁留馀篆。蕙圃有馀芬。行人皆陨涕。何独孟尝君。
<br>
<br>　　【闺情诗】
<br>
<br>　　月出宵将半。星流晓未央。空闺易成响。虚室自生光。娇羞悦人梦。犹言君在傍。
<br>
<br>　　【东阳还经严陵濑赠萧大夫诗】
<br>
<br>　　子陵犭旬高尚。超然独长往。钓石宛如新。故态依可想。
<br>
<br>　　【游望诗】
<br>
<br>　　晨登黄马坡。遥望白龙堆。风威尽撩折。路险车轮摧。
<br>
<br>　　【以服散枪赠殷钧别诗】
<br>
<br>　　玉铉布交文。金丹焕仙骨。九沸翻成缓。七转良为切。执以代疏麻。长贻故人别。
<br>
<br>　　【诗】
<br>
<br>　　桓桓信无敌。堂堂宁有前。九＜曷斤＞良易举。八荒安足吞。
<br>
<br>　　【诗】
<br>
<br>　　灵图白玉检。宝册黄金题。会昌其符合。至德乃司契。
<br>
<br>　　缘严蔓芳杜。回崖掩绿蕙。嘉禾挺皋苏。奇香发迷迭。
<br>
<br>　　宝地恣凭陵。神乐忽侵窃。猛将穷舂击。勇夫贪搏噬。
<br>
<br>　　【诗】
<br>
<br>　　烧山多诡怪。苍岭复迢。神芝曜七明。山蒲含九节。日若回驾。相待青云际。
<br>
<br>　　九沸翻成缓。七辅良为切。烟霞幸易亲。龟纽讵难税。
<br>
<br>　　【和刘尚书诗】
<br>
<br>　　客馆动秋光。仙台起寒雾。
<br>
<br>　　☆褚
<br>
<br>　　〈。字士洋。河南阳翟人。为县令。迁湘东王府参军。仕至御史中丞。〉
<br>
<br>　　【咏柰诗】
<br>
<br>　　成都贵素质。酒泉称白丽。红紫夺夏藻。芬芳掩春蕙。映日照新芳。丛林抽晚蒂。谁谓重三珠。终焉竞八桂。不让圜丘中。粲洁华庭际。
<br>
<br>　　【赋得蝉诗】
<br>
<br>　　避雀芳枝里。飞空华殿曲。天寒响屡嘶。日暮声愈促。繁吟如欲尽。长韵还相续。饮露非表清。轻身易知足。
<br>
<br>　　☆鲍至
<br>
<br>　　〈至。东海人。仕晋安王。随府在雍州。号高斋学士。〉
<br>
<br>　　【山池应令诗】
<br>
<br>　　望园光景暮。林观歇埃。荷疏不碍楫。石浅好萦苔。风光逐榜转。山望向桥开。树交楼影没。岸暗水光来。
<br>
<br>　　【奉和往虎窟山寺诗】
<br>
<br>　　神心卷物序。访道绝尘嚣。林疏盖影出。风去管声遥。息徒依胜境。税驾上山椒。年还节已仲。野绿气方韶。短叶生乔树。疏花发早条。远峰带云没。流烟杂雨飘。复兹承乏者。颁名厕末僚。愿藉连河涧。庶影慧灯昭。一知衣内宝。衣惭兹地辽。
<br>
<br>　　☆鲍几
<br>
<br>　　〈几。一作机。字景玄。东海人。家贫。吏部尚书王亮举为舂陵令。历太常丞、尚书郎。终於湘东王谘议参军。（○逯按。梁书鲍泉传。父机。湘东王谘议参军。南史鲍泉传。父几。字景玄。终於湘东王谘议参军。《诗纪》云。北史鲍宏传。父机。以才学知名。仕梁为侍书御史。又隋志云。梁镇西府记室鲍畿集八卷。北史、隋志所载盖皆别为一人。）〉
<br>
<br>　　【伍子胥】
<br>
<br>　　忠孝诚无报。感义本投身。日暮江波急。谁怜渔丈人。楚墓悲犹在。吴门恨未申。
<br>
<br>　　【释奠应诏为王敫作诗】〖七章〗
<br>
<br>　　伊昔列圣。表训成均。德隆诏彻。义重师臣。礼有损益。道有相因。蝉联遐代。庵暧遗尘。
<br>
<br>　　三代异教。五运殊时。则天启圣。纽地开基。揖让丕显。熙载畴咨。综核名实。文德来思。
<br>
<br>　　水积涓流。山资累匮。礼实立身。学乃成器。师师阙里。济济洙泗。西献珍。南程贽。
<br>
<br>　　於铄上嗣。夙昭懋则。正位则离。迈心泉塞。兽门让齿。龙楼观德。□□□□。是资监国。
<br>
<br>　　尊师荐德。明祀告虔。幕人掌握。司几奉筵。堂灌玉瓒。庭奏朱弦。义高夏策。礼盛姬篇。
<br>
<br>　　大飨既周。德馨惟。殊方知礼。声教日富。陆离簪笏。徘徊舞袖。楚楚儒衣。莘莘国胄。
<br>
<br>　　曲成罔隔。容光无已。合符出守。通籍入仕。空列周行。恩非望始。徒怀十驾。终谢千里。
<br>
<br>　　☆鲍泉
<br>
<br>　　〈泉。字润岳。几子。事元帝为通直侍郎。元帝承制。累迁信州刺史。世子方诸刺郢州。泉为长史。大宝二年。侯景陷郢。被害。有集一卷。〉
<br>
<br>　　【咏剪彩花诗】
<br>
<br>　　花生剪刀里。从来讶逼真。风动虽难落。蜂飞欲向人。不知今日後。谁能逆作春。
<br>
<br>　　【奉和湘东王春日诗】
<br>
<br>　　新莺始新归。新蝶复新飞。新花满新树。新月丽新辉。新光新气早。新望新盈抱。新水新绿浮。新禽新听好。新景自新还。新叶复新攀。新枝虽可结。新愁讵解颜。新思独氛氲。新知不可闻。新扇如新月。新盖学新云。新落连珠泪。新点石榴裙。
<br>
<br>　　【落日看还诗】
<br>
<br>　　妖姬竞早春。上苑逐名辰。苔轻变水色。霞浓掩日轮。雕梦斜落景。画扇拂游尘。衣香遥已度。衫红远更新。谁家荡舟妾。何处织缣人。
<br>
<br>　　【南苑看游者诗】
<br>
<br>　　洛阳小苑地。车马盛经过。缘沟驻行。傍柳转鸣珂。履高含响佩。袜轻半隐罗。浮云无处所。何用转横波。
<br>
<br>　　【江上望月诗】
<br>
<br>　　客行钩始悬。此夜月将弦。川澄光自动。流驶影难圆。苍苍随远色。氵养々逐漪涟。无因转还泛。回首眷前贤。
<br>
<br>　　【秋日诗】
<br>
<br>　　露色已成霜。梧楸欲半黄。燕去阎恒静。莲寒池不香。夕乌飞向月。馀蚊聚逐光。旅情恒自苦。秋夜渐应长。
<br>
<br>　　【咏梅花诗】
<br>
<br>　　可怜阶下梅。飘荡逐风回。度帘拂罗幌。萦窗落梳台。乍随纤手去。还因插鬓来。客心屡看此。愁眉敛讵开。
<br>
<br>　　【咏蔷薇诗】
<br>
<br>　　经植宜春馆。霍靡上兰宫。片舒犹带紫。半卷未全红。叶疏难蔽日。花密易伤风。佳丽新妆罢。含笑折芳丛。
<br>
<br>　　【寒闺诗】
<br>
<br>　　行人消息断。空闺静复寒。风急朝机燥。镜暗晚妆难。从来腰自小。衣带就中宽。
<br>
<br>　　☆邵陵王萧纶
<br>
<br>　　〈纶。字世调。武帝第六子。天监十三年封邵陵王。出为琅邪、彭城二郡太守。普通初。为江州刺史。大宝中。假黄钺。都督中外诸军事。兵败。为西魏所杀。有集六卷。〉
<br>
<br>　　【代秋胡妇闺怨诗】
<br>
<br>　　荡子从游宦。思妾守房栊。尘镜朝朝掩。寒衾夜夜空。若非新有悦。何事久西东。知人相忆否。泪尽梦啼中。
<br>
<br>　　【车中见美人诗】
<br>
<br>　　关情出眉眼。软媚着腰肢。语笑能娇美。行步绝逶迤。空中自迷惑。渠傍会不知。悬念犹如此。得时应若为。
<br>
<br>　　【见姬人诗】
<br>
<br>　　春来不复赊。入苑驻行车。比来妆点异。今世拨鬟斜。却扇承枝影。舒衫受落花。狂夫不妒妾。随意晚还家。
<br>
<br>　　【入茅山寻桓清远乃题壁诗】
<br>
<br>　　荆门丘壑多。瓮牖风云入。自非栖遁情。谁堪霜露湿。
<br>
<br>　　【咏新月诗】
<br>
<br>　　霜氛含月彩。霭霭下南楼。雾浓光若昼。云驶影疑流。
<br>
<br>　　【和湘东王後园回文诗】
<br>
<br>　　烛华临静夜。香气入重帏。曲度闻歌远。繁弦觉舞迟。
<br>
<br>　　【戏湘东王诗】
<br>
<br>　　湘东有一病。非哑复非聋。相思下只泪。望直有全功。
<br>
<br>　　【诗】
<br>
<br>　　帷开见钗影。帘动闻钏声。
<br>
<br>　　☆徐怦
<br>
<br>　　〈怦。勉从子。仕梁为武陵王纪参军。侯景乱。怦劝纪入援。不从。大宝三年。纪称帝。又固谏。被杀。〉
<br>
<br>　　【夏日诗】
<br>
<br>　　炎光歇中宇。清气入房栊。晚荷犹卷绿。疏莲久落红。
<br>
<br>
<br>
<br>
<br>
<br>
<br>
<br>
<br>
<br>
<br>【卷廿五】
<br>
<br>　　梁元帝萧绎
<br>
<br>　　〈绎。字世诚。武帝第七子。天监十三年。封湘东王。为会稽太守。入为侍中、丹阳尹。普通中为荆州刺史。大同中为江州刺史。太清初。复为荆州。侯景陷建康。奉秘诏假黄钺大都督中外诸军事、司徒。承制进位相国。以大宝三年即位於江陵。改元承圣。承圣三年。为西魏所害。年四十七。追尊曰孝元皇帝。有金楼子十卷、集五十二卷、小集十卷。〉
<br>
<br>　　【乐府】
<br>
<br>　　【长歌行】〖以下五言。〗
<br>
<br>　　当垆擅旨酒。一卮堪十千。无劳蜀山铸。扶受采金钱。人生行乐尔。何处不留连。朝为洛生咏。夕作据梧眠。从兹忘物我。优游得自然。（○《乐府诗集》三十。《诗纪》七十。）
<br>
<br>　　【芳树】
<br>
<br>　　芬芳君子树。交柯御宿园。桂影含秋月。桃花染春源。落英逐风聚。轻香带蕊翻。丛枝临北阁。灌木隐南轩。交让良且重。成蹊何用言。（○文苑英华二百八。《乐府诗集》十七。《诗纪》七十。）
<br>
<br>　　【巫山高】
<br>
<br>　　巫山高不穷。迥出荆门中。滩声下溅石。猿鸣上逐风。树杂山如画。林暗涧疑空。无因谢神女。一为出房栊。（《类聚》作笼。○《类聚》四十二。文苑英华二百一。《乐府诗集》十七。《诗纪》七十。）
<br>
<br>　　【陇头水】
<br>
<br>　　衔悲别陇头。关路漫悠悠。故乡迷远近。征人分去留。沙飞晓成幕。海气旦如楼。欲识秦川处。陇水向东流。（○《类聚》四十二。文苑英华百九十八。《乐府诗集》二十一。《诗纪》七十。）
<br>
<br>　　【折杨柳】
<br>
<br>　　巫山巫峡长。垂柳复垂杨。同心且同折。故人怀故乡。山似莲花艳。流如明月光。寒夜猿声彻。游子泪沾裳。（○《类聚》八十九。文苑英华二百八。《乐府诗集》二十二。《诗纪》七十。）
<br>
<br>　　【关山月】〖《诗纪》云。一作伤别离。〗
<br>
<br>　　朝望清波道。夜上白登台。月中含桂树。流影自徘徊。寒沙逐风起。春花犯雪开。夜长无与晤。衣单谁为裁。（○《类聚》四十二。文苑英华百九十八。《乐府诗集》二十三。《诗纪》七十。）
<br>
<br>　　【洛阳道】
<br>
<br>　　洛阳开大道。城北达城西。青槐随幔拂。绿柳逐风低。玉珂鸣战怪。金爪斗场鸡。桑萎日行暮。多逢秦氏妻。（○《类聚》四十二。《乐府诗集》二十三。《诗纪》七十。）
<br>
<br>　　【长安道】
<br>
<br>　　西接长楸道。南望小平津。飞梦甍绮翼。轻轩影画轮。雕鞍承赭汗。槐路起红尘。燕姬杂赵女。淹留重上春。（○文苑英华百九十二。《乐府诗集》二十三。《诗纪》七十。）
<br>
<br>　　【紫骝马】
<br>
<br>　　长安美少年。金络铁连钱。宛转青丝鞚。照耀珊瑚鞭。依槐复依柳。躞蹀复随前。方逐幽并去。西北共联翩。（○《类聚》九十三。文苑英华二百九。《诗纪》七十。又《乐府诗集》二十四引钱、鞭二韵。）
<br>
<br>　　【骢马驱】
<br>
<br>　　朔方寒气重。胡关饶苦雾。白雪昼凝山。黄云宿埋树。连翩行役子。终朝征马驱。试上金微山。还看玉关路。（○文苑英华二百九。《乐府诗集》二十四。《诗纪》七十。）
<br>
<br>　　【刘生】
<br>
<br>　　任侠有刘生。然诺重西京。扶风好惊坐。长安恒借名。榴花聊夜饮。竹叶解朝酲。结交李都尉。遨游佳丽城。（○《类聚》三十三。文苑英华百九十六。《乐府诗集》二十四。《诗纪》七十。）
<br>
<br>　　【飞来双白鹤】
<br>
<br>　　紫盖学仙成。能令吴市倾。逐舞随疏节。闻琴应别声。集田遥赴影。隔雾近相鸣。时从洛浦渡。飞向辽东城。（○文苑英华二百六。《乐府诗集》三十九。《诗纪》七十。）
<br>
<br>　　【班婕妤】
<br>
<br>　　婕妤初选入。含媚向罗帏。何言飞燕宠。青苔生玉墀。谁知向辇爱。遂作裂纨诗。以兹自伤苦。终无长信悲。（○《乐府诗集》四十三。《诗纪》七十。）
<br>
<br>　　【半路溪】〖《诗纪》云。玉台作简文帝。〗
<br>
<br>　　相逢半路溪。隔溪犹不度。望望判知是。翩翩识行步。摘赠兰泽芳。欲表同心句。先将动旧情。恐君疑妾妒。（○《乐府诗集》七十四。《诗纪》七十。）
<br>
<br>　　【采莲曲】
<br>
<br>　　碧玉小家女。来嫁汝南王。莲花乱脸色。荷叶杂衣香。因持荐君子。愿袭芙蓉裳。（○《类聚》八十二作采莲赋歌。《乐府诗集》五十。《诗纪》七十。）
<br>
<br>　　【吴趋行】
<br>
<br>　　水里生葱翅。池心恒欲飞。莲花逐床返。保时乘<舟归。（○《乐府诗集》六十四。《诗纪》七十。）
<br>
<br>　　【燕歌行】〖以下七言。〗
<br>
<br>　　燕赵佳人本自多。辽东少妇学春歌。黄龙戍北花如锦。玄菟城前月似蛾。如何此时别夫婿。金羁翠眊往交河。不闻入汉去燕营。怨妾愁心百恨生。漫漫悠悠天未晓。遥遥夜夜听寒更。自从异县同心别。偏恨同时成异节。横波满脸万行啼。翠眉暂敛千里结。并海连天合不开。那堪春日上春台。乍见远舟如落叶。复看遥舸似行杯。沙汀夜鹤啸羁雌。妾心无趣坐伤离。翻嗟汉使音尘断。空伤贱妾燕南垂。（○《类聚》四十二。文苑英华百九十六。《乐府诗集》三十二。《诗纪》七十。）
<br>
<br>　　【乌栖曲四首】〖《诗纪》云。乐府又有幄中清酒、浓黛轻红二首。亦作元帝。玉台云。萧子显诗〗也。
<br>
<br>　　沙棠作船桂为楫。夜渡江南采莲叶。复值西施新浣沙。共向江干眺月华。（《诗纪》云。玉台作共泛江干瞻月华。○《类聚》四十二。《乐府诗集》四十八。《诗纪》七十。）
<br>
<br>　　月华似璧星如佩。流影澄明玉堂内。邯郸九枝朝始成。金卮玉碗共君倾。（○同上）
<br>
<br>　　交龙成锦斗凤纹。芙蓉为带石榴裙。日下城南两相望。月没参横掩罗帐。（○同上）
<br>
<br>　　七彩隋珠九华玉。蛱蝶为歌明星曲。兰房椒阁夜方开。那知步步香风逐。（○同上）
<br>
<br>　　【诗】
<br>
<br>　　【登堤望水诗】〖以下五言。〗
<br>
<br>　　驱马河堤上。非谓城隅游。怀山殊未已。徒然劳九愁。旅泊依村树。江槎拥戍楼。高岸翻成浦。曲港反通舟。枣野良知叹。瓠河今可俦。愿假宣尼道。泗水却横流。（○《初学记》六。文苑英华百六十三。《诗纪》七十。）
<br>
<br>　　【赴荆州泊三江口诗】〖《诗纪》云。艺文作行经巴陵部伍。〗
<br>
<br>　　涉江望行旅。金钲间彩斿。水际含天色。虹光入浪浮。柳条恒拂岸。花气尽薰舟。丛林多故社。单戍有危楼。叠鼓随朱鹭。长箫应紫骝。莲舟夹羽氅。画舸覆缇油。榜歌殊未息。於此泛安流。（○文苑英华二百八十九。《诗纪》七十。又《类聚》二十七作经巴陵行部伍诗。引游、浮、舟、楼四韵。）
<br>
<br>　　【藩难未静述怀诗】
<br>
<br>　　玉节威云梦。金钲韵渚宫。霜戈临堑白。日羽映流红。单醪结猛将。芳饵引群雄。箭拥淇园竹。剑聚若溪铜。亟睹周王骏。多逢鲍氏骢。谋出河南贾。威寄陇西冯。溪云连阵合。却月半山空。楼前飘密柳。井上落疏桐。差营逢霔雨。立垒挂长虹。（○《类聚》五十九。《诗纪》七十。）
<br>
<br>　　【和王僧辩从军诗】
<br>
<br>　　宝剑饰龙渊。长虹画彩旃。山虚和铙管。水净写娄船。连鸡随火度。燧象带烽然。洞庭晚风急。潇湘夜月圆。荀令多文藻。临戎赋雅篇。（○文苑英华百九十九及《乐府诗集》三十二作从军行。《诗纪》七十。又《类聚》五十九引舩、然、圆、篇四韵。）
<br>
<br>　　【和刘尚书兼明堂斋宫诗】
<br>
<br>　　质明摄上宰。诘旦乘轺轩。四圭邸苍玉。六变舞云门。香浮郁金酒。烟绕凤凰樽。貂冕交辉映。珩佩自相喧。微风飏清管。轻雨发陈根。新花临御陌。春色起天园。河间献乐语。斯道愧能论。（○《初学记》十三。万花谷后十七。《诗纪》七十。又文苑英华三百二十引轩、门、樽、园、论五韵。）
<br>
<br>　　【和刘尚书侍五明集诗】〖《诗纪》云。艺文作和刘尚书侍讲。〗
<br>
<br>　　帝德洽区宇。垂衣彰太平。黄唐惭懋实。子姒恧嘉声。治家陈五礼。功成奏六英。汲引留宸宸鉴。舟航动睿情。法王唯一法。无生信不生。因因从此见。果果自斯明。元良仰副后。含一震鸿名。龟藏逾启筮。鲁史冠春卿。日宫佳气满。月殿善风清。绮钱蔽西观。缇幔卷南荣。金门练朝鼓。玉壶休夜更。宫槐留晓合。城乌侵曙鸣。露光枝上宿。霞影水中轻。虚薄今何事。徒知恋法城。（○广弘明集三十。《诗纪》七十。又《类聚》七十六引情、生、清、荣四韵。）
<br>
<br>　　【和鲍常侍龙川馆诗】
<br>
<br>　　珍台接闲馆。迢递山之劳。多解三真术。俱善四明方。玉题书仙篆。金榜烛神光。桂影侵檐进。藤枝绕槛长。苔衣随溜转。梅气入风香。（○《类聚》七十八。《诗纪》七十。）
<br>
<br>　　【登颜园故阁诗】
<br>
<br>　　高楼三五夜。流影入丹墀。先时留上客。夫婿美容姿。妆成理蝉鬓。笑罢敛蛾眉。衣香知步近。钏动觉行迟。如何舞馆乐。翻见歌梁悲。犹悬北窗幌。未卷南轩帷。寂寂空郊暮。非复少年时。（○玉台新咏七。《诗纪》七十。）
<br>
<br>　　【代旧姬有怨诗】
<br>
<br>　　宁为万里隔。乍作死生离。那堪眼前见。故爱逐新移。未展春花落。遽被凉风吹。怨黛舒还敛。啼红拭复垂。谁能巧为赋。黄金妾不赀。（《诗纪》云。一作自资。○玉台新咏七。《类聚》三十二。《诗纪》七十。）
<br>
<br>　　【夕出通波阁下观妓诗】
<br>
<br>　　蛾月渐成光。燕姬戏小堂。胡舞开春阁。铃盘出步廊。起龙调节奏。却凤点笙簧。树交临舞席。荷生夹妓航。竹密无分影。花疏有异香。举杯聊转笑。欢兹乐未央。（○《类聚》四十二。《初学记》十五。文苑英华二百十三。万花谷后三十。《诗纪》七十。）
<br>
<br>　　【去丹阳尹荆州诗二首】
<br>
<br>　　骖驾乘驷马。谒帝朝承明。分符莅闽越。终然惭励精。（○《类聚》五十。《诗纪》七十。）
<br>
<br>　　副君垂奖盻。仁慈穆且敦。终朝陪北阁。清夜侍西园。降贵深知已。宁思食椹恩。未尝辞昼室。谁忍去轘辕。（《诗纪》作轩。○同上）
<br>
<br>　　【示吏民诗】
<br>
<br>　　阙里尚捴谦。厉乡裁知足。咨余再分陕。少思宜寡欲。霞出浦流红。苔生岸泉绿。方知江汉士。变为邹鲁俗。（○《类聚》五十。《诗纪》七十。）
<br>
<br>　　【后临荆州诗】
<br>
<br>　　拥旄去京县。褰帷辞未央。弱冠复王役。从容游岂张。不学胡威绢。宁挂裴潜床。所冀方留犊。行当息饮羊。戏蝶时飘粉。风花乍落香。高栏来蕙气。疏帘度晚光。绮钱临仄宇。阿阁绕长廊。（○《类聚》五十。《诗纪》七十。）
<br>
<br>　　【别荆州吏民】
<br>
<br>　　玉节居分陕。金貂总上流。麾军时举扇。作赋且登楼。年光遍原隰。春色满汀洲。日华三翼舸。风转七星斿。向解青丝缆。将移丹桂舟。（○《类聚》五十。合璧事类后集六十六。《诗纪》七十。）
<br>
<br>　　【宫殿名诗】
<br>
<br>　　林间花欲燃。竹迳露初圆。斗鸡东道上。走马北场边。合欢依暝卷。葡萄向日鲜。旗亭觅张放。香车迎董贤。定隔天渊水。相思夜不眠。（○《类聚》五十六。《诗纪》七十。）
<br>
<br>　　【县名诗】
<br>
<br>　　长陵新市北。郑卫好容仪。先过上兰苑。还牵高柳枝。薄妆宜入镜。舒花堪照池。蒲洲涵水色。椒壁杂风吹。此时方夜饮。平台传羽卮。（○《类聚》五十六。《诗纪》七十。）
<br>
<br>　　【姓名诗】
<br>
<br>　　征人习水战。辛苦配戈船。夜城随偃月。朝军逐避年。龙吟澈水渡。虹光入夜圆。涛来如阵起。星上似烽然。经时事南越。还复讨朝鲜。（○《类聚》五十六。《诗纪》七十。）
<br>
<br>　　【将军名诗】
<br>
<br>　　虎旅皆成阵。龙骑尽能甫。鸣鞭俱破虏。决胜往长榆。细柳浮轻暗。大树绕栖乌。楼船写退鹢。樯鸟狎飞凫。度河还自许。偏与功名俱。（○《类聚》五十六。《诗纪》七十。）
<br>
<br>　　【屋名诗】
<br>
<br>　　梁园气色和。斗酒共相过。玉柱调新曲。画扇掩馀歌。深潭影菱菜。绝壁挂轻萝。木莲恨花晚。蔷薇嫌刺多。含情戏芳节。徐步待金波。（○《类聚》五十六。《诗纪》七十。）
<br>
<br>　　【车名诗】
<br>
<br>　　长墟带江转。连甍映日分。佳人坐椒屋。接膝对兰薰。绕砌萦流水。边梁图画云。锦色悬殊众。衣香遥出群。日暮轻帷下。黄金妾赠君。（○《类聚》五十六。《初学记》二十五。《诗纪》七十。）
<br>
<br>　　【船名诗】
<br>
<br>　　天际浮云飞。三翼自相追。池模白鹄舞。檐知青雀归。华渊通转堑。伏槛跨相矶。松涧流星影。桂窗斜月晖。思君此无极。高楼泪染衣。（○《类聚》五十六。《诗纪》七十。又《初学记》十五、万花谷续七并引追、归、晖、衣四韵。）
<br>
<br>　　【歌曲名诗】
<br>
<br>　　啼乌怨别偶。曙鸟忆离家。石阙题书字。金灯飘
<br>
<br>　　落花。东方晓星没。西山晚日斜。縠衫回广袖。团扇掩轻纱。暂借青骢马。来送黄牛车。（○《类聚》五十六。文苑英华百九十三作金乐歌。《乐府诗集》七十四作金乐歌。《诗纪》七十。）
<br>
<br>　　【药名诗】
<br>
<br>　　戍客恒山下。常思衣锦归。况看春草歇。还邮雁南飞。<虫葛>烛凝花影。重台闭绮扉。风吹竹叶袖。网缀流黄机。讵信金城里。繁露晓沾衣。（○《类聚》五十六。《诗纪》七十。）
<br>
<br>　　【针穴名诗】
<br>
<br>　　金推五百里。日晚唱归来。车转承光殿。步上通天台。钗临曲池影。扇拂玉堂梅。先取中庭入。罢逐步廊回。下关那早闭。入迎已复开。（○《类聚》五十六。《诗纪》七十。）
<br>
<br>　　【龟兆名诗】
<br>
<br>　　土膏春气生。倡女协春情。鱼游连北水。鹄作辽东鸣。折梅还插鬓。荡柱更移声。银烛含含朱火。金炉对宝笙。百枝凝夕焰。却月隐高城。（○《类聚》五十六。《诗纪》七十。）
<br>
<br>　　【兽名诗】
<br>
<br>　　豹韬求秘术。虎略选良臣。水涉黄牛浦。山过白马津。摧锋上狐塞。画像入麒麟。果下新花落。桃枝芳树春。王孙及公子。熊席复横陈。（○《类聚》五十六。《诗纪》七十。）
<br>
<br>　　【鸟名诗】
<br>
<br>　　方舟去鳷鹊。鹄引欲相要。晨凫移去舸。飞燕动归桡。鸡人怜夜刻。凤女念吹箫。雀钗照轻幌。翠的绕纤腰。复闻朱鹭曲。钲管杂回潮。（○《类聚》五十六。《诗纪》七十。）
<br>
<br>　　【树名诗】
<br>
<br>　　赵李竞追随。轻衫露弱枝。杏梁始东照。枯火未西驰。香因玉钏动。佩逐金衣移。柳叶生眉上。珠珰摇鬓垂。逢君桂枝马。车下觅新知。（○《类聚》五十六。《诗纪》七十。）
<br>
<br>　　【草名诗】
<br>
<br>　　胡王迎娉主。涂经蒯北游。金钱买含笑。银缸影梳头。初控游龙马。仍移卷柏舟。中江离思切。蓬鬓不堪秋。况度菖蒲海。落月似悬钩。（○《类聚》五十六。《诗纪》七十。）
<br>
<br>　　【相名诗】
<br>
<br>　　仙人卖玉杖。乘鹿去山林。浮杯度池曲。摩镜往河阴。井内书铜板。灶里化黄金。妻摇五明扇。妾弄一弦琴。暂游忽千里。中天那可寻。（○《类聚》五十六。《诗纪》七十。）
<br>
<br>　　【望江中月影诗】〖《诗纪》云。文苑英华作简文帝。今从艺文、初学作元帝。〗
<br>
<br>　　澄江涵皓月。水影若浮天。风来如可泛。流急不成圆。秦钩断复接。和璧碎还联。裂纨依岸草。斜桂逐行船。即此春江上。无俟百枝然。（○《类聚》一。《初学记》一作江中月。文苑英华百五十二作梁简文帝望江中月。《诗纪》七十。）
<br>
<br>　　【咏雾诗】
<br>
<br>　　晓雾晦阶前。垂珠带叶边。五里浮长隰。三晨暗远天。傍通似佳气。却望若飞烟。疏帘还复密。断栋更疑连。还思逢乐广。能令云雾褰。（○《类聚》二。《初学记》二。《诗纪》七十。）
<br>
<br>　　【春日诗】
<br>
<br>　　春还春节美。春日春风过。春心日月异。春情处处多。处处春芳动。日日春禽变。春意春已繁。春人春不见。不见怀春人。徒望春光新。春愁春自结。春结讵能申。欲道春园趣。复忆春时人。春人竟何在。空爽上春期。独念春花落。还以惜春时。（○《类聚》三。文苑英华三百三十一。《诗纪》七十。）
<br>
<br>　　【纳凉诗】
<br>
<br>　　高舂斜日下。佳气满櫩楹。池红早花落。水绿晚苔生。星稀月稍上。云开河尚横。白鸟翻帷暗。丹萤入帐明。珠綦趋北阁。玳席徙南荣。金铺掩夕扇。玉壶传夜声。（○《类聚》五。《诗纪》七十。）
<br>
<br>　　【赋得涉江采芙蓉诗】
<br>
<br>　　江风当夏清。桂楫逐流萦。初疑京兆剑。复似汉冠名。荷香带风远。莲影向根生。叶卷珠难溜。花舒红易倾。日暮凫舟满。归来度锦城。（○《初学记》二十七。文苑英华三百二十二。《乐府诗集》五十作吴均采莲曲。曲万花谷后三十七。《诗纪》七十。）
<br>
<br>　　【赋得兰泽多芳草诗】
<br>
<br>　　春兰本无绝。春泽最葳蕤。燕姬得梦罢。尚书奏事归。临池影入浪。从风香拂衣。当门已分馥。入室更芳菲。兰生不择迳。十步岂难稀。（英华辨证曰：春兰本无艳。《初学记》作无绝。按《楚辞》。春兰兮秋菊。长无绝兮终古。则无绝字亦是。○《初学记》二十七。文苑英华三百二十七。《诗纪》七十。）
<br>
<br>　　【咏石榴诗】
<br>
<br>　　涂林未应发。春暮转相催。然灯疑夜火。连珠胜早梅。西域移根至。南方酿酒来。叶翠如新剪。花红似故裁。还忆河阳县。映水珊瑚开。（○《类聚》八十六。《初学记》二十八作赋得石榴诗。文苑英华三百二十六作石榴。万花谷后三十七作梁元帝诗。《诗纪》七十。）
<br>
<br>　　【看摘蔷薇诗】
<br>
<br>　　倡女倦春闺。迎风戏玉除。近丛看影密。隔树望钗疏。横枝斜绾袖。嫩叶下牵裾。墙高攀不及。花新摘未舒。莫疑插鬓少。分人犹有馀。（○《类聚》八十一。合璧事类别集三十一作梁元帝诗。《诗纪》七十。）
<br>
<br>　　【赋得竹诗】
<br>
<br>　　嶰谷管新抽。淇园节复修。作龙还葛水。为马向并州。柯亭临绝涧。桃枝夹细流。冠学芙蓉势。花堪威凤游。邛王若有献。张骞应拜侯。（○《类聚》八十九。《初学记》二十八。文苑英华三百二十五作竹诗。《诗纪》七十。又文镜秘府天湘东王诗引修、州二韵。）
<br>
<br>　　【咏池中烛影诗】
<br>
<br>　　鱼灯且灭烬。鹤焰暂停辉。自有衔龙烛。青光入朱扉。映水疑三烛。翻池类九微。入林如磷影。度渚若萤飞。河低扇月落。雾上珠星稀。章华终宴所。飞盖且相追。（○《类聚》八十。《诗纪》七十。）
<br>
<br>　　【咏晚栖乌诗】
<br>
<br>　　日暮连翩翼。俱向上林栖。风多前归驶。云暗后群迷。路远声难彻。飞斜行未齐。应从故乡返。几过入兰闺。借问倡楼妾。何如荡子妻。（《类聚》作啼。文苑同。○玉台新咏七。《类聚》九十二。文苑英华二百六。《诗纪》七十作晚栖乌。）
<br>
<br>　　【长安路诗】
<br>
<br>　　前登灞陵岸。还瞻渭水流。城形类南斗。桥势似牵牛。飞轩与良驷。宝剑杂轻裘。经过狭斜里。日暮且淹留。（○《类聚》四十二。）
<br>
<br>　　【怀旧诗】
<br>
<br>　　〖梁《书》曰：颜协大同五年卒。世祖甚叹惜之。为怀旧诗以伤之。其一章曰：〗
<br>
<br>　　弘都多雅度。信乃含宾实。鸿渐殊入昇。上才淹下秩。（○梁书颜协传。）
<br>
<br>　　【登江州百花亭怀荆楚诗】
<br>
<br>　　极目才千里。何由望楚津。落花洒行路。垂杨拂砌尘。柳絮飘晴雪。荷珠漾水银。试酌新春酒。遥劝阳台人。（○《类聚》二十八。文苑英华三百十五作登百花亭怀荆楚。《诗纪》七十一。）
<br>
<br>　　【自江州还入石头诗】
<br>
<br>　　鼓枻浮大川。遥睇雒城观。雒城何郁郁。杳与云霄半。前望青龙门。斜晖白鹤馆。槐垂御沟道。柳缀金堤岸。迅鸟晨风趋。轻舆流水散。高唱梁尘下。湘瑟翔禽乱。我思江海游。曾与朝市玩。忽寄灵台宿。空轸及关叹。仲子入南楚。伯鸾出东汉。何能栖林枝。取毙王孙弹。（○文苑英华二百八十九。）
<br>
<br>　　【泛芜湖诗】
<br>
<br>　　桂潭连菊岸。桃李暎成蹊。石文加濯锦。云飞似散圭。桡度菱根反。船去荇枝低。颿随迎雨燕。鼓逐伺潮鸡。（○《类聚》九。《诗纪》七十一。）
<br>
<br>　　【早发龙巢诗】〖《诗纪》云。诗汇作刘瑱者非。〗
<br>
<br>　　征人喜放溜。晓发晨阳隈。初言前浦合。定觉近洲开。不疑行舫动。唯看远树来。还瞻起涨岸。稍隐阳云台。（○文苑英华二百八十九。《诗纪》七十一。）
<br>
<br>　　【夜宿】〖玉台作游。〗柏斋诗
<br>
<br>　　烛暗行人静。帘开云影入。风细雨声迟。夜短更筹急。能下班姬泪。复使倡楼泣。况此客游人。中宵空伫立。（○玉台新咏七。《诗纪》七十一。）
<br>
<br>　　【落日射罴诗】
<br>
<br>　　促宴引枚邹。中园观兽侯。日度<云朋>阴广。风横旗影浮。移竿标入箭。叠鼓送争筹。附枝时可息。言从清夜游。（○《类聚》七十四。《诗纪》七十一。）
<br>
<br>　　【后园看骑马诗】
<br>
<br>　　良马出兰池。连翩驱桂枝。鸣珂随跼驶。轻尘逐影移。香来知骤近。汗敛觉风吹。遥望黄金络。悬识幽并儿。（○《类聚》九十三。文苑英华三百三十。《诗纪》七十一。）
<br>
<br>　　【和刘上黄春日诗】
<br>
<br>　　新莺隐叶啭。新燕向窗飞。柳絮时衣酒。梅花乍入衣。玉珂逐风度。金鞍映日晖。无令春色晚。独望行人归。（○玉台新咏七作和刘上黄。《初学记》三、文苑英华百五十七并作春日诗。《诗纪》七十一。）
<br>
<br>　　【戏作艳诗】
<br>
<br>　　入堂值小妇。出门逢故夫。含辞未及吐。绞袖且踟蹰。摇兹扇似月。掩此泪如珠。今怀固无已。故情今有馀。（○玉台新咏七。《诗纪》七十一。）
<br>
<br>　　【和林下作妓应令诗】〖和昭明。〗
<br>
<br>　　日斜下北阁。高宴出南荣。歌清随涧响。舞影向池生。轻花乱粉色。风筱杂弦声。独念阳台下。愿待洛川笙。（○《初学记》十五。文苑英华二百十三作和林下咏妓应令。《诗纪》七十一。）
<br>
<br>　　【闺怨诗】
<br>
<br>　　荡子从游宦。思妾守房栊。尘镜朝朝掩。寒衾夜夜空。若非新有悦。何事久西东。知人相忆否。泪尽梦啼中。（○玉台新咏七作邵陵王纶代秋胡妇闺怨。《类聚》三十二。《诗纪》七十一。）
<br>
<br>　　【祀伍相庙诗】
<br>
<br>　　石城宁足拒。金阵讵能追。楚关开六塞。吴兵入九围。山水犹萦带。城池失是非。空馀寿宫在。日暮舞灵衣。（○《类聚》三十八。文苑英华三百二十。《诗纪》七十一。）
<br>
<br>　　咏风诗《诗纪》云。英华作沈约。今从艺文、《初学记》作元帝。○此下四首并似应令之作。
<br>
<br>　　楼上试朝妆。风花下砌傍。入镜先飘粉。翻衫好染香。度舞飞长袖。传歌共绕梁。欲因吹少女。还持拂大王。（○《类聚》一。《初学记》一。文苑英华百五十六作沈约。万花谷二。《诗纪》七十一。）
<br>
<br>　　【咏雾诗】
<br>
<br>　　三晨生远雾。五里暗城闉。从风疑细雨。映日似游尘。乍若飞烟散。时如佳气新。不妨鸣树鸟。时蔽摘花人。（○《初学记》二。事文《类聚》前集三。《诗纪》七十一。又《类聚》二及万花谷二并引闉、尘、新三韵。）
<br>
<br>　　【赋得蒲生我池中诗】
<br>
<br>　　池中种蒲叶。叶影荫池滨。未好中宫荐。行堪隐士轮。为书聊可截。匹柳复宜春。瑞叶生苻苑。镂碧献周人。（○《类聚》八十二。《诗纪》七十一。）
<br>
<br>　　【咏阳云楼檐柳诗】
<br>
<br>　　杨柳非花树。依楼自觉春。枝边通粉色。叶里映红巾。带日交帘影。因吹扫席尘。拂檐应有意。偏宜桃李人。（○《类聚》八十九。《初学记》二十八。文苑英华三百二十三。《诗纪》七十一。）
<br>
<br>　　【五言诗】〖《诗纪》云。梁词人丽句云梁世宗作。〗
<br>
<br>　　寒浞犹稽命。新都久未平。留滞淹三楚。巑岏保一城。终当抚期运。伐罪吊苍生。（○《诗纪》七十一。）
<br>
<br>　　【晚景游后园诗】
<br>
<br>　　高轩聊骋望。焕景入川梁。波横山渡影。雨罢叶生光。日移花色异。风散水纹长。（○《类聚》六十五。《初学记》二十四。文苑英华三百十七作晚景有游后园。《诗纪》七十一。）
<br>
<br>　　【游后园诗】
<br>
<br>　　暮春多淑气。斜景落高舂。日照池光浅。云归山望浓。入林迷曲径。渡渚隔危峰。（○《类聚》六十五。《初学记》二十四。文苑英华三百十七。《诗纪》七十一。）
<br>
<br>　　【古意诗】
<br>
<br>　　妾在成都县。愿作高唐云。樽中石榴酒。机上葡萄纹。停梭还敛色。何时劝使君。（○《类聚》十八。《诗纪》七十一。）
<br>
<br>　　【咏秋夜诗】
<br>
<br>　　秋夜九重空。荡子怨房栊。灯光入绮帷。帘影进屏风。金徽调玉轸。兹夕抚离鸿。（○玉台新咏七。《诗纪》七十一。）
<br>
<br>　　【寒闺诗】
<br>
<br>　　乌鹊夜南飞。良人行未归。池水浮明月。寒风送捣衣。愿织回文锦。因君寄武威。（○玉台新咏七作寒宵三韵。《类聚》三十二。《诗纪》七十一。）
<br>
<br>　　【和弹筝人诗二首】〖和昭明。〗
<br>
<br>　　横筝在故帷。忽忆上弦时。旧柱未移处。银带手经持。悔道啼将别。教（《初学记》作交。）成今日悲。（○《初学记》十六。文苑英华二百十二。《诗纪》七十一。）
<br>
<br>　　琼柱动金丝。秦声发赵曲。流徵含阳春。美手过如玉。（○《类聚》四十四。《初学记》十六。文苑英华二百十二。《诗纪》七十一。）
<br>
<br>　　【出江陵县还诗二首】
<br>
<br>　　游鱼迎浪上。雊雉向林飞。远村云里出。遥船天际归。（○《类聚》二十八。《诗纪》七十一。）
<br>
<br>　　朝出屠羊县。夕返仲宣楼。水满还侵岸。沙尽稍开流。（○同上）
<br>
<br>　　【咏歌诗】
<br>
<br>　　汗轻红粉湿。坐久翠眉愁。传声入钟磬。馀转杂箜篌。（○《初学记》十五。万花谷后三十二作梁元帝诗。《诗纪》七十一。）
<br>
<br>　　【赠到溉到洽诗】
<br>
<br>　　〖梁《书》曰：时以溉、洽兄弟比之二陆。故世祖赠《诗》曰：〗
<br>
<br>　　魏世重双丁。晋朝称二陆。何如今两到。复似凌寒竹。（○梁书到溉传。《诗纪》七十一作赠到溉洽。）
<br>
<br>　　【遗武陵王诗】
<br>
<br>　　〖南史曰：武陵王纪称帝於蜀。起兵内伐。元帝与之书。许其还蜀。专制岷方。纪不从。帝又遗之诗云云。圆正者。纪之子也。纪僣号。帝下圆正於狱。在狱连句云云。帝览诗而泣。纪败。圆正号哭绝食而死。〗
<br>
<br>　　回首望荆门。惊浪且雷奔。四鸟嗟长别。三声悲夜猿。（○南史武陵王纪传。《诗纪》七十一。）
<br>
<br>　　【狱中连句】〖附萧圆正〗
<br>
<br>　　水长二江急。云生三峡昏。愿赦淮南罪。思报阜陵恩。（○南史武陵王纪传。《诗纪》七十一。）
<br>
<br>　　【别荆州吏民诗二首】
<br>
<br>　　寄言谢桀黠。无乃气干云。安知霸陵下。复有李将军。（○文苑英华二百八十六。《诗纪》七十一。）
<br>
<br>　　莫言不汉远。烟霞隔数千。何必黄丞相。重应临颍川。（○同上）
<br>
<br>　　【咏细雨诗】
<br>
<br>　　风轻不动叶。雨细未沾衣。入楼如雾上。拂马似尘飞。（○《类聚》二。《初学记》二。文苑英华百五十三。《诗纪》七十一。）
<br>
<br>　　【望春诗】
<br>
<br>　　叶浓知柳密。花尽觉梅疏。兰生未可握。蒲小不堪书。（○《初学记》三。《诗纪》七十一。）
<br>
<br>　　【绿柳诗】
<br>
<br>　　长条垂拂地。轻花上逐风。露沾疑染绿。叶小未障空。（○《类聚》八十九。《诗纪》七十一。）
<br>
<br>　　【咏梅诗】
<br>
<br>　　梅含今春树。还临先日池。人怀前岁忆。花发故年枝。（○《类聚》八十六。《诗纪》七十一。）
<br>
<br>　　【宜男草诗】
<br>
<br>　　可爱宜男草。垂采映倡家。何时如此叶。结实复含花。（○《类聚》八十一。合璧事类别集二十七。《诗纪》七十一。）
<br>
<br>　　【细草诗】
<br>
<br>　　依阶疑绿藓。傍渚若青苔。漫生虽欲遍。人迹会应开。（○《类聚》八十一。《诗纪》七十一。）
<br>
<br>　　【赋得春荻诗】
<br>
<br>　　翠菼玉池前。遥暎江南莲。非秋无有眊。未烧不生烟。（○《类聚》八十二。《诗纪》七十一。）
<br>
<br>　　【咏萤火诗】
<br>
<br>　　着人疑不热。集草讶无烟。到来灯下暗。翻往雨中然。（○《类聚》九十七。《诗纪》七十一。）
<br>
<br>　　【离合诗】
<br>
<br>　　泬寥云初净。水木备春光。龛定方无远。合浦不难航。（宠○《类聚》五十六。《诗纪》七十一。）
<br>
<br>　　后园作回文诗（《诗纪》云。此诗艺文次王融回文诗后。然观简文诸人和诗。知此诗为元帝作。艺文逸名耳。今列於此。俟再考也。○逯按。冯说是。）
<br>
<br>　　斜峰绕径曲。耸石带山连。花馀拂戏鸟。树密隐鸣蝉。（○《类聚》五十六佚作者名。《诗纪》七十一。）
<br>
<br>　　【赋得登山马诗】〖简文同赋。〗
<br>
<br>　　登山马迳小。迳小马才通。汗赭疑沾勒。衣香不逐风。何殊陇头望。遥识祁连东。（○《类聚》九十三。文苑英华三百三十。《诗纪》七十一。）
<br>
<br>　　【古意咏烛诗】
<br>
<br>　　花中烛。焰焰动帘风。不见来人影。回光持向空。（○《类聚》八十。《诗纪》七十一。）
<br>
<br>　　【春别应令诗四首】〖和简文。○以下七言。〗
<br>
<br>　　昆明夜月光如练。上林朝花色如霰。花朝月夜动春心。谁忍相思不相见。（○玉台新咏九。《类聚》三十二作别诗。《诗纪》七十一。）
<br>
<br>　　试看机上交龙锦。还瞻庭里合欢枝。映日通风影珠幔。飘花拂叶度金池。不闻离人当重合。惟悲合罢会成离。（○同上）
<br>
<br>　　门前杨柳乱如丝。直置佳人不自持。适言新作作纨诗。谁悟今成织素辞。（○同上）
<br>
<br>　　日暮徙倚渭桥西。正见凉月与云齐。若使月光无近远。应昭离人今夜。啼。（○同上）
<br>
<br>　　【别诗二首】
<br>
<br>　　别罢花枝不共攀。别后书信不相关。欲觅行人寄消息。衣常潮水暝应还。（○《类聚》三十二。《诗纪》七十一。）
<br>
<br>　　三月桃花含面脂。五月新油好煎泽。莫复临地不寄人。谩道江中无估客。（○同上）
<br>
<br>　　【送西归内人诗】
<br>
<br>　　〖南史曰：元帝与庐陵王续相谤。帝之临荆州。有宫人李桃儿者。以才慧得进。及还。以李氏行时值宫户禁重。庐陵具状以闻。元帝泣对使诉於简文。简文和之不得。元帝犹惧。送李氏还荆州。世所谓西归内人者也。〗
<br>
<br>　　秋气苍茫结孟津。复送巫山荐枕神。昔时慊慊愁应去。今日劳劳长别人。（○《类聚》三十。《诗纪》七十一。）
<br>
<br>　　【宴清言殿作柏梁体诗】
<br>
<br>　　玉衡七政转璇玑。升降端揆而才非。澄镜朱紫<耳少>难追。（吏部尚书臣穀○《类聚》五十六。《诗纪》七十一。）
<br>
<br>　　【秋辞】
<br>
<br>　　秋风起兮寒雁归。寒蝉鸣兮秋草腓。萍青兮水澈。叶落兮林稀。翠为盖兮玳为席。兰为室兮金作扉。水周兮曲堂。花交兮洞房。树参差兮稍密。紫荷纷披兮疏且黄。双飞兮翡翠。并泳兮鸳鸯。神女云兮初度雨。班妾扇兮始藏光。且淹留日云暮。对华烛兮欢未央。（○文苑英华三百五十八作秋风摇落。文苑英华三百三十一。）
<br>
<br>　　【风人辞】
<br>
<br>　　城头网张雀。楼罗会人著。（○西阳杂俎续四。）
<br>
<br>　　【春敕为诗】
<br>
<br>　　〖金楼子自序曰：余六岁解为诗。奉敕为《诗》曰：〗
<br>
<br>　　池平生已合。林花发稍稠。风入花枝动。日照水光浮。（○金楼子自序。《御览》六百二。）
<br>
<br>　　【幽逼诗四首】〖五言〗
<br>
<br>　　〖南史曰：元帝避建邺则都江陵。外迫强敌。内失人和。魏师至。方征兵四方。未至而城见克。在幽逼求酒。饮之。制诗四绝。后为梁王詧所害。〗
<br>
<br>　　南风且绝唱。西陵最可悲。今日还蒿里。终非封禅时。（○南史元帝本纪。《诗纪》七十一。）
<br>
<br>　　人生逢百六。天道异贞恒。何言异蝼蚁。一旦损鲲鹏。（○同上）
<br>
<br>　　松风侵晓哀。霜雰当夜来。寂寥千载后。谁畏轩辕台。（○同上）
<br>
<br>　　夜长无岁月。安知秋与春。原陵五树杏。空得动耕人。（○同上）
<br>
<br>　　临贺王萧正德
<br>
<br>　　〈正德。字公和。临川王宏之子。初为高祖养子。后还本封西丰县侯。普通三年奔魏。不见礼。逃归。后进封临贺王。为丹阳尹。侯景之乱。正德与景同逆。景诳立之为帝。寻降之。为大怀马。矫诏杀之。〉
<br>
<br>　　【咏竹火笼诗】
<br>
<br>　　〖南史曰：正德奔魏。初去之始。为诗一绝。内火笼中。〗
<br>
<br>　　桢干屈曲尽。兰麝氛氲消。欲知怀炭日。正是履霜朝。（○南史临川静惠王附本传。《御览》七百十一。《诗纪》七十一。）
<br>
<br>
<br>
<br>
<br>
<br>
<br>
<br>
<br>
<br>
<br>【卷廿六】
<br>
<br>　　☆刘孝胜
<br>
<br>　　〈孝胜。孝仪弟。历官邵陵王法曹、湘东王记室、武陵王长史、蜀郡太守。太清中。侯景陷京师。武陵王纪僭号於蜀。以为尚书仆射。承圣中。兵败被执。元帝宥之。起为司徒右长史。〉
<br>
<br>　　【妾薄命】〖《诗纪》云。拾遗作孝威者非。〗
<br>
<br>　　冯姜朝汲远。徐吾夜火穷。旧井长逢幕。邻灯欲未通。五逐无来娉。三娶尽凶终。离灾阳禄观。就废昭台宫。乘屯迹虽淑。应戚理恒同。复传苏国妇。故爱在房栊。愁眉歇巧黛。啼妆落艳红。织书凌窦锦。敏诵轶繁弓。离剑行当合。春床勿怨空。
<br>
<br>　　【升天行】
<br>
<br>　　尧攀已徒说。汤扪亦妄陈。欲访青云侣。正遇丹丘人。少翁俱仕汉。韩终苦入秦。汾阴观化鼎。瀛洲宴羽人。广成参日月。方朔问星辰。惊祠伐楚树。射药战江神。阊阖皆曾倚。太一岂难亲。赵简犹闻乐。周储固上宾。秦皇多忌害。元朔少宽仁。终无良有以。非关德不邻。
<br>
<br>　　【武溪深行】
<br>
<br>　　武溪深不测。水安舟复轻。暂侣庄生钓。还滞鄂君行。棹歌争後发。噪鼓逐前征。秦上山川险。黔中木石并。林壑秋籁急。猿哀夜月明。澄源本千仞。回峰忽万萦。昭潭让无底。太华推削成。日落野通气。目极怅馀情。下流曾不浊。长迈寂无声。羞学沧浪水。濯足复濯缨。
<br>
<br>　　【冬日家园别阳羡始兴诗】〖孝仪为阳羡令。〗
<br>
<br>　　四鸟怨离群。三荆悦同处。如今腰艾绶。东南各殊举。且欣棠棣集。弥惜光阴遽。黠吏本须裁。豪民亦难御。愿勖千金水。思闻五湖誉。
<br>
<br>　　【咏益智诗】
<br>
<br>　　挺工铜岭上。擢颖石门端。连丛去本叶。杂和委雕盘。宁推不迷草。讵减聪明丸。傥逢公子宴。方厌永夜欢。
<br>
<br>　　☆刘孝先
<br>
<br>　　〈孝先。孝威弟。仕为武陵王纪记室。承圣中。与兄孝胜俱随纪军出峡。纪败。元帝以为黄门侍郎。〉
<br>
<br>　　【和兄孝绰夜不得眠诗】
<br>
<br>　　夜愁眠不安。起望台南端。叶惨风声异。楼空月色寒。笙冷调簧数。弦脆上琴难。百年行讵几。万虑坐相攒。谁家有明镜。暂借照心看。
<br>
<br>　　【草堂寺寻无名法师诗】
<br>
<br>　　飞镜点青天。横照满楼前。深林生夜冷。复阁上宵烟。叶动花中露。湍鸣暗里泉。竹风声若雨。山虫听似蝉。摘果仍荷藉。酌水用花传。一卮聊自饮。万事且萧然。
<br>
<br>　　【和亡名法师秋夜草堂寺禅房月下诗】
<br>
<br>　　幽人住山北。月上照山东。洞户临松径。虚窗隐竹丛。出林避炎影。步迳逐凉风。平云断高岫。长河隔净空。数萤流暗草。一鸟宿疏桐。兴逸烟霄上。神闲宇宙中。还思城阙下。何异处樊笼。
<br>
<br>　　【咏竹诗】
<br>
<br>　　竹生荒野外。梢云耸百寻。无人赏高节。徒自抱贞心。耻染湘妃泪。羞入上宫琴。谁能制长笛。当为吐龙吟。
<br>
<br>　　【春宵诗】
<br>
<br>　　夜楼明月弦。露下百花鲜。情多意不设。啼罢未归眠。敦煌定若远。一信动经年。
<br>
<br>　　【冬晓诗】
<br>
<br>　　晨霞影翠帷。思妇织霜丝。经寒牵杼涩。钏冷调梭迟。乍废倡楼粉。贪赴远人期。
<br>
<br>　　☆徐君茜
<br>
<br>　　〈君茜。字怀简。东海剡人。仕梁为湘东王谘议参军。〉
<br>
<br>　　【初春携内人行戏诗】
<br>
<br>　　梳饰多今世。衣著一时新。草短犹通屣。梅香渐着人。树斜牵锦帔。风横入红纶。满酌兰英酒。对此得娱神。
<br>
<br>　　【共内人夜坐守岁诗】
<br>
<br>　　欢多情未极。赏至莫停杯。酒中喜桃子。粽里觅杨梅。帘开风入帐。烛尽炭成灰。勿疑鬓钗重。为待晓光催。
<br>
<br>　　【别义阳郡二首】
<br>
<br>　　翔凤楼。遥望与云浮。歌声临树出。舞影入江流。叶落看村近。天高应向秋。
<br>
<br>　　饰面亭。妆成更点星。颊上红疑浅。眉心黛不青。故留残粉絮。挂看箔帘钉。
<br>
<br>　　☆徐防
<br>
<br>　　〈防。仕晋安王。随府在雍州。号高斋学士。〉
<br>
<br>　　【长安有狭邪行】
<br>
<br>　　长安有勾曲。勾勾不通驿。涂逢二绮衣。夹路访君室。君室近霸城。易识复知名。大息登金马。中息谒承明。小息偏爱幸。走马曳长缨。三息俱入门。车服尽雕轻。三息俱上堂。嘉宾四座盈。三息俱入户。室内有光荣。大妇缣始呈。中妇绣初营。小妇多资媚。红纱映削成。上客且安坐。胡床妾自擎。
<br>
<br>　　【赋得观涛诗】
<br>
<br>　　云容杂浪起。楚水漫吴流。渐看遥树没。稍见远天浮。渔人迷旧浦。海鸟失前洲。不测沧溟旷。轻鳞幸自游。
<br>
<br>　　【赋得蝶依草应令诗】
<br>
<br>　　秋园花落尽。芳菊数来归。那知不梦作。眠觉也恒飞。
<br>
<br>　　☆徐フ
<br>
<br>　　【夏诗】
<br>
<br>　　夏景厌房栊。促席玩花丛。荷阴斜合翠。莲影对分红。此时避炎热。清樽独未空。
<br>
<br>　　☆王泰
<br>
<br>　　〈泰。字仲通。琅邪临沂人。齐司空僧虔孙。梁天监中为秘书丞。齐永元末。後宫火。延烧秘书。图书散乱殆尽。泰表校定缮写。从之。历中书侍郎。掌吏部郎事。累迁廷尉、司徒左长史。出为新安太守、太子庶子、都官尚书。寻卒。年四十五。〉
<br>
<br>　　【赋得巫山高诗】
<br>
<br>　　迢递巫山竦。远天新霁时。树交凉去远。草合影开迟。谷深流响咽。峡近猿声悲。只言云雨状。自有神仙期。
<br>
<br>　　【上黄侯萧晔】
<br>
<br>　　〈晔。始兴王忄詹之子。初封安陆侯。官至晋陵太守。〉
<br>
<br>　　【奉和太子秋晚诗】
<br>
<br>　　副君乘暇景。临秋坐北宫。杏梁照初月。莲池引夕风。清晖洞藻井。流香入绮栊。鹊声时徙树。萤光乍灭空。凉氛散簟席。露色变林丛。
<br>
<br>　　☆荀济
<br>
<br>　　〈济。字子通。颍川人。初与梁武帝布衣相知。及帝登位。仕不及之。後又上书斥诋佛法。帝怒。将加显戮。济密逃於魏。为高洋所害。〉
<br>
<br>　　【赠阴梁州诗】
<br>
<br>　　〖梁州刺史阴子春左迁。济作大诗赠之。文传时俗。或称于帝者。帝曰：个人虽有才。乱俗好。反不可用。济以不得志。常怀悒怏。二十馀载後。因论佛法奔魏。〗
<br>
<br>　　副尉西域返。伏波南海还。坎Б多构难。郁怏少腾迁。孰云功未立。宁是契不全。直为逢迎寡。良由听受偏。若人本高绝。芬馥迈兰荃。驱车趋折坂。匡坐酌贪泉。洗帻岂虚唱。席皮良信然。群醉嫉孤醒。众媸恐独妍。龙旗翻委郁。轴更回。势终横海。鹏力会冲天。昔余遇知已。一面深千祀。纡人重结袜。辱德逾过市。诗酒悦风云。琴歌赏桃李。淹留汉水曲。契阔渝川。结绶惟贡公。推名实鲍子。徒然怀伏剑。终无报国士。高怀不可忘。剑意何能已。已作金兰契。何言云雨别。咄嗟改容鬓。俄顷弥年岁。海曲穷地表。江源渺天际。云泥已殊路。暄凉讵同节。柳絮亟如丝。梅花屡成雪。月落桂阴远。风起萱条结。鹤舞想低昂。弦梦清切。闻君戍灵关。瓜时犹未还。数泛明月沼。频游向日湾。金碧应仿佛。轮镜几登攀。复承西归後。将兵出湖口。经过道路长。往来日月久。玉体何容歇。金浆故应有。阳台可燕私。章华堪置酒。既弹赵人瑟。复击秦人缶。缶瑟多奇调。秦赵饶姝妙。得意在双眸。倾城犹一笑。伯喈恩实早。十杜夭终少。殁等盛姬伤。存同魏车照。君子笃久要。宿昔盛宾僚。依依集鳞羽。眷着共枝条。一朝限歧路。万里异波潮。容仪虽眇眇。梦想尚昭昭。新人不相识。故人讵相忆。杳杳间山川。迢迢阻音息。各附青云远。讵假排虚力。风月接欢宴。酒醴承颜色。安知慕俦者。潺潺涕沾轼。仆本不平人。悲愁眉亦。年来空自老。岁去不知春。未能全体命。於中欲问津。五噫如适越。十上似游秦。肌肤积霜露。旅力倦风尘。乌裘日日故。白发朝朝新。人生感意气。相知无富贵。怀赵实廉颇。思燕唯乐毅。大选咆咻士。广募嫖姚慰。映月比刀环。瞻星看剑气。郢路一迢远。长楸几欷。渤水尚宽。崦嵫日犹未。丈夫志四海。儿女多辞费。待余济浊河。从君宿清渭。
<br>
<br>　　☆江洪
<br>
<br>　　〈洪。济阳人。工属文。为建阳令。坐事死。有集二卷。〉
<br>
<br>　　【和巴陵王四咏】
<br>
<br>　　【采菱曲二首】〖《诗纪》云。以下三题艺文并作江淹。今从乐府。○逯按。渌水曲、秋风曲。宋本《类聚》作江洪。明刻作江淹。又采菱曲。宋、明本俱作江洪。《诗纪》误。〗
<br>
<br>　　风生绿叶聚。波动紫茎开。含花复含实。正待佳人来。
<br>
<br>　　白日有清风。轻云杂高树。忽然当此时。采菱复相遇。
<br>
<br>　　【渌水曲二首】
<br>
<br>　　潺复皎洁。轻鲜自可悦。横使有情禽。照影遂孤绝。
<br>
<br>　　尘容不忍饰。临池思客归。谁能别渌水。全取浣罗衣。
<br>
<br>　　【秋风曲三首】
<br>
<br>　　先拂连云台。罢入迎风殿。已折池中荷。复驱檐里燕。
<br>
<br>　　孀妇悲四时。况在秋闺内。凄叶留晚蝉。虚庭吐寒菜。
<br>
<br>　　北牖风摧树。南篱寒蛩吟。庭中无限月。思妇夜鸣砧。
<br>
<br>　　【胡笳曲二首】
<br>
<br>　　藏器欲邀时。年来不相让。红颜征戍儿。白首边城将。
<br>
<br>　　落日惨无光。临河独饮马。＜风瑟＞＜风贝＞夕风高。联翩飞雁下。
<br>
<br>　　【咏歌姬诗】
<br>
<br>　　宝镊间珠花。分明靓妆点。薄鬓约微黄。轻红澹铅脸。发言芳已驰。复加兰蕙染。浮声易伤叹。沈唱安而险。孤转忽徘徊。双蛾乍舒敛。不持全示人。半用轻纱掩。
<br>
<br>　　【咏舞女诗】
<br>
<br>　　腰纤蔑楚媛。体轻非赵姬。映襟阗宝粟。缘肘挂珠丝。发袖已成态。动足复含姿。斜睛若不眄。娇转复迟疑。何惭云鹤起。讵减凤惊时。
<br>
<br>　　【和新浦侯斋前竹诗】
<br>
<br>　　本生出高岭。移赏入庭蹊。檀栾拂桂。蓊葱傍朱闺。夜条风析析。晓叶露凄凄。箨紫春莺思。筠绿寒蛩啼。不惜凌云茂。遂听群雀栖。愿抽一茎实。试看翔凤来。
<br>
<br>　　【和新浦侯咏鹤诗】
<br>
<br>　　闲园有孤鹤。摧藏信可怜。宁望春皋下。刷羽玩花钿。何时秋海上。照影弄长川。晓鸣动遥怨。夕唳感孀眠。哀咽芳林右。悯默华池边。犹冀凌云志。万里共翩翩。
<br>
<br>　　【为傅建康咏红笺诗】
<br>
<br>　　杂彩何足奇。惟红偏作可。灼烁类蕖开。轻明似霞破。镂质卷芳脂。裁花承百和。且传别离心。复是相思里。不值情牵人。岂识风流座。
<br>
<br>　　【咏蔷薇诗】
<br>
<br>　　当户种蔷薇。枝叶太葳蕤。不摇香已乱。无风花自飞。春闺不能静。开匣对明妃。曲池浮采采。斜岸列依依。或闻好音度。时见衔泥归。且对清觞湛。其馀任是非。
<br>
<br>　　【江行诗】
<br>
<br>　　日没风光静。远山清无云。潮落晚洲出。浪罢沙成文。挟琴上高岸。望月弹明君。去家未千里。断绝怨离群。
<br>
<br>　　【咏荷诗】
<br>
<br>　　泽陂有微草。能花复能实。碧叶喜翻风。红英宜照日。移居玉池上。托根庶非失。如何霜露交。应与飞蓬匹。
<br>
<br>　　【咏美人治妆】
<br>
<br>　　上车畏不妍。顾ツ更斜转。大恨画眉长。犹言颜色浅。
<br>
<br>　　☆江禄
<br>
<br>　　〈禄。字彦遐。济阳人。为太子洗马、湘东王录事参军。後为唐侯相卒。〉
<br>
<br>　　【津渚败船诗】
<br>
<br>　　可爱木兰资。可怜丹桂质。逐浪徒言是。乘风还自失。草蔓长理。沙巨舷难出。陆沈成许去。无复乘流日。
<br>
<br>　　☆孔焘
<br>
<br>　　〈焘。仕梁历刑狱参军、无锡令。〉
<br>
<br>　　【往虎窟山寺诗】
<br>
<br>　　圣情想区外。脂驾出西南。前驱闻凤管。後乘跃龙骖。爰游非逸豫。幽谷有灵龛。兼觌息心者。宴坐临清潭。禅食宁须稼。云衣不待蚕。苹荇缘涧壑。萝葛蔓松楠。莺林响初转。春畦药欲含。惑心随教遣。法味与恩覃。庶凭八解力。永灭六尘贪。
<br>
<br>　　【老诗】
<br>
<br>　　盛年歌吹日。顾步惜容仪。一朝衰朽至。星星白发垂。
<br>
<br>　　☆孔翁归
<br>
<br>　　〈翁归。会稽人。工为诗。为南平王司马府记室。〉
<br>
<br>　　【奉和湘东王教班婕妤诗】
<br>
<br>　　长门与长信。日暮九重空。雷声听隐隐。车响绝珑珑。恩光随妙舞。团扇逐秋风。铅华谁不慕。人意自难终。
<br>
<br>　　☆何子朗
<br>
<br>　　〈子朗。字世明。思澄宗人。卒於国山令。〉
<br>
<br>　　【学谢体诗】
<br>
<br>　　桂台清露拂。铜陛落花沾。美人红妆罢。攀钩卷细帘。思君暂促柱。玉指何纤纤。未应为此别。无故坐相嫌。
<br>
<br>　　【和虞记室骞古意诗】
<br>
<br>　　美人弄白日。灼灼当春牖。清镜对蛾眉。新花弄玉手。燕下拾地泥。风来吹细柳。君子何时归。与我酌樽酒。
<br>
<br>　　【和缪郎视月诗】
<br>
<br>　　清夜未云疲。珠帘聊可发。泠泠玉潭水。映见蛾眉月。靡靡露方垂。晖晖光稍没。佳人复千里。馀影徒挥忽。
<br>
<br>　　☆沈旋
<br>
<br>　　〈旋。字士规。约子。累官给事黄门侍郎。抚军长史。〉
<br>
<br>　　【咏萤火诗】
<br>
<br>　　火中变腐草。明灭靡恒调。雨坠弗亏光。阳反夺照。泊树类奔星。集草疑馀燎。望之如可灼。揽之徒有。
<br>
<br>　　☆沈
<br>
<br>　　〈。字孝鲤。约次子。位黄门郎。〉
<br>
<br>　　【赋得雾诗】
<br>
<br>　　窈郁蔽园林。依霏被轩牖。睇有始疑空。瞻空复如有。游蛇隐遥汉。文豹栖南阜。既殊三五辉。远望徒延首。
<br>
<br>　　【咏雀诗】
<br>
<br>　　肌薄少滋腴。色浅非丹翠。不惧越王羞。宁怀秦後珥。傍檐葺寒草。循场啄馀穗。且欣大厦成。焉须鸿鹄志。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
