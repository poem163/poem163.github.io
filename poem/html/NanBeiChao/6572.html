<HTML>
<HEAD>
<TITLE>北周诗 卷01-03 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 北周诗 卷01-03</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>北周诗 卷01-03</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6572"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'北周诗 卷01-03')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[北周诗 卷01-03]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 
<br>
<br>【卷一】
<br>
<br>　　周明帝宇文毓
<br>
<br>　　〈毓。文帝长子。西魏大统中。封宁都郡公。周闵帝受禅。进柱国、岐州刺史。及闵帝废。朝廷迎立之。在位四年。武成二年卒。年二十七。谥曰明皇帝。有集十卷。〉
<br>
<br>　　【贻韦居士诗】
<br>
<br>　　〖北史曰：韦敻。字敬远。杜陵人。志尚简澹。州郡徵辟。并不就。周文帝经纶王业。侧席礼聘。竟不能屈。时人号为居士。明帝即位。礼敬愈厚。乃为诗以贻之。敻答诗愿时朝谒。帝大悦。敕有司日给酒一升。号曰逍遥公。〗
<br>
<br>　　六爻贞遁世。三辰光少微。颍阳去犹远。沧洲遂不归。风动秋兰佩。香飘莲叶衣。坐石窥仙洞。乘槎下钓矶。岭松千仞直。严泉百丈飞。聊登平乐观。遥想首阳薇。傥能同四隐。来参余万机。（○《周书》韦敻传。北史韦孝宽传附敻传。《类聚》三十六。文苑英华二百三十二作招隐士逍遥公韦敻。《诗纪》百十二。）
<br>
<br>　　【过旧宫诗】
<br>
<br>　　〖北周《书》曰：二年九月丁未。行幸同州故宅。赋诗。〗
<br>
<br>　　玉烛调秋气。金舆历旧宫。还如过白水。更似入新丰。秋潭渍晚菊。寒井落疏桐。举杯延故老。今闻歌大风。（○北《周书》明帝纪。《类聚》六十二。《初学记》十三、二十四。文苑英华百七十四。《御览》五百九十一。万花谷后二十三。《诗纪》百十二。）
<br>
<br>　　【和王褒咏摘花】
<br>
<br>　　玉椀承花落。花落椀中芳。酒浮花不没。花含酒更香。（○《类聚》八十八。《诗纪》百十二。）
<br>
<br>　　李昶
<br>
<br>　　〈昶。小名那。顿丘临黄人。祖彪。魏御史中尉。昶仕西魏。历都官郎中、相州大中正、银青光禄大夫、太祖丞相府记室参军、中书侍郎、御史中尉、大将军仪同三司。赐姓宇文氏。周受禅。天保元年。进骠骑大将军。二年。转御正中大夫。保定五年。出为昌州刺史。遇疾卒。年五十。〉
<br>
<br>　　【陪驾幸终南山诗】
<br>
<br>　　尧盖临河颍。汉跸践华嵩。日旗回北凤。星旆转南鸿。青云过宣曲。先驱背射熊。金桴拂泉底。玉琯吹云中。古辙称难极。新途或易穷。烟生山欲尽。潭净水恒空。交松上连雾。修竹下来风。仙才道无别。灵气法能同。东枣羞朝座。西桃献夜宫。诏令王子晋。出对浮丘公。（○《初学记》五。文苑英华百五十九。《诗纪》百十二。）
<br>
<br>　　【奉和重适阳关】
<br>
<br>　　衔悲向玉关。垂泪上瑶台。舞阁悬新网。歌梁积故埃。紫庭生绿草。丹墀染碧苔金。扉昼常掩珠。帘夜暗开。方池含水思。芳树结风哀。行雨归将绝。朝云去不回。独有西陵上。松声薄暮来。（○文苑英华二百四十作李那。《诗纪》百十二。○逯按。此诗《诗纪》署李那。编入隋诗。今改列於此。）
<br>
<br>　　高琳
<br>
<br>　　〈琳。字季珉。其先高丽人。仕於燕。后发魏。赐姓羽真人。入周。累官江陵副总管。进位柱国。〉
<br>
<br>　　【宴诗】
<br>
<br>　　〖北史曰：武成三年。讨平文州氐。师还。帝宴群公卿士。仍赋诗言志。琳诗末章云云。帝大悦曰：獯猃陆梁。未时款塞。卿言有验。国之福也。〗
<br>
<br>　　寄言窦车骑。为谢霍将军。何以报天子。沙漠静妖氛。（○《周书》高琳传。北史高琳传。御鉴二百七十七。又五百八十六引三国典略。《诗纪》百十二。）
<br>
<br>　　宗懔
<br>
<br>　　〈懔。字元懔。南阳湟阳人。梁元帝镇江陵。以为记室。及帝即位。累迁吏部尚书。及江陵平。入关。拜车骑大将军、仪同三句。保定中卒。年六十四。有集十二卷。〉
<br>
<br>　　【和岁首寒望诗】
<br>
<br>　　旅骑出平原。钲铙遍野喧。接里开都邑。连车驻小门。稻车回故坞。猎马转新村。古碑空戴石。山龛未上幡。所言春不至。未有桃花源。（○《类聚》二十八。《诗纪》百十二。）
<br>
<br>　　【早春诗】
<br>
<br>　　昨暝春风起。今朝春气来。莺鸣一两啭。花树数重开。散粉成初蝶。剪彩作新梅。游客伤千里。无暇上高台。（○《初学记》三。文苑英华百五十七。《诗纪》百十二。）
<br>
<br>　　【春望诗】〖《诗纪》云。律祖作陈后主者非。〗
<br>
<br>　　日暮春台望。徙倚爱馀光。都尉新移枣。司空始种杨。一枝犹桂馥。十步有兰香。望望无萱草。忘忧竟不忘。（○《初学记》三。文苑英华百五十七。《诗纪》百十二。）
<br>
<br>　　【麟趾殿咏新井诗】
<br>
<br>　　当为醴泉出。先令浪井开。铜新九龙殿。石胜凌云台。（《诗纪》云。《瑞应图》曰：王者清净则浪井出。鱼豢魏略曰：明帝九龙殿前为玉井绮栏。○《初学记》七。《诗纪》百十二。）
<br>
<br>　　宗羁
<br>
<br>　　【登渭桥诗】
<br>
<br>　　仲山朝饮马。还坐渭桥中。南瞻临别馆。北望尽离宫。四面衣裾合。三条冠盖通。兰香想和季。云起忆成公。圯上相知早。鸡鸣幸共同。（圯音夷。楚人谓桥为圯。○《类聚》九。《初学记》七。《诗纪》百十二。）
<br>
<br>　　萧捴
<br>
<br>　　〈捴。字智遐。梁安成王萧秀子。封永丰侯。历黄门侍郎。侯景之乱。从武陵王萧纪为征西大将军。守成都。周文帝伐蜀。遂入西魏。授侍中。武帝时为文学博士。历少傅。改封蔡阳郡公。建德二年卒。年五十九。有集十卷。〉
<br>
<br>　　【孀妇吟】
<br>
<br>　　寒夜静房栊。孤妾思偏丛。悲生聚绀黛。泪下浸妆红。蓄恨萦心里。含啼归帐中。会须明月落。那忍见床空。（○《乐府诗集》七十六。《诗纪》百十二。）
<br>
<br>　　【日出行】
<br>
<br>　　昏昏隐远雾。团团乘阵云。正值秦楼女。含娇酬使君。（○文苑英华百九十三。《乐府诗集》二十八作日出东南隅行。《诗纪》百十二。）
<br>
<br>　　【劳歌】
<br>
<br>　　百年能几许。公事罢平生。寄言任立政。谁怜李少卿。（○文苑英华二百三。《乐府诗集》八十六。《诗纪》百十二。）
<br>
<br>　　【和梁武陵王遥望道馆诗】
<br>
<br>　　神境流精阙。仙居紫翠房。今有寻真地。迤逦丽通庄。九柱含虬重。三台饰夜光。金辉碧海桃。玉笈紫书方。拂筵青鸟集。吹萧白凤翔。履归堪是燕。石在讵非羊。烟霞四照蕊。风月五名香。於兹喜临眺。愿得假霓裳。（○《类聚》七十八。《诗纪》百十二。）
<br>
<br>　　【上莲山诗】
<br>
<br>　　独迈青莲岭。超奇紫盖峰。挂流遥似鹤。插石近如龙。沙崩闻韵鼓。霜落候鸣钟。飞花满丛桂。轻吹起修筇。石蒲今尚有。采摘更相逢。（○《初学记》五。文苑英华百五十九。《诗纪》百十二。）
<br>
<br>　　王褒
<br>
<br>　　〈褒。字子渊。琅邪临沂人。仕梁。历吏部尚书、右仆射。荆州破。入周。授车骑大将军。明帝即位。笃好文学。褒与庾信才名最高。特被亲待。加开府仪同三司。武帝时为太子少保。迁小司空。出为宣州刺史。建德中卒。年六十四。有集二十一卷。〉
<br>
<br>　　【乐府】
<br>
<br>　　【关山篇】〖以下五言。〗
<br>
<br>　　从军出陇坂。驱马度关山。关山恒掩蔼。高峰白云外。遥望秦川水。千里长如带。好勇自秦中。意气多豪雄。少年便习战。十四已从戎。辽水深难渡。榆关断未通。（○《类聚》四十二。《诗纪》百十三。）
<br>
<br>　　【从军行二首】
<br>
<br>　　兵书久闲习。征战数曾经。讲戎平乐观。学戏羽林亭。西征度疏勒。东驱出井陉。牧马滨长渭。营军毒上泾。平云如阵色。半月类城形。羽书封信玺。诏使动流星。对岸流沙白。缘河柳色青。将幕恒临斗。旌门常背刑。勋封瀚海石。功勒燕然铭。兵势因麾下。军图送掖庭。谁怜下玉箸。向暮掩金屏。（○文苑英华百九十九。《乐府诗集》三十二。《诗纪》百十三。）
<br>
<br>　　黄河流水急。骢马远征人。谷望河阳县。桥渡小平津。年少多游侠。结客好轻身。代风愁枥马。胡霜宜角筋。羽书劳警急。边鞍倦苦辛。康居因汉使。卢龙称魏臣。荒戍唯看柳。边城不识春。男儿重意气。无为羞贱贫。（○同上）
<br>
<br>　　【长安有狭邪行】
<br>
<br>　　威纡狭邪道。车骑动相喧。博徒称剧孟。游侠号王孙。势倾魏侯府。交尽翟公门。路邪劳夹毂。涂艰倦折辕。日斜宣曲观。春还御宿园。涂歌杨柳曲。巷饮榴花樽。独有游梁倦。还守孝文园。（○《乐府诗集》三十五。《诗纪》百十三。）
<br>
<br>　　【饮马长城窟】
<br>
<br>　　北走长安道。征骑每经过。战垣临八阵。旌门对两和。屯兵戍陇北。饮马傍城阿。雪深无复道。冰合不生波。尘飞连阵聚。沙平骑迹多。昏昏垅坻月。耿耿雾中河。羽林犹角。将军尚雅歌。临戎常拔剑。蒙险屡提戈。秋风鸣马首。薄暮欲如何。（○文苑英华二百九。《乐府诗集》三十作。《诗纪》百十三。）
<br>
<br>　　【轻举篇】
<br>
<br>　　天地能长久。神仙寿不穷。白玉东华检。方诸西岳童。俄瞻少海北。暂别扶桑东。俯观云似盖。低望月如弓。看棋城邑改。辞家墟巷空。流珠馀旧灶。种杏发新业。酒酿瀛洲玉。剑铸昆吾铜。谁能揽六博。还当访井公。（○《乐府诗集》六十四。《诗纪》百十三。）
<br>
<br>　　【凌云台】
<br>
<br>　　高台悬百尺。中夕殊未穷。北临酸枣寺。西眺明光宫。城旁抵双府。林里对相风。书题鹿卢榜。观写飞廉铜。窗开神女电。梁映美人虹。虞捐滥天宠。郑瞀特怀忠。庄生垂翠钓。昭仪拒斗熊。驰轮有盈缺。人道亦汙隆。还念西陵舞。非复邺城中。（○文苑英华百九十二。《乐府诗集》七十五。《诗纪》百十三。）
<br>
<br>　　【出塞】〖《诗纪》云。一作塞下曲。〗
<br>
<br>　　飞蓬似征客。千里自长驱。塞禽唯有雁。关树但生榆。背山看故垒。系马识馀蒲。还因麾下骑。来送月支图。（《诗纪》云。三齐略记。秦始皇至东海。蟠蒲系马。至今其地蒲生皆绯结。○文苑英华百九十七。《乐府诗集》二十一。《诗纪》百十三。）
<br>
<br>　　【入塞】
<br>
<br>　　戍久风尘色。动多意气豪。建章楼阁迥。长安陵树高。度冰伤马骨。经寒坠节旄。行当见天子。无假用钱刀。（○文苑英华百九十七。《乐府诗集》二十一。《诗纪》百十三。）
<br>
<br>　　【关山月】
<br>
<br>　　关山夜月明。秋色照孤城。影亏同汉阵。轮满逐胡兵。天寒光转白。风多晕欲生。寄言亭上吏。游客解鸡鸣。（○《初学记》一。文苑英华百九十八。《御览》四。《乐府诗集》二十三。《诗纪》百十三。）
<br>
<br>　　【长安道】
<br>
<br>　　槐衢回北第。驰道度西宫。树阴连袖色。尘影杂衣风。采桑逢五马。停车对两童。喧喧许史座。钟鸣宾未穷。（○《乐府诗集》二十三。《诗纪》百十三。）
<br>
<br>　　【明君词】
<br>
<br>　　阑殿辞新宠。椒心馀故情。鸿飞渐南陆。马首倦西征。寄书参汉使。衔涕望秦城。唯馀马上曲。犹作出关声。（○《乐府诗集》二十九。《诗纪》百十三。）
<br>
<br>　　【游侠篇】
<br>
<br>　　京洛出名讴。豪侠竞交游。河南期四姓。关西谒五侯。斗鸡横大道。走马出长楸。桑阴徙将夕。槐路转淹留。（○《类聚》三十三。文苑英华百九十六作侠客行。《乐府诗集》六十七。《诗纪》百十三。）
<br>
<br>　　【古曲】〖《诗纪》云。一作杂曲。〗
<br>
<br>　　青楼临大道。游侠尽淹留。陈王金被马。秦女桂为钩。驰轮洛城）巷。斗鸡南陌头。薄暮风尘起。聊为清夜游。（○文苑英华二百七。《乐府诗集》七十七。《诗纪》百十三。）
<br>
<br>　　【高句丽】〖六言〗
<br>
<br>　　萧萧易水生波。燕赵佳人自多。倾杯覆碗漼漼。垂手奋袖婆娑。不惜黄金散尽。只畏白日蹉跎。（○《乐府诗集》七十八。《诗纪》百十三。）
<br>
<br>　　【燕歌行】〖七言〗
<br>
<br>　　〖北史本传曰：褒作燕歌。妙尽塞北苦寒之言。元帝及诸文士和之。而竞为凄切。及江陵为魏师所破。元帝出降。方验焉。〗
<br>
<br>　　初春丽晃莺欲娇。桃花流水没河桥。蔷薇花开百重叶。杨柳拂地数千条。陇西将军号都护。楼兰校尉称嫖姚。自从昔别春燕分。经年一去不相闻。无复汉地关山月。唯有漠北蓟城云。淮南桂中明月影。流黄机上织成文。充国行军屡筑营。阳史讨虏陷平城。城下风多能却阵。沙中雪浅讵停兵。属国小妇犹年少。羽林轻骑数征行。遥闻陌头采桑曲。犹胜边地胡笳声。胡笳向暮使人泣。长望闺中空伫立。桃花落地杏花舒。）桐生井底寒叶疏。试为来看上林雁。应有遥寄陇头书。（○文苑英华百九十六。《乐府诗集》三十二。文苑英华辨证六。《诗纪》百十三。又《类聚》四十二引矫、桥、条、分、闻、云、行、声、泣、立、舒、疏、书十三韵。）
<br>
<br>　　【日出东南隅行】〖以下杂言。〗
<br>
<br>　　晓星西北没。朝日东南隅。阳窗临玉女。莲帐照金铺。凤楼称独立。绝世良所无。镜悬四龙网。枕画七星图。银镂明光带。金地织成衤霝。调弦大垂手。歌曲凤将雏。采桑三市路。卖酒七条衢。道逢五马客。夹毂来相趋。将军多事势。夫婿好形模。高箱照云母。壮马饰当颅。单衣火浣布。利剑水精珠。自知心所爱。仕宦执金吾。飞甍凋翡翠。绣桷画屠苏。银烛附弹映鸡羽。黄金步摇动襜褕。兄弟五日时来归。高车竟道生光辉。名唱两行堂上起。鸳鸯十七阶前飞。少年任侠轻年月。珠丸出弹遂难追。（○《乐府诗集》二十八。《诗纪》百十三。）
<br>
<br>　　【墙上难为趋】
<br>
<br>　　昔称梁孟子。兼闻鲁孔丘。记政聊为述。问东岂相酬。末代多侥倖。卿相尽经由。台郎百金价。台司千万求。当朝少直笔。趋代皆曲钩。廷尉十年不得调。将军百战未封侯。夜伏拥门作常伯。自有蒲萄得凉州。白璧求善价。明珠难暗投。高墙不可践。井水自难浮。风胡有年岁。銛利比吴钩。（○《乐府诗集》四十。《诗纪》百十三。）
<br>
<br>　　【诗】
<br>
<br>　　【九日从驾诗】〖以下五言。〗
<br>
<br>　　黄山猎地广。青门官路长。律改三秋节。气应九钟霜。曙影初分地。暗色始成光。高旆长楸坂。缇幕杏间堂。射马垂双带。丰貂佩两璜。苑寒梨树紫。山秋菊叶黄。华露霏霏冷。轻飚飒飒凉。终惭属车对。空假侍中郎。（○文苑英华百七二三。又《类聚》四引长、霜、光、堂、璜、黄、郎七韵。又《初学记》四、古今岁时杂咏三十三、《御览》三十二俱引长、霜、璜、黄、凉、郎六韵。《诗纪》百十三。）
<br>
<br>　　【入朝守门开诗】〖《诗纪》云。梁简文有守东华门开诗。〗
<br>
<br>　　凤池通复道。严驾早凌晨。铁符行警曙。银棨未开闉。堑暗城无影。晴新路不尘。屯兵引画剑。骑吹动班轮。徒知仰睿藻。抽辞殊未申。（○《类聚》三十九。文苑英华百九十。《诗纪》百十三。）
<br>
<br>　　【赠周处士诗】
<br>
<br>　　我行无岁月。征马屡盘桓。崤曲三危岨。关重九折难。犹持汉使节。尚服楚臣冠。巢禽疑上幕。惊羽畏虚弹。飞蓬去不已。客思渐无端。壮志与时歇。生年随事阑。百龄悲促命。数刻念馀欢。云生陇坻黑。桑疏蓟北寒。鸟道无蹊径。清汉有波澜。思君化羽翮。要我铸金丹。
<br>
<br>　　（○《类聚》三十六。文苑英华二百三十。广《文选》十五。《诗纪》百十三。）
<br>
<br>　　【别陆子云诗】
<br>
<br>　　解缆出南浦。征棹且凌晨。还看分手处。唯馀送别人。中流摇盖影。边江落骑尘。平湖开曙日。细柳发新春。沧波不可望。行云聊共因。（○《类聚》二十九作别陆才子。文苑英华二百六十六。《诗纪》百十三。）
<br>
<br>　　【奉和赵王途中五韵诗】〖《诗纪》云。庾信集亦载此首。〗
<br>
<br>　　飘飘映车幕。出没望连旗。度云还翊阵。回风即送师。峡路沙如月。山峰石似眉。村桃拂红粉。岸柳被青丝。锦城遥可望。回鞍念此时。（○《类聚》二十七作和赵王途中诗。《诗纪》百十三。）
<br>
<br>　　【和张侍中看猎诗】
<br>
<br>　　上林冬狩返。回中讲射归。还登宣曲观。更猎黄山围。严冬桑柘惨。寒霜马骑肥。绁卢随兔起。高鹰接雉飞。独嗟来远客。辛苦倦边衣。（○《类聚》六十六。《初学记》二十二。《诗纪》百十三。）
<br>
<br>　　【和庾司水修渭桥诗】
<br>
<br>　　东流仰天汉。南渡似牵牛。长堤通甬道。飞梁跨造舟。使者开金堰。太守拥河流。广陵候涛水。荆峡望阳侯。波生从故舶。沙涨涌新洲。天星识辩对。检玉应沈钩。空悦浮《云赋》。非复采莲讴。（○《初学记》七。又《类聚》九作和治渭桥诗。引牛、舟、流、侯、洲、钩六韵。《诗纪》百十三。）
<br>
<br>　　【玄圃浚池临泛奉和诗】
<br>
<br>　　长洲春水满。临泛广川中。石壁如明镜。飞桥类饮虹。垂杨夹浦绿。新桃缘径红。对楼还泊岸。迎波暂守风。渔舟钓欲满。莲房采）半空。於兹临北阙。非复坐墙东。（○《类聚》九。文苑英华百六十五。《诗纪》百十三。）
<br>
<br>　　【和从弟佑山家诗二首】
<br>
<br>　　采药名山顶。时节无春冬。散云非一色。连岩异众峰。合沓似无径。间关定有踪。山窗临绝顶。檐溜俯危松。空林鸣暮雨。虚谷应朝钟。仙童时可遇。羽客屡相逢。若值韩众药。当御长房龙。（○文苑英华三百十九。《诗纪》百十三。）
<br>
<br>　　结交非俗士。仙侣自招携。少华隐日月。太乙寻虹霓。众林积为籁。围竹茂成埤。幽谷曙无景。荒途昼欲迷。滴沥寒泉溜。呌啸秋猿啼。白云帝乡起。神禽丹穴栖。箭筱时通径。桃李复成蹊。今身得其所。群物可令齐。（○同上）
<br>
<br>　　【咏雁诗】
<br>
<br>　　伺潮闻曙响。妒垄有春翚。岂若云中雁。秋时塞外归。河长犹可涉。海阔故难飞。霜多声转急。风疏行屡稀。园池若可至。不复怯虞机。（○苑诗类选三十。《诗纪》百十三。）
<br>
<br>　　【送观宁侯葬诗】
<br>
<br>　　蒙羽高峻极。淮泗导清源。刑茅广裂地。跗萼盛开蕃。纷纶彤雘彩。从容琼玉温。冲飚摇柏幹。烈火壮曾昆。畴昔同羁旅。辛苦涉凉暄。观风方听乐。垂泪遽伤魂。造舟虚客礼。高闬掩宾垣。桂树思公子。芳草惜王孙。今晨向郊郭。犹似背轘辕。丹旐书空位。素帐设虚樽。楚琴南操绝。韩书旧说存。西靡伤新树。东陵惜故园。自怜悲谷影。弥怆玉关门。馀辉尽天末。夕雾拥山根。平原看独树。皋亭望列村。寂寥还盖静。荒茫归路昏。挽铎已流唱。歌童行自喧。眷言千载后。谁将游九原。（○文苑英华三百五。《诗纪》百十三。又《类聚》三十四引樽、存、园、门、根、村、昏、喧、原九韵。）
<br>
<br>　　【送刘中书葬诗】
<br>
<br>　　昔别伤南浦。今归去北邙。书生空托梦。久客每思乡。塞近边云黑。尘昏野日黄。陵谷俄迁变。松柏易荒凉。题铭无复迹。何处验龟长。（○《类聚》三十四。文苑英华三百五。《诗纪》百十三。）
<br>
<br>　　【别王都官诗】
<br>
<br>　　连翩悯流客。凄怆惜离群。东西御沟水。南北会稽云。河桥两堤绝。横歧数路分。山川遥不见。怀袖远相闻。（○《类聚》二十九。《初学记》十八。文苑英华二百六十六。《诗纪》百十三。）
<br>
<br>　　【送别裴仪同诗】
<br>
<br>　　河桥望行旅。长宁送故人。沙飞似军幕。蓬卷若车轮。边衣苦霜雪。愁貌捐风尘。行路皆兄弟。千里念相亲。（○《类聚》二十九。文苑英华二百六十六。《诗纪》百十三。）
<br>
<br>　　【渡河北诗】〖《诗纪》云。苑诗类选作范云者非。〗
<br>
<br>　　秋风吹木叶。还似洞庭波。常山临代郡。亭障绕黄河。心悲异方乐。肠断陇头歌。薄暮临征马。失道北山阿。（文苑作河。○《初学记》五。文苑英华百六十三。《诗纪》百十三。）
<br>
<br>　　【咏月赠人诗】
<br>
<br>　　月色当秋夜。斜晖映薄帷。上弦如半璧。初魄似蛾眉。渡云光忽驶。中天影更迟。高阳怀许掾。对此益相思。（○《类聚》一。文苑英华百五十二。《诗纪》百十三。）
<br>
<br>　　【和殷廷尉岁暮诗】
<br>
<br>　　岁晚悲穷律。他乡念索居。寂寞灰心尽。摧残生意馀。产空交道绝。财殚密亲疏。空悲赵壹赋。还著虞卿书。（○《类聚》三。《御览》二十七作岁暮诗。《诗纪》百十三。）
<br>
<br>　　【看斗鸡诗】
<br>
<br>　　躞蹀始横行。意气欲相倾。妒敌金芒起。猜群芥粉生。入场疑挑战。逐退似追兵。谁知函谷下。人去独开城。（○《类聚》九十一。《初学记》三十。文苑英华二百六。《诗纪》百十三。）
<br>
<br>　　【弹棋诗】
<br>
<br>　　投壶生电影。六博值仙人。何如镜奁上。自有拂轻巾。隔涧疑将别。陇头如望秦。握笔徒思赋。辞短竟无陈。（○《类聚》七十四。《诗纪》百十三。）
<br>
<br>　　【从驾北郊诗】
<br>
<br>　　维皇敬明祀。望拜出河东。地灵开复道。营星发紫宫。衡街响清跸。侦候起相风。森沈羽林骑。肃穆虎贲弓。（○《初学记》十三。万花谷后十七作王褒诗。《诗纪》百十三。）
<br>
<br>　　【奉和赵王隐士诗】〖《诗纪》云。庾信同赋。〗
<br>
<br>　　凫鹄均长短。鹏鷃共逍遥。清襟蕴秀气。虚席满风飚。断弦惟续葛。独酌止倾瓢。菖蒲九重节。桑薪七过烧。（○《类聚》三十六。文苑英华二百三十二。《诗纪》百十三。）
<br>
<br>　　【始发宿亭诗】
<br>
<br>　　送人亭上别。被马枥中嘶。漠漠村烟起。离离岭树齐。落星侵晓没。残月半山低。（○《类聚》二十七。《诗纪》百十三。）
<br>
<br>　　【山池落照诗】
<br>
<br>　　竹馆掩荆扉。池光晦晚晖。孤舟隐荷出。轻棹染苔归。浴禽时侣窜。惊羽忽单飞。（○《类聚》九。《诗纪》百十三。）
<br>
<br>　　【咏雾应诏诗】
<br>
<br>　　七条开早陌。五里暗朝氛。带楼疑海气。含盖似浮云。方从河水上。预奉绿图文。（○《类聚》二。《诗纪》百十三。）
<br>
<br>　　【入关故人别诗】
<br>
<br>
<br>　　百年馀古树。千里暗黄尘。关山行就近。相看成远人。（○《类聚》二十九。《诗纪》百十三。）
<br>
<br>　　【过藏矜道馆诗】
<br>
<br>　　松古无年月。鹄去复来归。石壁藤为路。山窗云作扉。（○《类聚》七十八。《诗纪》百十三。）
<br>
<br>　　【明庆寺石壁诗】
<br>
<br>　　夏水悬台际。秋泉带雨馀。石生铭字长。山久谷神虚。（○《类聚》七。《诗纪》百十三。）
<br>
<br>　　【云居寺高顶诗】
<br>
<br>　　中峰云已合。绝顶日犹晴。邑居随望近。风烟对眼生。（○《类聚》七。《诗纪》百十三。）
<br>
<br>　　【咏定林寺桂树】
<br>
<br>　　岁馀凋晚叶。年至长新围。月轮三五映。乌生八九飞。（○《类聚》八十九。《诗纪》百十三。）
<br>
<br>　　杨文佑
<br>
<br>　　【为周宣帝歌】
<br>
<br>　　〖隋《书》曰：周宣帝荒淫日甚。恶闻其过。诛杀无度。既酣饮过度。尝中饮。有下士杨文佑白宫伯长孙览。求歌曰云云。
<br>
<br>　　郑译奏之。帝怒。命赐杖二百四十而致死。〗
<br>
<br>　　朝亦醉。暮亦醉。日日恒常醉。政事日无次。（○隋书刑法志。）
<br>
<br>　　周宣帝宇文赟
<br>
<br>　　〈赟。字乾伯。武帝长子。建德元年。立为皇太子。宣政元年六月即位。明年。改元大成。其二月。传位太子衍。改元大象。自称天元皇帝。在位二年。大象二年卒。年二十二。谥曰宣皇帝。〉
<br>
<br>　　【歌】
<br>
<br>　　自知身命促。把烛夜行游。（○隋书五行志。《乐府诗集》八十七。）
<br>
<br>　　赵王宇文招
<br>
<br>　　〈招。字豆卢突。文帝第七子。好属文。学庾信体。武成初。封赵国公。历大司马。进爵为王。隋文帝将迁周鼎。招欲图之。大象二年。谋泄见害。有集八卷。〉
<br>
<br>　　【从军行】
<br>
<br>　　辽东烽火照甘泉。蓟北亭障接燕然。水冻菖蒲未生节。关寒榆荚不成钱。（○文苑英华百九十九。《乐府诗集》三十二。《诗纪》百十二。）
<br>
<br>　　滕王宇文逌
<br>
<br>　　〈逌。字尔固突。文帝第十三子。初封滕国公。大象元年。诏以荆州新野郡邑万户为滕国。逌出就国。二年。朝京师。为隋文帝所害。国除。有集八卷。〉
<br>
<br>　　【至渭源诗】
<br>
<br>　　源渭奔禹穴。轻澜起客亭。浅浅满涧响。荡荡竟川鸣。潘生称运石。冯子听波声。斜去临天半。横来对始平。合流应不杂。方知性本清。（○《初学记》六。《诗纪》百十二。）
<br>
<br>　　王晞
<br>
<br>　　〈晞。字叔明。北齐天保初。行太原郡事。昭帝践阼。除散骑常侍。仍领兼吏部郎中。武平初。迁大鸿胪。监修起居注。待诏文林馆。入周为仪同大将军。太子谏议大夫。隋开皇元年卒。年七十一。〉
<br>
<br>　　【诣晋祠赋诗】
<br>
<br>　　日落应归去。鱼岛见留连。（○北《齐书》本传。）
<br>
<br>
<br>
<br>
<br>
<br>
<br>
<br>
<br>
<br>
<br>【卷二】
<br>
<br>　　☆庾信
<br>
<br>　　〈信。字子山。南阳新野人。梁中书令肩吾子。仕梁。历湘东国常侍、尚书度支郎中、郢州别驾、东宫学士、建康令。侯景之乱。奔江陵。仕元帝为御史中丞。封武康县侯。聘魏。留不遣。江陵陷。仕魏。历右金紫光禄大夫、车骑大将军仪同三司。周受禅。封临清县子。除司水下大夫。出为弘农郡守。迁司宪中大夫。进爵义成县侯。拜洛州刺史。徵为司宗中大夫。大象初。以疾去职。隋开皇元年卒。年六十九。有集二十一卷。〉
<br>
<br>　　【乐府】
<br>
<br>　　【对酒歌】〖以下五言。○《诗纪》云。文苑英华作范云。〗
<br>
<br>　　春水望桃花。春洲藉芳杜。琴从绿珠借。酒就文君取。牵马向渭桥。日曝山头脯。山简接倒。王戎如意舞。筝鸣金谷园。笛韵平阳坞。人生一百年。欢笑惟三五。何处觅钱刀。求为洛阳贾。
<br>
<br>　　【王昭君】〖《诗纪》云。玉台作昭君词。〗
<br>
<br>　　拭啼辞戚里。回顾望昭阳。镜失菱花影。钗除却月梁。围腰无一尺。垂泪有千行。绿衫承马汗。红袖拂秋霜。别曲真多恨。哀弦须更张。
<br>
<br>　　【昭君辞应诏】〖《诗纪》云。玉台作明君词。〗
<br>
<br>　　敛眉光禄塞。还望夫人城。片片红颜落。双双泪眼生。冰河牵马渡。雪路抱鞍行。胡风入骨冷。夜月照心明。方调琴上曲。变入胡笳声。
<br>
<br>　　【出自蓟北门行】
<br>
<br>　　蓟门还北望。役役尽伤情。关山连汉月。陇水向秦城。笳寒芦叶脆。弓冻弦鸣。梅林能止渴。复姓可防兵。将军朝挑战。都护夜巡营。燕山犹有石。须勒几人名。
<br>
<br>　　【结客少年场行】
<br>
<br>　　结客少年场。春风满路香。歌撩李都尉。果掷潘河阳。隔花遥劝酒。就水更移床。今年喜夫婿。新拜羽林郎。定知刘碧玉。偷嫁汝南王。
<br>
<br>　　【道士步虚词十首】
<br>
<br>　　浑成空教立。元始正图开。赤玉灵文下。朱陵真气来。中天九龙馆。倒景八风台。云度弦歌响。星移空殿回。青衣上少室。童子向蓬莱。逍遥闻四会。倏忽度三灾。
<br>
<br>　　东明九芝盖。北烛五云车。飘遥入倒景。出没上烟霞。春泉下玉溜。青鸟向金华。汉帝看桃核。齐侯问枣花。上元应送酒。来向蔡经家。
<br>
<br>　　归心游太极。回向入无名。五香芬紫府。千灯照赤城。凤林采珠实。龙山种玉荣。夏簧三舌响。舂钟九乳鸣。
<br>
<br>　　绛河应远别。黄鹄来相迎。
<br>
<br>　　凝真天地表。绝想寂寥前。有象犹虚豁。忘形本自然。开经壬子世。值道甲申年。回云随舞曲。流水逐歌弦。石髓香如饭。芝房脆似莲。停鸾燕瑶水。归路上鸿天。
<br>
<br>　　洞灵尊上德。虞石会明真。要妙思玄牝。虚无养谷神。丹丘乘翠凤。玄圃御斑麟。移梨付苑吏。种杏乞山人。自此逢何世。从今复几春。海无三尺水。山成数寸尘。
<br>
<br>　　无名万物始。有道百灵初。寂绝乘丹气。玄明上玉虚。三元随建节。八景逐回舆。赤凤来衔玺。青乌入献书。坏机仍成机。枯鱼还作鱼。栖心浴日馆。行乐止云墟。
<br>
<br>　　道生乃太乙。守静即玄根。中和炼九气。甲子谢三元。居民受善水。教学重香园。凫留报关吏。鹤去画城门。更以忻无迹。还来寄绝言。
<br>
<br>　　北阙临玄水。南宫生绛云。龙泥印玉策。大火炼真文。上元风雨散。中天歌吹分。灵驾千寻上。空香万里闻。
<br>
<br>　　地境阶基远。天窗影迹深。碧玉成双树。空青为一林。鹄巢堪炼石。蜂房得煮金。汉武多骄慢。淮南不小心。蓬莱入海底。何处可追寻。
<br>
<br>　　麟洲一海阔。玄圃半天高。浮丘迎子晋。若士避卢敖。经餐林虑李。旧食绥山桃。成丹须竹节。刻髓用芦刀。无妨隐士去。即是贤人逃。
<br>
<br>　　【乌夜啼】
<br>
<br>　　桂树悬知远。风竿讵肯低。独怜明月夜。孤飞犹未栖。虎贲谁见惜。御史讵相携。虽言入弦管。终是曲中啼。
<br>
<br>　　【怨歌行】〖以下六言。〗
<br>
<br>　　家住金陵县前。嫁得长安少年。回头望乡泪落。不知何处天边。胡尘几日应尽。汉月何时更圆。为君能歌此曲。不觉心随断弦。
<br>
<br>　　【舞媚娘】
<br>
<br>　　朝来户前照镜。含笑盈盈自看。眉心浓黛直点。额角轻黄细安。氐疑落花慢去。复道春风不还。少年唯有欢乐。饮酒那得留残。
<br>
<br>　　【乌夜啼】〖以下七言。〗
<br>
<br>　　促柱繁弦非子夜。歌声舞态异前溪。御史府中何处宿。洛阳城头那得栖。弹琴蜀郡卓家女。织锦秦川窦氏妻。讵不自惊长泪落。到头啼乌恒夜啼。
<br>
<br>　　【燕歌行】
<br>
<br>　　代北云气昼昏昏。千里飞蓬无复根。寒雁渡辽水。桑叶纷纷落蓟门。晋阳山头无箭竹。疏勒城中乏水源。属国征戍久离居。阳关音信绝能疏。愿得鲁连飞一箭。持寄思归燕将书。渡辽本自有将军。寒风萧萧生水纹。妾惊甘泉足烽火。君讶渔阳少阵云。自从将军出细柳。荡子空床难独守。盘龙明镜饷秦嘉。辟恶生香寄韩寿。春分燕来能几日。二月蚕眠不复久。洛阳游丝百丈连。黄河春冰千片穿。桃花颜色好如马。榆荚新开巧似钱。蒲桃一杯千日醉。无事九转学神仙。定取金丹作几服。能令华表得千年。
<br>
<br>　　【杨柳歌】
<br>
<br>　　河边杨柳百丈枝。别有长条宛地垂。河水冲激根株危。倏忽河中风浪吹。可怜巢里凤凰儿。无故当年生别离。流槎一去上天池。织女支机当见随。谁言从来荫数国。直用东南一小枝。昔日公子出南皮。何处相寻玄武陂。骏马翩翩西北驰。左右弯弧仰月支。连钱障泥渡水骑。白玉手板落盘螭。君言丈夫无意气。试问燕山那得碑。凤凰新管箫史吹。朱鸟春窗玉女窥。衔云酒杯赤玛瑙。照日食螺紫琉璃。百年霜露奄离披。一旦功名不可为。定是怀王作计误。无事翻复用张仪。不如饮酒高阳池。日暮归时倒接武昌城下谁见移。官渡营前那可知。独忆飞絮鹅毛下。非复青丝马尾垂。欲与梅花留一曲。共将长笛管中吹。
<br>
<br>　　【诗】
<br>
<br>　　【奉和泛江诗】〖以下五言。〗
<br>
<br>　　春江下白帝。画舸向黄牛。锦缆回沙碛。兰桡避荻洲。湿花随水泛。空巢逐树流。建平船［A081］下。荆门战舰浮。岸社多乔木。山城足迥楼。日落江风静。龙吟回上游。
<br>
<br>　　【奉和山池诗】〖《诗纪》云。梁简文有山池诗。〗
<br>
<br>　　乐官多暇豫。望苑暂回舆。鸣笳陵绝限。飞盖历通渠。桂亭花未落。桐门叶半疏。荷风惊浴鸟。桥影聚行鱼。日落含山气。云归带雨馀。
<br>
<br>　　【陪驾幸终南山和宇文内史诗】
<br>
<br>　　玉山乘四载。瑶池宴八龙。鼋桥浮少海。鹄盖上中峰。飞狐横塞路。白马当河冲。水奠三川石。山封五树松。长虹双瀑布。圆阙两芙蓉。戍楼鸣夕鼓。山寺响晨钟。新蒲节转促。短荀箨犹重。树宿含樱鸟。花留酿蜜蜂。迎风下列缺。洒酒召昌容。且欣陪北上。方欲待东封。
<br>
<br>　　【和宇文内史春日游山诗】
<br>
<br>　　游客值春辉。金鞍上翠微。风逆花迎面。山深云湿衣。雁持一足倚。猿将两臂飞。戍楼侵岭路。山村落猎围。道士封君达。仙人丁令威。煮丹於此地。居然未肯归。
<br>
<br>　　【游山诗】〖《诗纪》云。一作游仙。〗
<br>
<br>　　聊登玄圃殿。更上增城山。不知高几里。低头看世间。唱歌云欲聚。弹琴鹤欲舞。涧底百重花。山根一片雨。婉婉藤倒垂。亭亭松直竖。
<br>
<br>　　【和宇文京兆游田诗】〖诗集和上有五言二字。〗
<br>
<br>　　小苑禁门开。长杨猎客来。悬知画眉罢。走马向章台。涧寒泉反缩。山晴云倒回。熊饥自舐掌。雁惊独衔枚。美酒馀杭醉。芙蓉即奉杯。
<br>
<br>　　【奉报寄洛州诗】
<br>
<br>　　舟师会孟津。甲子阵东邻。雷辕惊战鼓。剑室动金神。幕府风云气。军门关塞人。
<br>
<br>　　长ユ析鸟羽。合甲抱犀鳞。星芒一丈＜炎＞。月晕七重轮。黎阳水稍渌。官渡柳应春。无庸奉天眷。驱传牧南秦。繁词劳简牍。杂俗弊风尘。上洛逢都尉。商山见逸民。留滞终南下。唯当一史臣。
<br>
<br>　　【奉服穷秋寄隐士诗】〖《诗纪》云。诗汇作王褒诗。非也。〗
<br>
<br>　　王倪逢齿缺。桀溺偶长沮。藜床负日卧。麦陇带经锄。自然曲木几。无名科斗书。聚花聊饲雀。穿池试养鱼。小村治涩路。低田补坏渠。秋水牵沙落。寒藤抱树疏。空枉平原骑。来过仲蔚庐。
<br>
<br>　　【上益州上柱国赵王诗二首】
<br>
<br>　　铜梁影棠树。石镜写褰帷。两江如渍锦。双峰似画眉。穿荷低晚盖。衰柳挂残丝。风流盛儒雅。泉涌富文词。无因同子淑。暂得侍临淄。
<br>
<br>　　寂寞岁阴穷。苍茫云貌同。鹤毛飘乱雪。车毂转飞蓬。雁归知向暖。鸟巢解背风。寒沙两岸白。猎火一山红。愿想悬鹑弊。时嗟陋巷空。
<br>
<br>　　【谨赠司寇淮南公诗】
<br>
<br>　　危邦久乱德。天策始乘机。九河闻誓众。千里见连旗。虢亡垂棘返。齐平宝鼎归。久弊风尘俗。殊劳关塞衣。绊骥还千里。垂鹏更九飞。犹怜马齿进。应念节旄稀。回轩入故里。园柳始依依。旧竹侵行径。新桐益几围。寒谷梨应重。秋林栗更肥。美酒还参圣。雕文本入微。促歌迎赵瑟。游弦召楚妃。小人司刺举。明易攵实滥吹。南部治都尉。军谋假建威。商山隐士石。丹水凤凰矶。野亭长被马。山城早掩扉。传呼拥绛节。交戟映彤闱。遂令忘楚操。何但食周薇。三十六水变。四十九条非。丹灶风烟歇。年龄蒲柳衰。同僚敢不尽。畴日惧难追。
<br>
<br>　　【正旦上司宪府诗】
<br>
<br>　　诘旦启门栏。繁辞涌笔端。苍鹰下狱吏。獬豸饰刑官。司朝引玉节。盟载捧珠盘。穷纪星移次。归馀律未殚。雪高三尺厚。冰深一丈寒。短笋犹埋竹。香心未起兰。孟门久失路。扶摇忽上抟。栖乌还得府。弃马复归拦。荣华名义重。虚薄报恩难。枚乘还起疾。贡禹遂弹冠。方垂莲叶剑。未用竹根丹。一知悬象法。谁思垂钓竿。
<br>
<br>　　【任洛州】〖诗集作阳。〗酬薛文学见赠别诗
<br>
<br>　　子居河之曲。英彦本连踪。盐形或变虎。鼎气乍成龙。若人承载德。宫墙定数重。五衢开辩路。四照起文烽。曰余滥推毂。民愿始天从。上洛分都尉。弘农开附庸。羊肠建九阪。熊耳对双峰。白石仙人芋。青林隐士松。北梁送孙楚。西堤别葛龚。故人倘书札。黎阳土足封。
<br>
<br>　　【将命至邺酬祖正员诗】
<br>
<br>　　我皇临九有。声教洎无堤。兴文盛礼乐。偃武息氓黎。承乏驱骐骥。旌旗事琬。古碑文字尽。荒城年代迷。被陇文瓜熟。交塍香穗低。投琼实有慰。报李更无蹊。
<br>
<br>　　【将命至邺诗】
<br>
<br>　　〖《诗纪》云。按本传。信在梁为通直散骑常侍。聘於东魏。文章辞令。甚为邺下所称。〗
<br>
<br>　　大国修聘礼。亲邻自此敦。张旃事原隰。负报成言。西过犯风露。北指度に辕。交欢值公子。展礼觌王孙。何以誉嘉树。徒欣赋采蘩。四牢盈折俎。三献满樽。人臣无境外。何由欣此言。风俗既殊阻。山河不复论。无因旅南馆。空欲祭西门。眷然惟此别。夙期幸共存。
<br>
<br>　　【入彭城馆诗】
<br>
<br>　　襄君前建国。项氏昔棱威。飞伤楚战。鸡鸣悲汉围。年代殊氓俗。风云更盛衰。水流浮磬动。山喧双翟飞。夏馀花欲尽。秋近燕将稀。槐庭垂绿穗。莲浦落红衣。徒知日云暮。不见舞雩归。
<br>
<br>　　【同州还诗】
<br>
<br>　　赤岸绕新村。青城临绮门。范雎新入相。穰侯始出蕃。上林催猎响。河桥争渡喧。窜雉飞横涧。藏狐入断原。将军高宴晚。来过青竹园。
<br>
<br>　　【从驾观讲】〖诗集误作降。〗武诗
<br>
<br>　　校战出长杨。兵栏入斗场。置阵横云起。开营雁翼张。门嫌磁石碍。马畏铁菱伤。龙渊触牛斗。繁弱骇天狼。落星奔骥。浮云上。急风吹战鼓。高尘拥贝装。骇猿时落木。惊鸿屡断行。树寒条更直。山枯菊转芳。豹略推全胜。龙图揖所长。小臣欣寓目。还知奉会昌。
<br>
<br>　　【奉报赵王出师在道赐诗】
<br>
<br>　　上将出东平。先定下江兵。弯弓伏石动。振鼓沸沙鸣。横海将军号。长风骏马名。雨歇残虹断。云归一雁征。暗严朝石湿。空山夜火明。低桥涧底渡。狭路花中行。锦车同建节。鱼轩异泊营。军中女子气。塞外夫人城。小人乖摄养。歧路阻逢迎。几月芝田熟。何年金灶成。哀笳关塞曲。嘶马别离声。王子身为宝。深思不倚衡。
<br>
<br>　　【和赵王送峡中军诗】
<br>
<br>　　楼船聊习战。白羽试军。山城对却月。岸阵抵平云。赤也悬弩影。流星抱剑文。胡笳遥警夜。塞马暗嘶群。客行明月峡。猿声不可闻。
<br>
<br>　　【奉和赵王途中五韵诗】〖《诗纪》云。艺文云王褒作。庾集载此。疑误收也。〗
<br>
<br>　　飘飘映车幕。出没望连旗。度云还翊阵。回风即送师。峡路沙如月。山峰石似眉。村桃拂红粉。岸柳被青丝。锦城遥可望。回鞍念此时。
<br>
<br>　　【侍从徐国公殿下军行诗】
<br>
<br>　　八风占阵气。六甲候兵韬。置府仍张幕。麾军即秉旄。长旗临广武。烽火照成皋。巡寒重挟纩。酌水胜单醪。阵後云逾直。兵深星转高。电＜炎＞驱龙马。山精镂宝刀。塞迥翻榆叶。关寒落雁毛。既得从神武。何须念久劳。
<br>
<br>　　【同卢记室从军诗】
<br>
<br>　　《河图》论阵气。金匮辨星文。地中鸣鼓角。天上下将军。函犀恒七属。络铁本千群。飞梯聊度绛。合弩暂凌汾。寇阵先中断。妖营即两分。连烽对岭度。嘶马隔河闻。箭飞如疾雨。城崩似坏云。英王於此战。何用武安君。
<br>
<br>　　【伏闻游猎诗】
<br>
<br>　　虞旗喜旦晴。猎马向山横。石关鱼贯上。山梁雁翅行。雪平寻兔迹。林听雉声。马嘶山谷响。弓寒桑柘鸣。闻弦鸟自落。望火兽空惊。无风树即正。不冻水还平。谁知茂陵下。愿入雎阳城。
<br>
<br>　　【见征客始还遇猎诗】
<br>
<br>　　贰师新受诏。长平正凯归。犹言乘战马。未得解戎衣。上林遇逐猎。宜春暂合围。汉帝熊犹愤。秦王雉更飞。故人迎借问。念旧始依依。河边一片石。不复肯支机。
<br>
<br>　　【奉和阐弘二教应诏诗】
<br>
<br>　　五明教已设。三元法复开。鱼山将鹤岭。清梵两边来。香烟聚为塔。花雨积成台。空心论佛性。贞气辨仙才。露盘高掌滴。风乌平翅回。无劳问待诏。自识昆明灰。
<br>
<br>　　【至《老子》庙应诏诗】
<br>
<br>　　虚无推驭辨。寥廓本乘霓。三门临苦县。九井对灵盛丹须竹节。量药用刀圭。石似临邛芋。芝如封禅泥。＜毛＞毛新鹄小。盘根古树低。野戍孤烟起。春山百鸟啼。路有三千别。途经七圣迷。唯当别关吏。直向流沙西。
<br>
<br>　　【奉和赵王游仙诗】
<br>
<br>　　藏山还采药。有道得从师。京兆陈安世。成都李意期。玉京传相鹤。太乙授飞龟。白石香新芋。青泥美熟芝。山精逢照镜。樵客值围棋。石纹如碎锦。藤苗似乱丝。蓬莱在何处。汉後欲遥祠。
<br>
<br>　　【奉和同泰寺浮图诗】
<br>
<br>　　凌太清。照殿比东京。长影临双阙。高层出九城。ㄆ积行云碍。幡摇度鸟惊。凤飞如始泊。莲合似初生。轮重对月满。铎韵拟鸾声。画水流全住。图云色半轻。露晚盘犹滴。珠朝火更明。虽连博望苑。还接银沙城。天香下桂殿。仙梵入伊笙。庶闻八解乐。方遣六尘情。
<br>
<br>　　【奉和法筵应诏诗】
<br>
<br>　　五城邻北极。百雉壮西昆。钩陈横复道。阊阖抵灵轩。千柱莲花塔。由旬紫绀园。佛影胡人记。经文汉语翻。星窥朱鸟牖。云宿凤凰门。新禽解杂啭。春柳卧生根。早雷惊蛰户。流雪长河源。建始移交让。徽音种合昏。风飞扇天辩。泉涌属丝言。羁臣从散木。无以预中天。□□遥可望。终类仰弦。
<br>
<br>　　【和从驾登云居寺塔】〖诗集无此字。〗诗
<br>
<br>　　重峦千仞塔。危磴九层台。石关恒逆上。山梁乍斗回。阶下云峰出。窗前风洞开。隔岭钟声度。中天梵响来。平时欣侍从。於此暂徘徊。
<br>
<br>　　【和】〖诗集和上有五言二字。〗何仪同讲竟述怀诗
<br>
<br>　　无名即讲道。有动定论机。安经让礼席。正业理儒衣。似得游焉趣。能同舍讲归。石渠人少歇。华阴市暂稀。秋云低晚气。短景侧馀辉。萤排乱草出。雁舍断芦飞。别有平陵迳。萧条客鬓衰。饥噪空仓雀。寒惊懒妇机。实欣怀谀问。逢君理入微。
<br>
<br>　　【奉和赵王隐士诗】〖《诗纪》云。王褒同赋。〗
<br>
<br>　　洛阳徵五隐。东都别二贤。云气浮函谷。星光集颍川。霸陵采樵路成都卖卜钱。鹿裘披稍裂。藜床坐欲穿。阮籍唯长啸。嵇康讶一弦。涧险无平石。山深足细泉。短松犹百尺。少鹤已千年。野鸟繁弦啭。山花焰火然。洞风吹户里。石乳滴窗前。虽无亭长识。终见野人传。
<br>
<br>　　【经陈思王墓诗】
<br>
<br>　　公子独忧生。丘垄擅馀名。采樵枯树尽。犁田荒隧平。宁追宴平乐。讵想谒承明。旦余来锡命。兼言事结成。飘遥河朔远。飚飓风鸣。雁与云俱阵。沙将蓬共惊。枯桑落古社。寒鸟归孤城。陇水哀葭曲。渔阳惨鼓声。离家来远客。安得不伤情。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷三】
<br>
<br>　　庾信
<br>
<br>　　【拟咏怀诗二十七首】
<br>
<br>　　步兵未饮酒。中散未弹琴。索索无真气。昏昏有俗心。涸鲋常思水。惊飞每失林。风云能变色。松竹且悲吟。由来不得意。何必往长岑。（○本集三。《类聚》二十六作咏怀诗。庾开府诗集上。《诗纪》百十六。）
<br>
<br>　　赭衣居傅严。垂纶在渭川。乘舟能上月。飞幰欲扪天。谁知志不就。空有直如弦。洛阳苏季子。连衡遂不连。既无六国印。翻思二顷田。（○本集三。庾开府诗集上。《诗纪》百十六。）
<br>
<br>　　俎豆非所习。帷幄复无谋。不言班定远。应为万里侯。燕客思辽水。秦人望陇头。倡家遭强娉。质子值仍留。自怜才智尽。空伤年鬓秋。（○同上）
<br>
<br>　　楚材称晋用。秦臣即赵冠。离宫延子产。羁旅接陈完。寓卫非所寓。安齐独未安。雪泣悲去鲁。凄然忆相韩。唯彼穷途恸。知余行路难。（○同上）
<br>
<br>　　惟忠且惟孝。为子复为臣。一朝人事尽。身名不足亲。吴起常辞魏。韩非遂入秦。壮情已消歇。雄图不复申。移住华阴下。终为关外人。（○同上）
<br>
<br>　　畴昔国士遇。生平知己恩。直言珠可吐。宁知炭可吞。一顾重尺璧。千金轻一言。悲伤刘孺子。凄怆史皇孙。无因同武骑。归守灞陵园。（○本集三。《类聚》二十六。庾开府诗集上。《诗纪》百十六。）
<br>
<br>　　榆关断音信。汉使绝经过。胡笳落泪曲。羌笛断肠歌。纤腰减束素。别泪损横波。恨心终不歇。红颜无复多。枯木期填海。青山望断河。（○本集三。庾开府诗集上。《诗纪》百十六。）
<br>
<br>　　白马向清波。乘冰始渡河。置兵须近水。移营喜灶多。长坂初垂翼。鸿沟遂倒戈。的颅於此去。虞兮奈若何。空营卫青冢。徒听田横歌。（○同上）
<br>
<br>　　北临玄菟郡。南戍朱鸢城。共此无期别。俱知万里情。昔尝游令尹。今时事客卿。不特贫谢富。安知死羡生。怀秋独悲此。平生何谓平。（○同上）
<br>
<br>　　悲歌度燕水。弭节出阳关。李陵后此去。荆卿不复还。故人形影灭。音书两俱绝。遥看塞北云。悬想关（《诗纪》云。一作天。）山雪。游子河梁上。应将苏武别。（○同上）
<br>
<br>　　摇落秋为气。凄凉多怨情。啼枯湘水竹。哭坏杞梁城。天亡遭愤战。日蹙值愁兵。直虹朝映垒。长星夜落营。楚歌饶恨曲。南风多死声。眼前一杯酒。谁论身后名。（○同上）
<br>
<br>　　周王逢郑忿。楚后值秦冤。梯冲已鹤列。冀马忽云屯。武安檐瓦振。昆阳猛兽奔。流星夕照镜。烽火夜烧原。古狱饶冤气。空亭多枉魂。天道或可问。微兮不忍言。（○本集三。《类聚》二十六。庾开府诗集上。《诗纪》百十六。）
<br>
<br>　　横流遘屯慝。上墋结重氛。哭市闻妖兽。颓山起怪云。绿林多散卒。清波有败军。智士今安用。忠臣且未闻。惜无万金产。东求沧海君。（○本集三。庾开府诗集上。《诗纪》百十六。）
<br>
<br>　　吉士长为吉。善人终日善。大道忽云乖。生民随事蹇。有情何可豁。忘怀固难遣。麟穷季氏罝。虎振周王圈。平生几种意。一旦冲风卷。（○同上）
<br>
<br>　　六国始咆哮。纵横未定交。欲竞连城玉。翻徵缩酒茅。折骸犹换子。登爨已悬巢。壮冰初开地。盲风正折胶。轻云飘马足。明月动弓弰。楚师正围巩。秦兵未下崤。始知千载内。无复有申包。（○同上）
<br>
<br>　　横石三五片。长松一两栎。对君俗有眼。真兴理当无。野老披荷叶。家童扫栗跗。竹林千户封。甘橘万头奴。君见愚公谷。真言此谷愚。（○同上）
<br>
<br>　　日晚荒城上。苍茫馀落晖。都护楼兰返。将军疏勒归。马有凤尘气。人多关塞衣。阵云平不动。秋蓬卷欲飞。闻道楼船战。今年不解围。（○同上）
<br>
<br>　　寻思万户侯。中夜忽然愁。琴声遍屋里。书卷满床头。虽言梦蝴蝶。定自非庄周。残月如初月。新秋似旧秋。露泣连珠下。萤飘碎火流。乐天乃知命。何时能不忧。（○同上）
<br>
<br>　　愦愦天公晓。精神殊乏少。一郡催曙鸡。数处惊眠鸟。其觉乃于于。其忧惟悄悄。张仪称行薄。管仲称器小。天下有情人。居然性灵夭。（○同上）
<br>
<br>　　在死犹可忍。为辱岂不宽。古人持此性。遂有不能安。其面虽可热。其心长自寒。匣中取明镜。披图自照看。幸无侵饿理。差有犯兵栏。拥节时驱传。乘亭不据鞍。代郡蓬初转。辽阳桑欲乾。秋云粉絮结。白露水银团。一思探禹穴。无用鏖皋兰。（○同上）
<br>
<br>　　倏忽市朝变。苍茫人事非。避谗应采葛。忘情遂食薇。怀愁正摇落。中心怆有违。独怜生意尽。空惊槐树衰。（○同上）
<br>
<br>　　日色临平乐。风光满上兰。南国美人去。东家枣树完。抱松伤别鹤。向镜绝孤鸾。不言登陇首。唯得望长安。（○同上）
<br>
<br>　　斗麟能食日。战水定惊龙。鼓鞞喧七萃。风尘乱九重。鼎湖去无返。苍梧悲不从。徒劳铜誉妓。遥望西陵松。（○同上）
<br>
<br>　　无闷无不闷。有待何可待。昏昏如坐雾。漫漫疑行海。千年水未清。一代人先改。昔日东陵侯。唯见瓜园在。（○本集三。《类聚》二十六。庾开府诗集上。《诗纪》百十六。）
<br>
<br>　　怀抱独惛惛。平生何所论。由来千种意。并是桃花源。谷皮两书帙。壶卢一酒樽。自知费天下。也复何足言。（○同上）
<br>
<br>　　萧条亭障远。凄惨风尘多。关门临白狄。城影入黄河。秋风别苏武。寒水送荆轲。谁言气盖世。晨起帐中歌。（○本集三。《类聚》二十六。庾开府诗集上。《诗纪》百十六。又文镜秘府论引歌一韵。）
<br>
<br>　　被甲阳云台。重云久未闻。鸡鸣楚地尽。鹤唳秦军来。罗梁犹下礌。杨排久飞灰。出门车轴折。吾王不复回。（○本集三。庾开府诗集上。《诗纪》百十六。）
<br>
<br>　　【和张侍中述怀诗】
<br>
<br>　　阳穷乃悔吝。世季诚屯剥。奔河绝地维。折柱倾天角。成群海水飞。如雨天星落。负锸遂移山。藏舟终去壑。生民忽已鱼。君子徒为鹤。畴昔逢知己。生平荷恩渥。故组竟无闻。程婴空寂寞。永嘉独流寓。中原惟鼎镬。道险卧樚栌。身危累素壳。漂流从木梗。风卷随秋箨。张翰不归吴。陆机犹在洛。汉阳钱遂尽。长安米空索。时占季主龟。乍贩韩康药。伏辕终入绊。垂翅犹离缴。徒怀琬琰心。空守黄金诺。虢郐终无寄。齐秦晚何托。大夫唯闵周。君子常思亳。寂寥共羁旅。萧条同负郭。农谈止谷稼。野膳唯藜藿。操乐楚琴悲。忘忧鲁酒薄。渭滨观坐钓。谷口看秋获。唯有丘明耻。无复荣期乐。夷则火星流。天根秋水涸。冬严日不暖。岁晚风多朔。杨浮有怪云。细凌闻灾雹。木皮三寸厚。泾泥五斗浊。虽忻曲辕树。犹惧雕陵鹊。生涯实有始。天道终虚橐。且悦善人交。无疑朋友数。何时得云雨。复见翔寥廓。（诗集作郭。○本集三。庾开府诗集上。《诗纪》百十六。）
<br>
<br>　　【奉和示内人诗】
<br>
<br>　　燃香郁金屋。吹管凤凰台。春朝迎雨去。秋夜隔河来。听歌云即断。闻琴鹤倒回。在窗刻凤下。寒壁画花开。定取流霞气。时添承露杯。（○本集三。庾开府诗集上。《诗纪》百十六。）
<br>
<br>　　【奉和赵王美人春日诗】
<br>
<br>　　直将刘碧玉。来过阴丽华。秪言满屋里。并作一园花。新藤乱上格。春水漫吹沙。步摇钗梁动。红输被（本集、文苑作轮帔。诗集、《诗纪》并云。一作轮帔。）角斜。今年逐春处。先向石崇家。（○本集三。文苑英华二百十三。庾开府诗集上。《诗纪》百十六。）
<br>
<br>　　【奉和赵王春日诗】
<br>
<br>　　城傍金谷苑。园里凤凰池。细管调歌曲。长衫教舞儿。向人长曼（诗集、《诗纪》并作眼。）脸。由来薄面皮。梅花绝解作。树叶本能吹。香烟龙口出。莲子帐心垂。莫畏无春酒。须花但见随。（○本集三。庾开府诗集下。《诗纪》百十六。）
<br>
<br>　　【梦入堂内诗】
<br>
<br>　　雕梁旧刻杏。香壁本泥椒。幔绳金麦穗。帘钩银蒜条。画眉千度拭。梳头百遍撩。小衫裁裹臂。缠弦搯抱腰。日光钗<臽炎>动。窗影镜花摇。歌曲风吹韵。笙簧火炙调。即今须戏去。谁复待明朝。（○本集三。庾开府诗集上。计纪百十六。）
<br>
<br>　　【和咏舞诗】〖《诗纪》云。梁简文有咏舞诗。〗
<br>
<br>　　洞房花烛明。燕馀双舞轻。顿履随疏节。低鬟逐上声。步转行初进。衫飘曲未成。鸾回镜欲满。鹤顾市应倾。已曾天上学。讵是世中生。（○本集三。玉台新咏八。《类聚》四十三及《初学记》十五作咏舞诗。文苑英华二百十三作舞应令。庾开府诗集下作舞。《诗纪》百十六。）
<br>
<br>　　【夜听捣衣诗】
<br>
<br>　　秋夜捣衣声。飞度长门城。今夜长门月。应如昼日明。小鬟宜粟瑱圆腰运织成。秋砧调急节。乱杵变新声。石燥砧逾响。桐虚杵绝鸣。鸣石出华阴。虚桐采凤林。北堂细腰杵。南市女郎砧。击节无劳鼓。调声不用琴。并结连枝缕。双穿长命针。倡楼惊别怨。征客动愁心。同心竹叶椀。双去双来满。裙裾不奈长。衫袖偏宜短。龙文镂剪刀。凤翼缠篸管。风流响和韵。哀怨声凄断。新声绕夜风。娇转满空中。应闻长乐殿。判彻昭阳宫。花鬟醉眼缬。龙子细文红。湿摺通夕露。欠衣一夜风。玉阶风转急。长城雪应暗。新绶始欲缝。细锦行须纂。声烦广陵散。杵急渔阳掺。新月动金波。秋云泛滥过。谁怜征戍客。今夜在交河。栩阳离别赋。临江愁思歌。复令悲此曲。红颜馀几多。（○本集三。庾开府诗集上。《诗纪》百十六。又《类聚》六十七引城、明、成、声、鸣、阴、林、砧、针、心十韵。）
<br>
<br>　　【预麟趾殿校书和刘仪同诗】
<br>
<br>　　止戈兴礼乐。修文盛典谟。壁开金石篆。河浮云雾图。芸香上延阁。碑石向鸿都。诵书徵博士。明经拜大夫。璧池寒水落。学市旧槐疏。高谭变白马。雄辩塞飞狐。月落将军树。风惊御史乌。子云犹汗简。温舒正削蒲。连云虽有阁。终欲想江湖。（○本集三。《初学记》十二。文苑英华二百四十作和刘仪同。文苑英华三百十一。庾开府诗集上。《诗纪》百十六。）
<br>
<br>　　【和宇文内史入重阳阁诗】
<br>
<br>　　北原风雨散。南宫容卫疏。待诏还金马。儒林归石渠。徒悬仁寿镜。空聚茂陵书。竹泪垂秋荀。莲衣落夏蕖。顾成始移庙。阳陵正徙居。旧兰憔悴长。残花烂熳舒。别有昭阳殿。长悲故婕妤。（○本集三。文苑英华三百十四作登宇文内史入重阳阁。庾开府诗集上。《诗纪》百十六。）
<br>
<br>　　【忝在司水看治渭桥诗】
<br>
<br>　　大夫参下位。司职渭之阳。富平移铁钅巢。甘泉运石梁。跨虹连绝岸。浮鼋续断航。春洲鹦鹉色。流水桃花香。星精逢汉帝。钓叟值周王。平堤石岸直。高堰柳阴长。羡言杜元凯。河桥独举觞。（○本集三。《初学记》七。又《类聚》九作看治渭桥诗。引阳、梁、航、香四韵。庾开府诗集上。《诗纪》百十六。）
<br>
<br>　　【北园新齐成应赵王教诗】
<br>
<br>　　虹枌跂鸟翼。山节拱兰枝。画梁云气绕。彫窗玉女窥。月悬唯返照。莲开长倒垂。盘根纽坏石。行雨暴浇池。长藤连格徙。高树带巢移。鸟声唯杂曲。花风直乱吹。白虎题书观。玄熊帖射皮。文弘入舞曲。月扇掩歌儿。玉节调笙管。金船代酒卮。若论曹子建。天人本共知。（○本集三。文苑英华百七十九作北园新斋成应教。庾开府诗集上。《诗纪》百十六。）
<br>
<br>　　【同会河阳公新造山池聊得寓目诗】
<br>
<br>　　横阶仍凿涧。对户即连峰。暗石疑藏虎。盘根似卧龙。沙洲聚乱荻。洞口碍横松。引泉恒数派。开严即十重。北阁闻吹管。南邻听击钟。菊寒花正合。杯香酒绝浓。由来魏公子。今日始相逢。（○本集三。文苑英华百六十五作同会河阳公新造暗山池聊得寓目。庾开府诗集上。《诗纪》百十六。）
<br>
<br>　　【登州中新阁诗】
<br>
<br>　　跨虚凌倒景。连云讵少阳。璇极龙鳞上。雕甍鹏翅张。千寻文杏照。十里木兰香。开窗对高掌。平坐望河梁。歌响闻长乐。钟声彻建章。赋用王延寿。书须韦仲将。龙来随画壁。风起逐吹簧。石作芙蓉影。池如明镜光。花梁反披叶。莲井倒垂房。徒然思燕贺。无以预鹍翔。（○本集三。文苑英华三百十四。庾开府诗集上。《诗纪》百十六。）
<br>
<br>　　【岁晚出横门诗】
<br>
<br>　　年华改岁阴。游客喜登临。据鞍垂玉帖。横腰带锦心。冰弱浮桥没。沙虚马迹深。倚弓依石岸。回床向柳阴。智琼来劝酒。文君过听琴。明朝云雨散。何处更相寻。（○本集三。庾开府诗集上。《诗纪》百十六。）
<br>
<br>　　【北园射堂新成诗】
<br>
<br>　　轩台聊可习。仙的不难登。转箭初调筈。横弓先望堋。惊心一雁落。连臂两猿腾。直知王济巧。谁觉魏舒能。空心不死树。无叶未枯藤。择贤方至此。传卮欣得朋。（○本集三。《类聚》七十四。庾开府诗集上。《诗纪》百十六。）
<br>
<br>　　【七夕诗】
<br>
<br>　　牵牛遥映水。织女正登车。星桥通汉使。机石逐仙槎。隔河相望近。经秋离别赊。愁将今夕恨。复著明年花。（○玉台新咏八。古今岁时杂咏二十五佚作者名。）
<br>
<br>　　【园庭诗】
<br>
<br>　　杖乡从物外。养学事闲郊。穷愁方汗简。无遇始观爻。谷寒已吹律。檐空更剪茆。樵隐恒同路。人禽或对巢。水蒲开晚结。风竹解寒苞。古槐时变火。枯枫乍落胶。倒屣迎悬榻。停琴听《解嘲》。香螺酌美酒。枯蚌藉兰殽。飞鱼时触钓。翳雉屡悬庖。但使相知厚。当能来结交。（○本集四。庾开府诗集上。《诗纪》百十六。）
<br>
<br>　　【归田诗】
<br>
<br>　　务农勤九谷。归来嘉一厘。穿渠移水碓。烧棘起山田。树阴逢歇马。鱼潭见酒船。苦李无人摘。秋瓜不直钱。社鸡新欲伏。原蚕始更眠。今日张平子。翻为人所怜。（○本集四。庾开府诗集上。《诗纪》百十六。）
<br>
<br>　　【寒园即目诗】
<br>
<br>　　寒园星散居。摇落小村墟。游仙半壁画。隐士一床书。子月泉心动。阳爻地气舒。雪花深数尺。冰床厚尺馀。苍鹰斜望雉。白鹭下看鱼。更想东都外。群公别二疏。（○本集四。庾开府诗集上。《诗纪》百十六。）
<br>
<br>　　【幽居值春诗】
<br>
<br>　　山人久陆沈。幽迳忽春临。决渠移水碓。开园扫竹林。欹桥久半断。崩岸始邪侵。短歌吹细笛。低声泛古琴。钱刀不相及。耕种且须深。长门一纸赋。何处觅黄金。（○本集四。庾开府诗集上。《诗纪》百十六。）
<br>
<br>　　【卧疾穷愁诗】
<br>
<br>　　危虑风霜积。穷愁岁月侵。留蛇常疾首。映弩屡惊心。稚川求药录。君平问卜林。野老时相访。山僧或见寻。有菊翻无酒。无弦则有琴。讵知长抱膝。独为梁父吟。（○本集四。庾开府诗集上。《诗纪》百十六。）
<br>
<br>　　【山斋诗】
<br>
<br>　　寂寥寻静室。蒙密就山斋。滴沥泉浇路。穹窿石卧阶。浅槎全不动。盘根唯半理。圆珠坠晚菊。细火落空槐。直置风云惨。弥怜心事乖。（○本集四。文苑英华三百十七。庾开府诗集上。《诗纪》百十六。）
<br>
<br>　　【望野诗】
<br>
<br>　　试策千金马。来登五丈原。有城仍旧县。无树即新村。水向兰池泊。日斜细柳园。涸渚通沙路。寒渠塞水门。但得风云赏。何须人事论。（○本集四。庾开府诗集上。《诗纪》百十六。）
<br>
<br>　　【蒙赐酒诗】
<br>
<br>　　金膏下帝台。玉历在蓬莱。仙人一遇饮。分得两三杯。忽闻桑叶落。正值菊花开。阮籍披衣进。王戎含笑来。从今觅仙药。不假向瑶台。（○本集四。庾开府诗集下。《诗纪》百十六。又草堂诗八九日诗注作庾信诗。引开一韵。）
<br>
<br>　　【奉报赵王惠酒诗】〖《诗纪》云。一作奉报赐酒。〗
<br>
<br>　　梁王修竹园。冠盖风尘喧。行人忽枉道。直进桃花源。稚子还羞出。惊妻倒闭门。始闻传上命。定是赐中樽。野炉然树叶。山杯捧竹根。风池还更煖。寒谷遂长暄。未知稻粱雁。何时能报恩。（○本集四。《类聚》七十二。庾开府诗集上作春报赐酒。《诗纪》百十六。）
<br>
<br>　　【有喜致醉诗】
<br>
<br>　　忽见庭生玉。聊欣蚌出珠。兰芬犹载寝。蓬箭始悬弧。既喜枚都尉。能欢陵大夫。频朝中散客。连日步兵厨。杂曲随琴用。残花听酒须。脆梨裁数实。甘查唯一株。兀然已复醉。摇头歌凤雏。（○本集四。庾开府诗集上。《诗纪》百十六。）
<br>
<br>　　【喜晴应诏敕自疏韵诗】
<br>
<br>　　御辩诚膺录。维皇称有建。雷泽昔经渔。负夏时从贩。柏梁骖驷马。高陵驰六传。有序属宾连。无私表平宪。河堤崩故柳。秋水高新堰。心斋愍昏垫。乐彻怜胥怨。禅河秉高论。法轮开胜辩。王城水斗息。洛浦《河图》献。伏泉还习坎。归风已回巽。桐枝长旧围。蒲节抽新守。山薮欣藏疾。幽栖得无闷。有庆兆民同。论年天子万。（○本集四。文苑英华百七十。庾开府诗集上。《诗纪》百十六。）
<br>
<br>　　【同颜大夫初晴诗】
<br>
<br>　　夕阳含水气。反景照河堤。湿花飞未远。阴云敛向低。燕燥还为石。龙残更是泥。香泉酌冷涧。小艇钓莲溪。但使心齐物。何愁物不齐。（○本集四。庾开府诗集上。《诗纪》百十六。又《类聚》二、《初学记》二、万花谷二俱作初晴诗。引低、泥二韵。）
<br>
<br>　　【奉和赵王喜雨诗】
<br>
<br>　　玄霓临日谷。封蚁对云台。投壶欲起电。倚柱稍惊雷。白沙如湿粉。莲花类洗）杯。惊乌洒翼度。湿雁断行来。浮桥七星起。高堰六门开。犹言祀蜀帝。即似望荆台。厥田终上上。原野自莓莓。（○本集四。庾开府诗集下。《诗纪》百十六。又《类聚》二作和赵王喜雨诗。引台、雷、杯、来、开、莓六韵。）
<br>
<br>　　【和李司】〖诗集无司字。〗录喜雨诗
<br>
<br>　　纯阳实久亢。云汉乃昭回。临河沈璧玉。夹道画龙媒。离光初绕电。震气始乘雷。海童还碣石。神女向阳台。云遂鱼鳞起。渠随龙骨开。崩沙杂水去。卧树拥槎来。喜苗双合颖。熟稻再含胎。属此欣膏露。逢君摛掞才。愧乏琼将玖。无酬美且偲。（○本集四。文苑英华百五十三。庾开府诗集上。《诗纪》百十六。又《类聚》二作喜雨诗。引雷、开、来、胎四韵。）
<br>
<br>　　【郊行值雪诗】
<br>
<br>　　风云俱惨惨。原野共茫茫。雪花开六出。冰珠映九光。还如驱玉马。暂似猎银獐。阵云全不动。寒山无物香。薛君一狐白。唐侯两骕骦。寒关日欲暮。披雪渡河梁。（○本集四。庾开府诗集上。《诗纪》百十六。）
<br>
<br>　　【奉和赵王西京路春旦诗】
<br>
<br>　　直城龙首抗。横桥天汉分。风乌疑近日。露掌定高云。新渠还入渭。旧鼎更开汾。汉猎熊攀槛。秦田雉失群。宜年动春律。御宿敛寒氛。弄玉迎箫史。东方觅细君。杨柳成歌曲。蒲桃学绣文。鸟鸣还独解。花开先自薰。谁知灞陵下。犹有故将军。（○本集四。文苑英华百五十七。庾开府诗集上。《诗纪》百十六。）
<br>
<br>　　【奉和夏日应令诗】
<br>
<br>　　朱帘卷丽日。翠幕蔽重阳。五月炎蒸气。三时刻漏长。麦随风里熟。梅逐雨中黄。开冰带井水。和粉杂生香。衫含蕉叶气。扇动竹花凉。早菱生软角。初莲开细房。愿陪仙鹤举。洛浦听笙簧。（○本集四。《初学记》三。文苑英华百七十九作庾亮。《诗纪》百十六。）
<br>
<br>　　【和乐仪同苦热诗】
<br>
<br>　　火井沈荧散。炎洲高<臽炎>通。鞭石未成雨。鸣鸢不起风。思为鸾翼扇。愿借明光宫。临淄迎子礼。中散就安丰。美酒含兰气。甘瓜开蜜筒。寂寥人事屏。还得隐墙东。（○本集四。文苑英华二百十作苦热和乐仪同。《乐府诗集》六十五作苦热行。庾开府诗集上。《诗纪》百十六。）
<br>
<br>　　【和裴仪同秋日诗】
<br>
<br>　　萧条依白社。寂寞似东皋。学异南宫敬。贫同北郭骚。蒙吏观秋水。莱妻纺落毛。旅人嗟岁暮。田家厌作劳。霜天林木燥。秋气风云高。栖遑终不定。方欲涕沾袍。（○本集四。庾开府诗集上。《诗纪》百十六。）
<br>
<br>　　【咏园花诗】
<br>
<br>　　暂往春园傍。聊过看果行。枝繁类金谷。花杂映河阳。自红无假染。真白不须妆。燕送归菱井。蜂衔上蜜房。非是金炉气。何关柏殿香。裛衣偏定好。应持奉魏王。（○本集四。《类聚》八十八。《诗纪》百十六。）
<br>
<br>　　【西门豹庙诗】
<br>
<br>　　君子为利博。达人树德深。蘋藻由斯荐。樵苏幸未侵。恭闻正臣祀。良识佩韦心。容范虽年代。徽猷若可寻。菊花随酒馥。槐影向窗临。鹤飞疑逐舞。鱼惊似听琴。漳流鸣磴石。铜雀影秋林。（○本集四。《类聚》三十八。文苑英华三百二十。庾开府诗集下。《诗纪》百十六。）
<br>
<br>　　【和王少保遥伤周处士诗】
<br>
<br>　　冥漠尔游岱。凄凉余向秦。虽言异生死。同是不归人。昔余仕冠盖。值子避风尘。望气求真隐。伺关待逸民。忽闻泉石友。芝桂不防身。怅然张仲蔚。悲哉郑子真。三仙犹有鹤。五柳更应春。遂令从渭水。投吊）往江滨。（○本集四。《类聚》三十四作伤周处士。文苑英华三百二。庾开府诗集上。《诗纪》百十六。）
<br>
<br>　　【伤王司徒褒诗】
<br>
<br>　　昔闻王子晋。轻举逐神仙。谓言君积善。还得嗣前贤。四海皆流寓。非为独播迁。岂意中台坼。君当风烛前。自君钟鼎族。江东三百年。宝刀仍世载。琱戈本旧传。绿绂纡槐绶。黄金饰侍蝉。地建忠臣国。家开孝子泉。自能枯木润。足得流水圆。以君承祖武。诸侯无间然。青衿已对日。童子即论天。颍阴珠玉丽。河阳脂粉妍。名高六国共。价重十城连。辩足观秋水。文堪题马鞭。回鸾抱书字。别鹤绕琴弦。拥旄裁甸服。垂帷非被边。静亭空系马。闲烽直起烟。不废）披书案。无妨坐钓船。茂陵忽多病。淮阳实未痊。侍医逾默默。神理前绵绵。永别张平子。长埋王仲宣。柏谷移松树。阳陵买墓田。陕路秋风起。寒堂已飒焉。丘杨一摇落。山火即时燃。昔为人所羡。今为人所怜。世途旦复旦。人情玄又玄。故人伤此别。留恨满秦川。定名於此定。全德以斯全。唯有山阳笛。凄余思旧篇。（○本集四。文苑英华三百二。庾开府诗集上。《诗纪》百十六。）
<br>
<br>　　【仰和何仆射还宅怀故诗】
<br>
<br>　　紫阁旦朝罢。中台夕奏稀。无复千金笑。徒劳五日归。步檐朝未扫。兰房昼掩扉。菭生理曲处。网积回文机。故瑟馀弦断。歌梁秋燕飞。朝云虽可望。夜帐定难依。愿凭甘露入。方假慧灯辉。宁知洛城晚。还泪独沾衣。（○本集四。玉台新咏八。庾开府诗集下。《诗纪》百十六。）
<br>
<br>　　【送炅法师葬诗】
<br>
<br>　　龙泉今日掩。石洞即时封。玉匣摧谈柄。悬河落辩锋。香炉犹是柏。麈尾更成松。郭门未十里。山回已数重。尚闻香阁梵。犹听竹林钟。送客风尘拥。寒郊霜露浓。性灵如不灭。神理定何从。（○本集四。《初学记》十四。文苑英华三百五作送灵法师葬。庾开府诗集下。《诗纪》百十六。）
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
