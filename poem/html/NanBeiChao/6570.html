<HTML>
<HEAD>
<TITLE>北魏诗 卷01-04 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 北魏诗 卷01-04</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>北魏诗 卷01-04</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-13&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6570"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'北魏诗 卷01-04')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[北魏诗 卷01-04]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷一】
<br>
<br>　　☆韩延之
<br>
<br>　　〈延之。字显宗。南阳堵阳人。仕晋位平西府录事参军。後奔姚兴。明元帝泰常二年入魏。为虎牢镇将。赐爵鲁阳侯。太平真君中卒。〉
<br>
<br>　　【赠中尉李彪诗】
<br>
<br>　　贾生谪长沙。董儒诣临江。愧无若人迹。忽寻两贤踪。追昔渠阁游。策驽厕群龙。如何情愿夺。飘然独远从。痛哭去旧国。衔泪届新邦。哀哉无援民。嗷然失侣鸿。彼苍不我闻。千里告志同。
<br>
<br>　　☆宗钦
<br>
<br>　　〈钦。字钦若。金城人。仕沮渠蒙逊为中书郎、世子洗马。太武平凉州。入魏。拜著作郎。太平真君十一年被诛。〉
<br>
<br>　　【赠高允诗】〖十二章〗
<br>
<br>　　嵬峨恒岭。氵养沧溟。山挺其和。水其精。启兹令族。应期诞生。华冠众彦。伟迈群英。
<br>
<br>　　於穆吾子。含贞藉茂。如彼松竹。陵霜擢秀。味老思冲。玩易体复。戢翼九皋。声溢宇宙。
<br>
<br>　　我皇龙兴。重离叠映。刚德外彰。柔明内镜。乾象奄气。坤厚山竞。风无殊音。俗无异径。
<br>
<br>　　经纬曰文。著述曰史。斟酌九流。错综幽旨。帝用讠州谘。明发虚拟。广辟四门。披延髦士。
<br>
<br>　　尔应其求。翰飞东观。口吐琼音。手挥霄翰。弹毫珠零。落纸锦粲。坟无凝割。典无滞泮。
<br>
<br>　　山降则谦。含柔为信。林崇日渐。明外斯进。有邈夫子。兼兹四慎。弱而难胜。通而不峻。
<br>
<br>　　南董邈矣。史功不申。固倾佞窦。雄秽美新。迁以陵腐。邕由卓泯。时无逸勒。路盈摧轮。
<br>
<br>　　尹佚谟周。孔明述鲁。抑扬群致。宪章三五。昂昂高生。纂我遐武。勿谓古今。违规易矩。
<br>
<br>　　自昔索居。沈沦西藩。风马既殊。标榜莫缘。开通有运。暗遇当年。披衿暂面。定交一言。
<br>
<br>　　谘疑秘省。访滞京都。水镜叔度。洗吝田苏。望仪神婉。即象心虚。悟言礼乐。探赜诗书。履霜悼迁。抚节感变。嗟我年迈。迅逾激电。进乏由赐。退非回宪。素发掩玄。枯颜落茜。
<br>
<br>　　文以会友。友由知己。诗以明言。言以通理。盼坎迷流。觌艮暗止。庶尔虬光。回鳞曲水。
<br>
<br>　　☆段承根
<br>
<br>　　〈承根。武威姑臧人。仕魏为著作郎。太平真君十一年。以崔浩撰史事。同被诛。〉
<br>
<br>　　【赠李宝诗】〖七章〗
<br>
<br>　　世道衰陵。淳风殆缅。衢交问鼎。路盈访玺犭旬竞争驰。天机莫践。不有真宰。榛棘谁翦。
<br>
<br>　　於皇我後。重明袭焕。文以息烦。武以静乱。剖奉求珍。搜严采干。野无投纶。朝盈逸翰。
<br>
<br>　　自昔凉季。林焚渊涸。矫矫公子。鳞羽靡托。灵慧虽奋。袄氛未廓。凤戢昆丘。龙潜玄漠。
<br>
<br>　　数不常扰。艰极则夷。奋翼幽裔。翰飞京师。珥蝉紫闼。伏节方畿。弼我王度。庶绩缉熙。
<br>
<br>　　自余幽沦。眷参旧契。庶庇馀光。优游卒岁。忻路未淹。离辔已际。顾难分岐。载张载继。
<br>
<br>　　闻诸交旧。累圣叠曜。淳源虽漓。民怀余劭。思乐哲人。静以镇躁。蔼彼繁音。和此清调。
<br>
<br>　　询下曰文。辩讦曰明。化由礼治。政以宽成。勉崇仁教。播德简刑。倾首景风。迟闻休声。
<br>
<br>　　☆游雅
<br>
<br>　　〈雅。字伯度。小名黄头。广平任人。和平二年卒。赠相州刺史。〉
<br>
<br>　　【诗】
<br>
<br>　　〖魏《书》曰：高允重雅才。而雅轻薄允才。允性柔宽。不以为恨。允将婚于邢氏。雅劝允婚于其族。允兴从。雅曰：〗
<br>
<br>　　人贵河间邢。不胜广平游。人自弃伯度。我自敬黄头。
<br>
<br>　　☆北魏孝文帝元宏
<br>
<br>　　〈宏。献文帝托跋弘长子。皇兴三年。立为皇太子。五年八月。即位。改元三。延兴、承明、太和。太和二十年。改姓元氏。太和二十三年卒。年三十三。谥曰孝文皇帝。有集三十九卷。〉
<br>
<br>　　【悬瓠方丈竹堂飨侍臣联句诗】
<br>
<br>　　〖北史曰：兼中书侍郎郑道昭从征沔北。孝文飨臣于县瓠方丈竹堂。道昭与兄懿俱侍坐。乐作酒酣。孝文乃作歌。〗
<br>
<br>　　白日光天兮无不曜。江左一隅独未照。愿从圣明兮登衡会。万国驰诚混内外。云雷大振兮天门辟。率土来宾一正历。舜舞干戚兮天下归。文德远被莫不思。皇风一鼓兮九地匝。戴日依天清六合。遵彼汝坟兮昔化贞。未若今日道风明。文王政教兮晖江沼。宁如大化光四表。
<br>
<br>　　【歌】
<br>
<br>　　〖後魏略曰：孝文帝南巡至新野。临潭水而见菖蒲花。乃歌曰云云。遂建两菖蒲寺美之。〗
<br>
<br>　　两菖蒲。新野乐。
<br>
<br>　　☆高允
<br>
<br>　　〈允。字伯恭。渤海人。献文末。授怀州刺史。太和二年。拜镇军大将军。领中秘书事。加光禄大夫。太和十一年卒。年九十八。有集二十一卷。〉
<br>
<br>　　【罗敷行】
<br>
<br>　　邑中有好女。姓秦字罗敷。巧笑美回ツ。鬓发复凝肤。脚著花文履。耳穿明月珠。头作堕马髻。倒枕象牙梳。冉冉善趋步。袒袒曳长裾。王侯为之顾。驷马自踟蹰。
<br>
<br>　　【王子乔】
<br>
<br>　　王少卿。王少卿。超升飞龙翔天庭。遗仪景。云汉酬。光骛电逝忽若浮。骑日月。从列星。跨腾入太。
<br>
<br>　　廓逾杳冥。寻元气。出天门。穷览有无穷道根。
<br>
<br>　　【答宗钦诗】〖十三章〗
<br>
<br>　　〖高允为著作郎。与崔浩同撰史。宗钦赠诗以相规讽。允答之云云。後崔浩竟坐暴扬国恶。与宗钦同被诛。允以太子救得免。〗
<br>
<br>　　汤汤流汉。蔼蔼南都。载称多士。载灵珠。邈矣高族。代记丹图。启基郢域。振彩凉区。
<br>
<br>　　吾生倜傥。诞发英风。绍熙前绪。奕世克隆。方圆备体。淑德斯融。望倾群雄。响振华戎。
<br>
<br>　　响振伊何。金声克著。匡赞西藩。拯厥时务。放志琴书。恬心初素。潜思渊氵亭。秀藻云布。
<br>
<br>　　上天降命。祚钟有代。协紫宸。与乾作配。仁迈春阳。功隆覆载。招延隐叟。永贻大赉。
<br>
<br>　　伊余栎散。才朽质微。遭缘幸会。忝与枢机。窃名华省。厕足丹墀。愧无荧烛。少益天晖。
<br>
<br>　　明升非谕。信渐难兼。体卑处下。岂曰能谦。进不弘道。退失渊潜。既惭朱阙。亦愧闾阎。
<br>
<br>　　史班称达。杨蔡致深。负荷典策。载蹈於心。四辙同轨。覆车相寻。敬承嘉诲。永佩明箴。
<br>
<br>　　远思古贤。内寻诸己。仰谢丘明。长揖南史。遐武虽存。高踪难拟。夙兴夕惕。岂获恬止。
<br>
<br>　　时之圯矣。灵运未通。凤马殊隔。区域异封。有怀西望。路险莫从。王泽远洒。九服来同。
<br>
<br>　　有昔平吴。二陆称宝。今也克凉。吾生独矫。道映儒林。义为群表。我思与之。均於缟。
<br>
<br>　　仁乏田苏。量非叔度。韩生屡降。林宗仍顾。千载旷游。遘兹一遇。藻咏风流。鄙心已悟。年时迅迈。物我俱逝。任之斯通。拥之则滞。结驷贻尘。屡空亦敝。两闻可守。安有回赐。诗以言志。志以表丹。慨哉刎颈。义已中残。虽曰不敏。请事金兰。尔其励之。无忘岁寒。
<br>
<br>　　【咏贞妇彭城刘氏诗】〖八章〗
<br>
<br>　　〖渤海封卓妻刘氏。彭城人。成婚一夕。卓官於京师。以事见法。刘氏在家。忽形梦想。知卓已死。哀泣不止。经旬凶问果至。遂愤叹而终。时人比之秦嘉妻云。高允念其义高而名不著。乃为之《诗》曰：〗
<br>
<br>　　两仪正位。人伦肇甄。爰制夫妇。统业承先。虽曰异族。气犹自然。生则同室。终契黄泉。
<br>
<br>　　封生令达。卓为时彦。内协黄中。外兼三变。谁能作配。克应其选。有华宗。挺生淑媛。
<br>
<br>　　京野势殊。山川乖互。乃奉王命。载驰在路。公务既弘。私义获著。因媒致币。遘止一暮。
<br>
<br>　　率我初冠。眷彼弱笄。形由礼比。情以趣谐。忻愿难常。影迹易乖。悠悠言迈。戚戚长怀。
<br>
<br>　　时值险屯。横离尘网。伏就刑。身分土壤。千里虽遐。应如影响。良嫔洞感。发於梦想。
<br>
<br>　　仰惟亲命。俯寻嘉好。谁谓会浅。义深情到。毕志守穷。誓不二醮。何以验之。殒身是效。
<br>
<br>　　人之处世。孰不厚生。心存於义。所重则轻。结愤钟心。甘就幽冥。永捐堂宇。长辞母兄。
<br>
<br>　　茫茫中野。翳翳孤丘。葛｛ぱ糸｝蒙。荆棘四周。理苟不昧。神必俱游。异哉贞妇。旷世靡俦。
<br>
<br>　　☆刘昶
<br>
<br>　　〈昶。字休道。宋文帝第九子。封晋熙王。位中书令。废帝立。为徐州刺史。奔魏。孝文以为持节、都督吴越彭楚诸军事、大将军。镇徐州。太和二十一年卒。年六十二。〉
<br>
<br>　　【断句诗】
<br>
<br>　　〖南史曰：昶兵败奔魏。弃母妻。惟携妾一人骑马自随。在道慷慨为断句。〗
<br>
<br>　　白云满鄣来。黄尘暗天起。关山四面绝。故乡几千里。
<br>
<br>　　☆王肃
<br>
<br>　　〈肃。字恭懿。琅邪临沂人。仕齐为秘书丞。太和中。奔魏。累迁尚书令、扬州刺史。景明二年卒。年三十八。〉
<br>
<br>　　【悲平城诗】
<br>
<br>　　悲平城。驱马入云中。阴山常晦雪。荒松无罢风。
<br>
<br>　　☆彭城王元勰
<br>
<br>　　〈勰。字彦和。献文帝第六子。太和九年。封始平王。转中书令。改封彭城王。宣武永平元年被杀。〉
<br>
<br>　　【应制赋铜山松诗】
<br>
<br>　　〖北史曰：勰从孝文帝幸代都。次于上党之铜山。路傍有大松树十数株。帝赋诗示勰曰：吾作诗虽不七步。亦不言远。汝可作之。比至吾间令就也。勰时去帝十步。且行且作。未至帝所而就。〗
<br>
<br>　　问松林。松林经几冬。山川何如昔。风云与古同。
<br>
<br>　　☆李谧
<br>
<br>　　〈谧。字永和。赵郡平棘人。州再举秀才。公府二辟。并不就。延昌四年卒。〉
<br>
<br>　　【神士赋歌】
<br>
<br>　　周孔重儒教。庄老贵无为。二途虽如异。一是买声儿。生乎意不惬。死名用何施。可心聊自乐。终不为人移。脱寻余志者。陶然正若斯。
<br>
<br>　　☆郑道昭
<br>
<br>　　〈道昭。字僖伯。荥阳开封人。孝文时中书学生。迁秘书郎。拜主文中散。徙员外散骑侍郎、秘书丞、兼中书侍郎。寻正除中书郎。转通直常侍。宣武即位。徙司徒谘议参军。拜国子祭酒。又为司州州都。迁秘书监。出为光州刺史。转青州刺史。复入为秘书。熙平元年卒。〉
<br>
<br>　　【於莱城东十里与诸门徒登青阳岭太基山上四面及中｛山顶｝扫石置仙坛诗】
<br>
<br>　　寻日爱丘素。嗟月开靖场。东峰青烟寺。西顶白云堂。朱阳台望远。玄灵崖色光。高坛周四岭。中明起前岗。神居杳汉眇。接景拂霓裳。□微三四子。披霞度仙房。潇潇步林石。缭缭歌道章。空谷和鸣磬。风岫吐浮香。冷冷□虚唱。郁郁绕松梁。伊余莅东国。杖节牧齐。乘务惜暂暇。游此无事方。依严论孝老。斟泉语经庄。长文听远义。门徒森山行。踌蹰念岁述。幽衿烛扶桑。栖时自我。岂云蹈行藏。
<br>
<br>　　【与道俗□人出莱城东南九里登云峰山论经书诗】
<br>
<br>　　靖觉镜□津。浮生厌人职。辟志访□游。云峻期登涉。拂衣出州□。缓步入烟域。苔替□迳□。あ聚星路逼。霞□□友。凤驾缘虚Ａ５９。披衿接九贤。合盖高顶极。峥嵘非一□。林峦迭峻。双阙承汉开。绝虹萦敕。涧禽迹迷。窦狭鸟过亟。层穴通月□。飞岫陵地忆。回首ツ京关。连州□莱即。还济河渐□。□来尘玉食。藏名隐仙丘。希言养神直。依微姑射踪。□□朱台日。尔时春岭明。松沙若点殖。攀石坐危□。□□栖倾侧。谈对洙就宾。清赏妙无色。图外表三玄。经中精十力。道音动齐泉。义风光韶棘。此会当百龄。斯观宁心识。目海浅毛流。□崖瞥鸿翼。相翔足终身。谁辩瑶与□。万象自云云。焉用挂情忆。桓竟何为。云峰聊可息。
<br>
<br>　　【登云峰山观海岛诗】
<br>
<br>　　山游悦遥赏。观沧眺白沙。云路沈仙驾。灵章飞玉车。金轩接日彩。紫盖通月华。腾龙蔼星水。翻凤英烟家。往来风云道。出入朱明霞。雾帐芳宵起。蓬台植汉邪。流精丽部。低翠曜天葩。此瞩宁独好。斯见理如麻。秦皇非徒驾。汉武岂空嗟。
<br>
<br>　　【咏飞仙室诗】
<br>
<br>　　岩堂隐星霄。遥檐驾云飞。郑公乘日至。道士投霞归。
<br>
<br>　　☆阳固
<br>
<br>　　〈固字敬安。北平无终人。太和中为大将军刘昶法曹参军。累迁尚书侍御史。明帝即位。除尚书考功郎中。京兆王继为司徒。辟为从事中郎。府解。除前军将军。正光四年卒。年五十七。〉
<br>
<br>　　【刺谗诗】
<br>
<br>　　〖北史曰：宣武末中尉王显当权。固每直言其过。以此衔固。又有人间之。显因奏固免官。遂阖门自守。作刺谗、疾幸诗二首。〗
<br>
<br>　　巧佞巧佞。谗言兴兮。营营习习。似青绳兮。以白为黑。在汝口兮。汝非蝮虿。毒何厚兮。巧佞巧佞。一何工矣。伺间伺忿。言必从矣。朋党尊沓。自相同矣。浸润之谮。倾人墉矣。成人之美。君子贵焉。攻人之恶。君子愧焉。汝何人斯。谮毁日繁。予实无罪。何骋汝言。番番缉缉。谗言侧入。君子好谗。如或弗及。天疾谗说。汝其至矣。无妄之祸。行将及矣。泛泛游凫。弗制弗拘。行藏之徒。或智或愚。维余小子。未明兹理。毁与行俱。言与衅起。我其惩矣。我其悔矣。岂求人兮。思恕在己。
<br>
<br>　　【疾幸诗】
<br>
<br>　　彼谄谀兮。人之蠹兮。刺促昔粟。罔顾耻辱。以求媚兮。邪干侧入。如恐弗及。以自容兮。志行偏小。好习不道。朝挟其车。夕承其舆。或骑或徒。载奔载趋。或言或笑。曲事亲要。正路不由。邪径是蹈。不识大猷。不知话言。其朋其党。其徒实繁。有诡其行。有佞其音。戚施。邪媚是钦。既谗且后。以逞其心。是信是任。乱是以多。其始不慎。末如之何。习习宰。营营无极。梁丘寡智。王鲋浅识。伊戾息夫。异世同力。江充赵高。甘言似直。竖刁上官。擅生羽翼。乃如之人。僭爽其德。岂徒丧邦。又亦覆国。嗟尔中下。其亲其昵。不谓其非。不觉其失。好之有年。宠之有日。我思古人。心焉若疾。百凡君子。宜其慎矣。覆车其鉴。近可信矣。言既备矣。事既至矣。反是不思。维尘及矣。
<br>
<br>　　☆北魏孝明帝元诩
<br>
<br>　　〈诩。宣武帝第二子。延昌元年立为皇太子。四年正月即位。改元五。熙平、神龟、正光、孝昌、武泰。在位十三年。武泰元年卒。年十九。谥曰孝明皇帝。〉
<br>
<br>　　【幸华林园宴群臣於都亭曲水赋七言诗】
<br>
<br>　　化光造物含气贞。恭己无为赖兹英。
<br>
<br>　　☆北魏孝庄帝元子攸
<br>
<br>　　〈子攸。彭城王勰第三子。明帝时。封武城县公。进封长乐王。明帝崩。尔朱荣立之为帝。改元永安。三年。为尔朱兆所弑。年二十四。谥曰孝庄皇帝。〉
<br>
<br>　　【临终诗】
<br>
<br>　　〖伽蓝记曰：庄帝既诛尔朱荣。右仆射尔朱世隆至高都。立长广王晔为主。遣颍川王尔朱兆举兵向京师。大军失利。遂执帝还晋阳。缢於三级寺。帝临崩作《诗》曰：〗
<br>
<br>　　权去生道促。忧来死路长。怀恨出国门。含悲入鬼乡。隧门一时闭。幽庭岂复光。思鸟吟青松。哀风吹白杨。昔来闻死苦。何言身自当。
<br>
<br>　　☆北魏节闵帝元恭
<br>
<br>　　〈恭。字修业。广陵惠王羽之子。正始中。袭爵。位给事黄门侍郎。庄帝崩。尔朱世隆等举帝即位。改元普泰。二年。为高欢所杀。年二十。〉
<br>
<br>　　【诗】
<br>
<br>　　朱门久可患。紫极非情玩。颠覆立可待。一年三易换。时运正如此。惟有修真观。
<br>
<br>　　【联句诗】
<br>
<br>　　〖北史曰：普泰二年正月乙酉。中书舍人元献酒肴。帝因与元翌及孝通等兼奏弦管。命吹笛。帝亦亲和之。因使元翌等嘲。以酒为韵。孝通曰云云。帝曰：卿所谓寿。岂容徒然。便命酌酒赐孝通。仍命更嘲。不得中绝。孝通即竖忠为韵。曰云云。〗
<br>
<br>　　既逢尧舜君。愿上万年寿。平生好玄默。惭为万国首。
<br>
<br>　　圣主临万机。享世永无穷。岂唯被丰草。方亦及昆虫。朝贤既济济。野苗又。君臣体鱼水。书轨一华戎。微臣信庆渥。何以答华嵩。
<br>
<br>　　☆崔鸿
<br>
<br>　　〈鸿。字彦鸾。历为彭城王国左常侍、尚书虞曹郎中、给事中兼祠部郎、镇南行台长史、三公郎中、员外散骑常侍、中散大夫、司徒长史。正光初。撰高祖世宗起居注。孝昌初。拜给事黄门侍郎。加散骑常侍、齐州大中正。寻卒。有《十六国春秋》一百二卷。〉
<br>
<br>　　【咏宝剑诗】
<br>
<br>　　宝剑出昆吾。龟龙夹采珠。五精初献术。千户竟论都。匣气冲牛斗。山形转鹿卢。欲知天下贵。持此问风胡。
<br>
<br>　　☆冯元兴
<br>
<br>　　〈元兴。字子盛。东魏郡肥乡人。仕为殿中郎。迁侍读。普泰初为光禄大夫。领中书舍人。出除东郡太守卒。〉
<br>
<br>　　【浮萍诗】
<br>
<br>　　〖北史曰：元兴世寒。因元之势。托其交道。相为引用。既赐死。兴亦被废。乃为浮萍诗以自喻。〗
<br>
<br>　　有草生碧池。无根绿水上。脆弱恶风波。危微苦惊浪。
<br>
<br>
<br>
<br>
<br>
<br>
<br>
<br>
<br>【卷二】
<br>
<br>　　☆萧综
<br>
<br>　　〈综。字世谦。梁武帝第二子。封豫章王。普通四年为南兖州刺史。镇彭城。奔魏。历司徒太尉。尚寿阳公主。魏建义二年卒。〉
<br>
<br>　　【听钟鸣】
<br>
<br>　　〖伽蓝记曰：洛阳城东建阳里有台。高三丈。上作二精舍。有钟。撞之。闻五十里。太後移在宫内。置凝闲堂。初。梁豫昌王萧综闻此钟声。遂告听钟歌三首行於世。〗
<br>
<br>　　历历听钟鸣。当知在帝城。西树隐落月。东窗见晓星。雾露フフ未分明。乌啼哑哑已流声。惊客思。动客情。客思郁纵横。翩翩孤雁何所栖。依依别鹤半夜啼。今岁行已暮。雨雪向凄凄。飞蓬旦夕起。杨柳尚翻低。气郁结。涕滂沱。愁思无所托。强作听钟歌。
<br>
<br>　　【悲落叶】
<br>
<br>　　悲落叶。联翩下重叠。重叠落且飞。从横去不归。长枝交荫昔何密。黄鸟关关动相失。夕蕊杂凝露。朝花翻乱日。乱春日。起春风。春风春日此时同。一霜两霜犹可当。五晨六旦已飒黄。乍逐惊风举。高下任飘。悲落叶。落叶何时还。夙昔共根本。无复一相关。各随灰土去。高枝难重攀。
<br>
<br>　　☆崔巨伦
<br>
<br>　　〈巨伦。字孝宗。博陵安平人。以世宗挽郎。除冀州镇北府墨曹参军、太尉记室参军。庄帝三年卒。〉
<br>
<br>　　【五月五日诗】
<br>
<br>　　〖魏《书》曰：叔楷为殷州。巨伦在州陷贼。敛恤亡存。为贼所义。葛荣闻其名。欲用为黄门侍郎。巨伦心恶之。五月五日。集会官僚。令巨伦赋诗。巨伦乃曰：〗
<br>
<br>　　五月五日时。天气已大热。狗便呀欲死。牛复吐出舌。
<br>
<br>　　☆董绍
<br>
<br>　　〈绍。字兴远。新蔡鲷阳人。起家四门博士。累迁洛阳刺史。尔朱天光以为行台从事。贺拔岳请为开府谘议参军。孝武西迁。除御史中丞。〉
<br>
<br>　　【高平牧马诗】
<br>
<br>　　〖北史曰：绍为贺拔岳谘议参军。岳携绍於高平牧马。绍悲而赋《诗》曰：〗
<br>
<br>　　走马山之阿。马渴饮黄河。宁谓胡关下。复闻楚客歌。
<br>
<br>　　☆卢元明
<br>
<br>　　〈元明。字幼章。范阳涿人。永安初。兼尚书令。孝武登阼。迁尚书右丞。转散骑常侍。有集十七卷。〉
<br>
<br>　　【晦日泛舟应诏诗】
<br>
<br>　　轻灰吹上管。落飘下蒂。迟迟春色华。δδ年光丽。
<br>
<br>　　【梦友人王由赋别诗】
<br>
<br>　　自兹一去後。市朝不复游。
<br>
<br>　　☆李骞
<br>
<br>　　〈骞。字希义。赵郡平棘人。位散骑常侍、尚书左丞。使梁。坐事免。後除黄门侍郎。死於晋阳。〉
<br>
<br>　　【赠亲友】
<br>
<br>　　〖北史曰：骞为尚书左丞。坐免。论者以为非罪。骞尝赠亲友卢元明、魏收诗。盖失职之志云。〗
<br>
<br>　　幽栖多暇日。总驾萃荒。南瞻带宫雉。北睇拒畦瀛。流水时将末。悬炭渐云轻。寒风率已厉。秋水寂无声。层阴蔽长野。冻雨暗穷汀。侣浴浮还没。孤飞息且惊。三褫俄终岁。一丸曾未营。闲居同洛。归身款武城。稍旅原思ワ。坐梦尹勤荆。监河爱斗水。苏子惜馀明。益州达友趣。廷尉辩交情。岂若忻蓬荜。收志偶沈冥。
<br>
<br>　　【赠明少遐诗】
<br>
<br>　　酉阳杂俎曰：梁遣黄门侍郎明少遐、兼通直散骑常侍贺文发。宴魏使李骞、崔︱。温凉毕。少遐咏骞赠其《诗》曰云云。依依然可想。骞曰：未若灯花寒不结。最拊时事。少遐报诗中有此语。
<br>
<br>　　萧萧风帘举。
<br>
<br>　　☆祖莹
<br>
<br>　　〈莹。字元珍。范阳遒人。孝文时。拜太学博士。累迁国子祭酒。领给事黄门郎。孝武登阼。封文安县子。天平初。以功迁仪同三司。进爵为伯。卒。〉
<br>
<br>　　【悲彭城】
<br>
<br>　　〖北史曰：尚书令王肃於省中咏悲平城诗。彭城王勰甚嗟其美。欲使更咏。乃失语云。公可更为诵悲鼓城诗。肃戏勰云。何意呼悲平城为彭城也。勰有惭色。莹在座。即云。悲彭城。王公自未见。肃云。可为诵之。莹应声为之。肃甚嗟赏。勰亦大悦。〗
<br>
<br>　　悲彭城。楚歌四面起。尸积石梁亭。血流睢水里。
<br>
<br>　　☆鹿
<br>
<br>　　〈。字永吉。济阴乘氏人。初为真定公元子直国中尉。累迁金紫光禄大夫、兼尚书右仆射。天平中。除梁州刺史。为反者郑荣业执送关中。〉
<br>
<br>　　【讽真定公诗二首】
<br>
<br>　　〖北史曰：为真定公元子直国中尉。恒劝以忠廉之节。尝赋五言诗云云。子直少有令闻。欲善其终。故以讽焉。）峄山万丈树。雕镂作琵琶。由此材高远。弦响蔼中华。〗
<br>
<br>　　援琴起何调。幽兰与白雪。丝管韵未成。莫使弦响绝。
<br>
<br>　　☆李谐
<br>
<br>　　〈谐。字虔和。顿丘人。受父前爵彭城侯。自太尉参军历尚书郎、北海王颢抚军司马。入为中书侍郎。加辅国将军、相州大中正、光禄大夫。除金紫光禄大夫。元颢入洛。以为给事黄门侍郎。孝静初。徵为魏尹。兼散骑常侍。为聘使主。至石头。转秘书监。武定二年卒。年四十九。有录行於世。〉
<br>
<br>　　【释奠诗】
<br>
<br>　　沛泽南朝。峒山北面。帝曰师氏。陈牲委奠。神具醉止。薄言嘉宴。
<br>
<br>　　【江浦赋诗】
<br>
<br>　　〖谈薮曰：李谐。彭城王嶷之孙。尚书平之子。俊爽有才辩。为黄门侍郎。除散骑常侍。为聘梁使。事毕。江浦赋《诗》曰：〗
<br>
<br>　　帝献二仪合。黄华千里清。边笳城上响。寒月浦中明。
<br>
<br>　　☆常景
<br>
<br>　　〈景。字永昌。河内温人。孝文时为门下录事。累迁车骑将军、右光禄大夫、秘书监。曾拟刘琨作扶风歌十五首。永安二年。除中军将军、正黄门。永熙二年。监议事。武定八年卒。〉
<br>
<br>　　【赞四君诗四首】
<br>
<br>　　〖北史曰：景淹滞门下。积岁不至显官。以蜀司马相如、玉褒、严君平、扬子云皆有高才而无重位。乃托意以赞之。〗
<br>
<br>　　长卿有艳才。直至不群性。郁若春烟举。皎如秋月映。游梁虽好仁。仕汉常称病。清贞非我事。穷达委天命。
<br>
<br>　　王子挺秀质。逸气干青云。明珠既绝俗。白鹄信惊群。才世苟不合。遇否途自分。空枉碧鸡命。徒献金马文。
<br>
<br>　　严君情沈静。立志明霜雪。味道综微言。端蓍演妙说。才屈罗仲口。位结李强舌。素尚迈金贞。清标陵玉彻。
<br>
<br>　　蜀江导清流。扬子挹馀休。含光绝後彦。覃思邈前修。世轻久不赏。玄谈物无求。当途谢权宠。置酒得闲游。
<br>
<br>　　☆褚纟胃
<br>
<br>　　【戏为诗】
<br>
<br>　　〖南史曰：褚纟胃在魏。魏人欲用之。魏元会。纟胃戏为《诗》曰：〗
<br>
<br>　　帽上著笼冠。上著朱衣。不知是今是。不知非昔非。
<br>
<br>　　☆温子
<br>
<br>　　〈子。字鹏举。冤句人。宣武时为广阳王渊客。熙平初。补御史。历朝请、李神俊荆州录事参军。建义初为南主客郎中。元颢入洛。以为中书舍人。孝庄还宫。复为舍人。迁散骑常侍、中军大将军。齐文襄引为大将军谘议参军。见疑。下晋阳狱。饿死。有集三十九卷。〉
<br>
<br>　　【白鼻】
<br>
<br>　　少年多好事。揽辔向西都。相逢狭斜路。驻马诣当垆。
<br>
<br>　　【结袜子】
<br>
<br>　　谁能访故剑。会自逐前鱼。裁纫终委箧。织素空有馀。
<br>
<br>　　【安定侯曲】
<br>
<br>　　封疆在上地。钟鼓自相和。美人当窗舞。妖姬掩扇歌。
<br>
<br>　　【炖煌乐】
<br>
<br>　　客从远方来。相随歌且笑。自有炖煌乐。不减安陵调。
<br>
<br>　　【凉州乐歌二首】
<br>
<br>　　远游武威郡。遥望姑臧城。车马相交错。歌吹日纵横。
<br>
<br>　　路出玉门关。城接龙城坂。但事弦歌乐。谁道山川远。
<br>
<br>　　【捣衣诗】
<br>
<br>　　长安城中秋夜长。佳人锦石捣流黄。香杵纹砧知近远。传声递响何凄凉。七夕长河烂。中秋明月光。翳翁塞边绝候雁。鸳鸯楼上望天狼。
<br>
<br>　　【从驾幸金墉城诗】
<br>
<br>　　兹城实佳丽。飞甍自相并。胶葛拥行风。流景。御沟属清洛。驰道通丹屏。湛淡水成文。参差树交影。长门久已闭。离宫一何静。细草缘玉阶。高枝荫桐井。微微夕渚暗。肃肃暮风冷。神行扬翠旗。天临肃清警。伊臣从下列。逢恩信多幸。康衢虽已泰。弱力将安骋。
<br>
<br>　　【春日临池诗】
<br>
<br>　　光风动春树。丹霞起暮阴。嵯峨映连璧。飘下散金。徒自临濠渚。空复抚鸣琴。莫知流水曲。谁辩游鱼心。
<br>
<br>　　【咏花蝶诗】
<br>
<br>　　素蝶向林飞。红花逐风散。花蝶俱不息。红素还相乱。芬芬共袭予。葳蕤从可玩。不慰行客心。遽动离居叹。
<br>
<br>　　【相国清河王挽歌】
<br>
<br>　　高门讵改辙。曲沼尚馀波。何言吹楼下。翻成薤露歌。
<br>
<br>　　☆胡叟
<br>
<br>　　〈叟。字伦许。安定临泾人。以姚氏将衰。遂入长安观风化。後入沮渠牧犍。不得志。乃归魏。赐爵复始男。好属文。善典雅之辞。工鄙俗之句。〉
<br>
<br>　　【示程伯达诗】
<br>
<br>　　〖北史本传曰：叟入沮渠牧犍。牧犍遇之不重。叟乃为诗。示所知广平程伯达。其略曰：〗
<br>
<br>　　群犬吠新客。佞暗排疏宾。直途既已塞。曲路非所遵。望卫惋祝它。ツ楚悼灵均。何用宣忧怀。托翰寄辅仁。
<br>
<br>　　☆济阴王元晖业
<br>
<br>　　〈晖业位司空、太尉。加特进。领中书监。录尚书事。北齐初。为文宣所杀。〉
<br>
<br>　　【感遇诗】
<br>
<br>　　〖北史曰：晖业在魏。以时运渐谢。不复图全。唯事饮。尝赋《诗》曰：〗
<br>
<br>　　昔居王道泰。济济当群英。今逢世路阻。狐兔郁纵横。
<br>
<br>　　☆中山王元熙
<br>
<br>　　〈熙。字子真。累迁光禄勋、湘州刺史。为元所杀。〉
<br>
<br>　　【绝命诗二首】
<br>
<br>　　义实动君子。主辱死忠臣。何以明是节。将解七尺身。
<br>
<br>　　平生方寸心。殷勤属知己。从今一销化。悲伤无极已。
<br>
<br>　　☆高孝纬
<br>
<br>　　【空城雀】
<br>
<br>　　百雉何寥廓。四面风云上。纨素久为尘。池台尚可仰。啾啾雀噪城。郁郁无欢赏。日暮萦心曲。横琴聊自奖。
<br>
<br>　　☆王容
<br>
<br>　　【大堤女】
<br>
<br>　　宝髻耀明。香罗鸣玉佩。大堤诸女儿。一一皆春态。入花花不见。穿柳柳阴碎。东风拂面来。由来亦相爱。
<br>
<br>　　☆王德
<br>
<br>　　【春词】
<br>
<br>　　春花绮绣色。春鸟弦歌声。春风复荡漾。春女亦多情。爱将莺作友。怜傍锦为屏。回头语夫婿。莫负艳阳征。
<br>
<br>　　☆周南
<br>
<br>　　【晚妆诗】
<br>
<br>　　青楼谁家女。当窗启明月。拂黛双蛾飞。调脂艳桃发。舞罢鸾自羞。妆成泪仍滑。愿托嫦娥影。寻郎纵燕越。
<br>
<br>　　☆祖叔辨
<br>
<br>　　【千里思】
<br>
<br>　　细君辞汉宇。王嫱即虏衢。寂寂人迳阻。迢迢天路殊。忧来似悬旆。泪下若连珠。无因上林雁。但见边城芜。
<br>
<br>　　☆袁曜
<br>
<br>　　【释奠诗】
<br>
<br>　　南庠贵齿。东学尚亲。卑躬下问。降礼师臣。圆冠济济。方领恂恂。肄业既终。舍奠爰始。韶音递奏。笙镛间起。茨夏。ㄧ容。德奢并惭。陈信焉耻。
<br>
<br>　　☆张斐裳
<br>
<br>　　【五言诗】
<br>
<br>　　异林花共色。别树鸟同声。
<br>
<br>　　☆宋道
<br>
<br>　　〈道初以才学被召。与秘书丞孙惠蔚典校群书。复自太学博士转京兆王瑜法曹参军。〉
<br>
<br>　　【赠张始均诗】
<br>
<br>　　〖魏《书》曰：道又曾赠著作佐郎张始均诗。其末章云云。道既不免难。始均亦遇世祸。时咸怪之。〗
<br>
<br>　　子深怀璧忧。余有当门病。
<br>
<br>　　☆文明太後冯氏
<br>
<br>　　〈後长乐信都人。文成践极。以贵人立为皇後。〉
<br>
<br>　　【青台歌】
<br>
<br>　　青台雀。青台雀。缘山采花额颈著。
<br>
<br>　　☆谢氏
<br>
<br>　　【赠王肃诗】
<br>
<br>　　〖伽蓝记曰：洛阳城南正觉寺。尚书令王肃所立也。肃在江南。娶谢氏女。及至京师。复尚公主。其後谢氏为尼来奔。作诗赠肃。公主亦代肃赠谢。肃闻之甚恨。遂造正觉寺以憩之。〗
<br>
<br>　　本为箔上蚕。今作机上丝。得络逐胜去。颇忆纟墨绵时。
<br>
<br>　　☆陈留长公主
<br>
<br>　　【代答诗】
<br>
<br>　　针是贯绅物。目中常纟任丝。得帛缝新去。何能衲故时。
<br>
<br>
<br>
<br>
<br>
<br>
<br>
<br>
<br>
<br>
<br>【卷三】
<br>
<br>　　【杂歌谣辞】
<br>
<br>　　【咸阳宫人为咸阳王禧歌】
<br>
<br>　　〖魏《书》曰：高祖崩。禧受遗辅政。性╂奢。贪淫财色。姬妾数十。意尚不已。昧求货贿。奴婢千数。田业盐铁遍於远近。世宗览政。禧意不安。遂谋反。禧被擒获。送华林都亭。世宗亲问事源。遂赐死私第。其宫人歌曰云云。其歌遂流至江表。北人在南者。虽富贵。弦管奏之。莫不洒泣。〗
<br>
<br>　　可怜咸阳王。奈何作事误。金床玉几不能眠。夜踏霜与露。洛水湛湛弥岸长。行人那得渡。
<br>
<br>　　【河北民为裴侠歌】
<br>
<br>　　〖北史曰：裴侠。大统中为河北郡守。躬履俭素。爱民如子。郡旧有渔猎夫三十人以供郡守。侠悉罢之。又有丁三十人供郡守役。侠亦不私。并收庸为市官马。岁时既积。马遂成群。去职之日。一无所取。民歌之云。〗
<br>
<br>　　肥鲜不食。丁庸不取。裴公贞惠。为世规矩。
<br>
<br>　　【时人为上高里歌】
<br>
<br>　　〖洛阳伽蓝记曰：迁京之始。朝士住其中。迭相讥刺。竟皆去之。惟有造瓦者止其内。京师瓦器出焉。世人歌曰：〗
<br>
<br>　　洛阳城北上高里。殷之顽民昔所止。今日百姓造瓮子。人皆弃去住者耻。
<br>
<br>　　【湘川渔者歌】
<br>
<br>　　〖《水经注》曰：衡山东南二面。临映湘川。自长沙至此。江湘七百里。中有九背。故渔者歌曰：〗
<br>
<br>　　帆随湘转。望衡九面。
<br>
<br>　　【赵郡为李曾谣】
<br>
<br>　　〖北史曰：李曾。道武时。为赵郡太守。令行禁止。并州丁零数为山东害。曾能得百姓死力。不敢入境。贼於常山界得一死鹿。贼长谓赵郡地也。责之。还令送鹿故处。其见惮如此。郡人为之谣曰：〗
<br>
<br>　　诈作赵郡鹿。犹胜常山粟。
<br>
<br>　　【河东民为元淑谣】
<br>
<br>　　〖北史曰：淑。字买仁。弯弓三百斤。善骑射。孝文时为河东太守。河东俗多商贾。罕事农桑。淑下车劝课。躬往教示。二年间家给人足。为之谣曰：〗
<br>
<br>　　泰州河东。杼柚代舂。元公至止。田畴始理。
<br>
<br>　　【宣武孝明时谣】
<br>
<br>　　〖北史曰：孝武帝永熙三年遇而崩。初宣武孝明间谣云云。识者以为索谓魏本索发。焦梨狗子指宇文泰。泰小字黑獭也。〗
<br>
<br>　　狐非狐。貉非貉。焦梨狗子齿断索。
<br>
<br>　　【孝明时洛下谣】
<br>
<br>　　〖北史曰：永熙二年。窦泰破尔朱荣。神武入洛。尔朱仲部下有都督张子期自滑台归命。神武斩之。斛斯椿由是不安。乃与南阳王宝炬等构神武於魏帝。故魏帝心贰於贺拔岳。初。孝明之时。洛下以两拔相击。谣言云云。好事者以二拔谓拓拔、贺拔、言俱将衰之兆。〗
<br>
<br>　　铜拔打铁拔。元家世将末。
<br>
<br>　　【清河民为宋世良谣】
<br>
<br>　　〖北史曰：後魏宋世良。孝庄时为清河太守。才识闲明。尤善政术。郡东南有曲堤。成公一姓阻而居之。群盗多萃於此。人为之语云云。世良施八条之制。盗奔他境。人又谣云云。〗
<br>
<br>　　宁度东吴会稽。不历成公曲堤。
<br>
<br>　　曲堤虽险贼何益。但有宋公自屏迹。
<br>
<br>　　【洛中童谣二首】
<br>
<br>　　〖北史曰：尔朱彦伯。节闵帝时封博陵郡王。位侍中。及张劝等掩袭尔朱世隆。神武执彦伯。与世隆同斩於阊阖门外。悬首於斛斯椿门树。先是洛中谣云云。至是并验。〗
<br>
<br>　　三月末。四月初。杨灰簸土觅真珠。
<br>
<br>　　头去项。脚根齐。驱上树。不须梯。
<br>
<br>　　【西魏时童谣】
<br>
<br>　　〖史通曰：魏本索头。故当时有童谣曰云云。诸如此类。难可弃遗。而周史以为其事非雅。略而不载。赖君懋编录。故得权闻於後。〗
<br>
<br>　　獾獾头团。河中狗子破尔苑。
<br>
<br>　　【东魏童谣】
<br>
<br>　　〖魏纪曰：孝武帝既入关。渤海王高欢议立清河王子善见。以奉明帝之後。是为孝静皇帝。迁都於邺。为东魏。自是军国政务皆归相府。先是童谣云云。按青雀子谓静帝。实清河王之世子。鹦鹉谓齐神武。即高欢也。後竟为齐所灭。〗
<br>
<br>　　可怜青雀子。飞来邺城里。羽翮垂欲成。化作鹦鹉子。
<br>
<br>　　【东魏武定末童谣】
<br>
<br>　　〖北《齐书》曰：武定五年。神武崩。七月戊戌。魏帝诏以文襄为渤海王。辛卯。王遇盗而殂。时年二十九。葬于峻成陵。齐受禅。追谥为文襄皇帝。庙号世宗。时有童谣曰云云。识者以为王将殂之兆也。〗
<br>
<br>　　百尺高竿摧折。水底燃灯灯灭。
<br>
<br>　　【祖引魏世谣】
<br>
<br>　　〖北《齐书》曰：河间王孝琬骄矜自负。河南王之死。诸王在宫莫敢举声。唯孝琬大哭而出。和士开与祖谮之。初魏世谣言云云。以说曰：河南、河北。河间也。金鸡鸣。孝琬将建金鸡而大赦。帝颇惑之。〗
<br>
<br>　　河南种谷河北生。白杨树头金鸡鸣。
<br>
<br>　　【柳楷引谣】
<br>
<br>　　〖北史曰：时山东、关西寇贼充斥。王师屡北。人情沮丧。萧宝夤自以出师累年。糜费尤广。一旦覆败。虑见猜责。内不自安。朝廷颇亦疑阻。及遣御史中尉郦道元为关中大使。宝夤谓密欲取己。将有异图。问河东柳楷。楷曰：大王齐明帝子。天下所属。今日之举。实允人望。且谣言云云。武王有乱臣十人。乱者理也。大王将理关中。何所疑虑。道元行达阴盘驿。宝夤密遣其将《郭子》恢等攻杀之。〗
<br>
<br>　　鸾生十子九子。一子不关中乱。
<br>
<br>　　【诘汾力微谚】
<br>
<br>　　〖北史曰：北魏圣武皇帝讳诘汾。尝田於山泽。见辎自天而下。既至。见美妇人自称天女。受命相偶。旦日请还。斯年复会於此。言终而别。及期。帝至先田处。果见天女。以所生男授帝曰：此君之子也。当世为帝王。即始祖神元皇帝也。故时人谚曰：〗
<br>
<br>　　诘汾皇帝无妇家。力微皇帝无舅家。
<br>
<br>　　【广平百姓为李波小妹语】
<br>
<br>　　〖魏《书》曰：广平人李波。宗族强盛。残掠生民。公私咸患。百姓为之语云云。刺史李安世设方略诱波等杀之。州内肃然。〗
<br>
<br>　　李波小妹字雍容。褰裙逐马如卷蓬。左射右射必叠双。妇女尚如此。男子那可逢。
<br>
<br>　　【时人为李崇元融语】
<br>
<br>　　〖魏《书》曰：宣武灵皇後幸左藏。王公嫔主已下从者百馀人。皆令任力负布绢。即以赐之。多者过二百馀匹。少者百馀匹。唯长乐公主手持绢二十匹而出。示不异众而无劳也。世称其廉。仪同、陈留公李崇。章武王融。并以所负过多。颠仆於地。崇乃伤腰。融至损脚。时人为之语曰：〗
<br>
<br>　　陈留章武。伤腰折股。贪人败类。秽我明主。
<br>
<br>　　【时人为安丰中山济南三王语】
<br>
<br>　　〖魏《书》曰：济南王少与从兄安丰王延明、中山王熙并以宗室博古文学齐名。尚书郎范阳卢道将谓吏部清河崔休曰：三人才学虽无优劣。然安丰少於造次。中山皂白太多。未若济南风流况雅。时人为之语曰：〗
<br>
<br>　　三王楚楚尽琳琅。未若济南备圆方。
<br>
<br>　　【时人为祖莹袁翻语】
<br>
<br>　　〖魏《书》曰：祖莹。范阳遒人也。与陈郡袁翻齐名秀出。时人为之语曰：〗
<br>
<br>　　京师楚楚。袁与祖。洛阳翩翩。祖与袁。
<br>
<br>　　【同门生为李谧语】
<br>
<br>　　〖北史曰：李谧少好学。周览百氏。初师事小学博士孔。数年後。还就谧请业。同门生为之语曰：〗
<br>
<br>　　青成蓝。蓝谢青。师何常。在明经。
<br>
<br>　　【时人为元颐元钦语】
<br>
<br>　　〖魏《书》曰：安寿袭爵。高祖赐名颐。颐弟衍。衍弟钦。字思若。少好学。有令誉。时人语曰：〗
<br>
<br>　　皇宗略略。寿安思若。
<br>
<br>　　【时人为王嶷语】
<br>
<br>　　〖魏《书》曰：时南州多事。文奏盈几。讼者填门。嶷性儒缓。委随不断。终日在坐昏睡而已。李、邓宗庆等号为明察。勤理时务。而二人终见诛戮。馀十数人。或黜或免。唯嶷卒得自保。时人为之语曰：〗
<br>
<br>　　实痴实昏。终得保存。
<br>
<br>　　【百姓为公孙轨语】
<br>
<br>　　〖魏《书》曰：初世祖将北征。发民驴以运粮。使轨部诣雍州。轨令驴主皆加绢一匹乃与受之。百姓为之语曰云云。众共嗤之。坐徵还。〗
<br>
<br>　　驴无强弱。辅脊自壮。
<br>
<br>　　【时人为王遵业王延明语】
<br>
<br>　　〖魏《书》曰：王遵业与崔光、安封王延明等参定服章。及光为肃宗讲孝经。遵业预讲。延明录义。并应诏作释奠侍宴诗。时人语曰：〗
<br>
<br>　　英英济济。王家兄弟。
<br>
<br>　　【桑乾乡里为房景伯语】
<br>
<br>　　〖魏《书》曰：房景伯生於桑乾。涉猎经史。诸弟宗之。及弟妓亡。疏食终丧。期不内御。其次弟景先亡。其幼弟景远期年哭临。亦不内寝。乡里为之语曰：〗
<br>
<br>　　有义有礼。房家兄弟。
<br>
<br>　　【时人为崔楷语】
<br>
<br>　　〖魏《书》曰：楷性严烈。能摧挫豪强。故时人语曰：〗
<br>
<br>　　莫犭チ獬。付崔楷。
<br>
<br>　　【李彪引谚】
<br>
<br>　　〖魏《书》曰：世宗践阼。因论求复旧职。修史官之事。乃表曰：史官叙录。未充其盛。美随日落。善因月稀。故谚曰云云。今乞以静处。以终前志。〗
<br>
<br>　　一日不书。百事荒芜。
<br>
<br>　　【邢峦引俗谚】
<br>
<br>　　〖魏《书》曰：邢峦表曰：俗谚云云。臣虽不武。忝备征将。前宜可否。颇实知之。臣既谓难。何容强遣。〗
<br>
<br>　　耕则问田奴。绢则问织婢。
<br>
<br>　　【高谦之引谚】
<br>
<br>　　〖魏《书》曰：高谦之上疏曰：谚云云。此言虽小。可以喻大。〗
<br>
<br>　　迷而知反。得道未还。
<br>
<br>　　【贼为杨津语】
<br>
<br>　　〖魏《书》曰：杨津。孝昌初以本官行定州事。时薛修礼、杜洛周残掠州境。津修理战具。更营雉堞。又於城中广作地道。潜兵涌出。置炉铸铁。持以灌贼。贼遂语曰：〗
<br>
<br>　　不畏利槊坚城。惟畏杨公铁星。
<br>
<br>　　【相府为裴汉语】
<br>
<br>　　〖周《书》曰：裴汉。大统五年。除大丞相府士曹行参军。补墨曹参军。汉善尺牍。尤便簿领。相府为之语曰：〗
<br>
<br>　　日下粲烂有裴汉。
<br>
<br>　　【杨之引语】
<br>
<br>　　〖洛阳伽蓝记曰：尔朱兆入洛阳。纵兵大掠。时有秀容胡骑数十人入寺淫秽。自此後颇获讥讪。京师语曰：〗
<br>
<br>　　洛阳男儿急作髻。瑶光寺尼夺作婿。
<br>
<br>　　【杨之引谣语】
<br>
<br>　　〖洛阳伽蓝记曰：齐士之民。风俗浅薄。虚谈高论。专在荣利。太守初欲入境。皆怀砖叩首以美其意。及其代下还家。
<br>
<br>　　以砖击之。言其向背。速於反掌。是以京师谣语曰云云。怀砖之义起在於此。〗
<br>
<br>　　狱中无系囚。舍内无青州。假令家道恶。腹中不怀愁。
<br>
<br>　　【杨之引京师语】
<br>
<br>　　〖洛阳伽蓝记曰：洛水上南北两岸门巷修整。阊阖填列。别立市於洛水南。号曰四通市。伊洛之鱼。多於此卖。士民须脍。皆诣取之。鱼味甚美。京师语曰：〗
<br>
<br>　　洛鲤伊鲂。贵於牛羊。
<br>
<br>　　【杨之引京师语】
<br>
<br>　　〖洛阳伽蓝记曰：白马寺奈林蒲萄异於馀处。奈林实重七斤。蒲萄实伟於枣。味并殊美。冠於中京。帝至熟时。常诣取之。宫人得之。转饷亲戚。京师语曰：〗
<br>
<br>　　白马甜榴。一实直牛。
<br>
<br>　　【杨之引游侠语】
<br>
<br>　　〖洛阳伽蓝记曰：洛阳大市西。有退酤、治觞二里。里内之人多酝酒为业。河东人刘白堕善能酿酒。季夏六月。时暑赫曦。以罂贮酒。曝於日中。经一旬。其酒不动。饮之香美。醉面经月不醒。永熙年中。南青州刺史毛鸿宝赍酒之藩。路逢劫贼。盗饮之即醉。皆被擒获。因此复谓奸酒。游侠语曰：〗
<br>
<br>　　不畏张弓拔刀。唯畏白堕春醪。
<br>
<br>　　【杨之引秦民语】
<br>
<br>　　〖洛阳伽蓝记曰：河间王琛有婢朝云。善吹篪。能为团扇歌陇上声。琛为秦州刺史。诸羌外叛。屡讨之不降。琛令朝云假为贫妪。吹篪而乞。诸羌闻之。悉皆流涕。迭相谓曰：何为弃坟井在山谷为寇也。即相率归降。秦民语曰：〗
<br>
<br>　　快马健儿。不如老妪吹篪。
<br>
<br>　　【阚る引语】
<br>
<br>　　〖十三州志曰：山乘县人俗为伪。好持马鞭行邑。故语曰：〗
<br>
<br>　　沛国龙穴至山乘。诈托旅使若奔丧。道遇寇抄失资粮。
<br>
<br>　　【郦道元引橘洲谚】
<br>
<br>　　〖《水经注》曰：水又北。迳昭山西。山下有旋泉。深不可测。故言昭潭无底也。湘水又北迳南津城西。西对橘洲。谚曰：〗
<br>
<br>　　昭潭无底橘洲浮。
<br>
<br>　　【郦道元引俗谚论清泉河】
<br>
<br>　　〖《水经注》曰：魏氏土地记曰：清泉河上承桑乾河。东流与潞河合。湿水东入渔阳。所在枝分。故俗谚云云云。盖以高梁微涓浅薄。裁足津通。冯藉涓流。方成川川。清泉至潞。所在枝分。更为微津。散漫难寻故也。〗
<br>
<br>　　高梁无上源。清泉无下尾。
<br>
<br>　　【郦道元引古语论南北岈】
<br>
<br>　　〖《水经注》曰：汉水又西。迳南岈、北岈中。上下有二城相对。左右坟陇低昂。互山被阜。古语云云云。诸葛亮表言祁山县出租五百。有民万户。瞩其丘墟。信为殷矣。〗
<br>
<br>　　南岈北岈。万有馀家。
<br>
<br>　　【郦道元引涝滩净滩谚】
<br>
<br>　　〖《水经注》曰：汉水又东。谓之涝滩。冬则水浅。而下多大石。又东为净滩。夏水急盛。川多湍γ。行旅苦之。故谚曰云云。言二滩阻碍。〗
<br>
<br>　　冬涝夏净。断官使命。
<br>
<br>　　【郦道元引语】
<br>
<br>　　〖《水经注》曰：绵水自上诸县。咸以灌溉。故语曰：〗
<br>
<br>　　绵洛为没沃。
<br>
<br>　　【高允引谚】
<br>
<br>　　〖魏《书》曰：允上酒训。其词曰：酒之为状。变惑情性。岂止於病。乃损其命。谚亦有云云云。言所益者。止於一味之益。不亦寡乎。言所损者。夭年乱志。夭乱之损。不亦夥乎。〗
<br>
<br>　　其益如毫。其损如刀。
<br>
<br>　　【贾思勰引谚论力耕】
<br>
<br>　　〖齐民要术曰：自天子以下。至於庶人。四肢不勤。思虑不用。而事治求赡者。未之闻也。不耕不食。安可不自力哉。谚曰云云。是以樊迟请学稼。孔子答曰：不如老农。然则圣贤之智犹有所未达。而况於凡庸者乎。〗
<br>
<br>　　智如禹汤。不如常耕。
<br>
<br>　　【贾思勰引谚论种谷树木】
<br>
<br>　　〖齐民要术曰：且天子亲耕。皇後亲蚕。况夫田父而怀窳惰乎。李衡於武陵龙阳泛洲上作宅。种甘橘千树。吴末甘橘成。岁得绢数千疋。樊重欲作器物。先种梓漆。时人嗤之。然积以岁月。皆得其用。此种殖之不可已也。谚曰云云。此之谓也。〗
<br>
<br>　　一年之计。莫如种谷。十年之计。莫如树木。
<br>
<br>　　【贾思勰引谚论锄地】
<br>
<br>　　〖齐民要术曰：又锄耨以时。谚曰云云。此之谓也。尧汤旱涝之年。则不敢保。虽然。此乃常式。古人云。耕锄不以水旱息功。必获丰年之收。〗
<br>
<br>　　锄头三寸泽。
<br>
<br>　　【贾思勰引谚论养牛马】
<br>
<br>　　〖齐民要术曰：服牛乘马。量其力能。寒温饮饲。适其天性。如不肥充繁息者未之有也。谚曰云云。务在充饱调适而已。〗
<br>
<br>　　羸牛劣马。寒食下。
<br>
<br>　　【贾思勰引河西语】
<br>
<br>　　〖齐民要术曰：广志曰：东墙色青黑。粒如葵子。似蓬草。十一月熟。出幽、凉、并、乌地。河西语曰云云。魏《书》曰：乌凡地宜东墙。能作白酒。〗
<br>
<br>　　贷我东墙。亻赏我田粱。
<br>
<br>　　【仇儒造妖言】
<br>
<br>　　〖魏《书》曰：仇儒不乐内徙。亡匿赵郡。推群盗赵准为主。妄造妖言云。〗
<br>
<br>　　燕东倾。赵当续。欲知其名。淮水不足。
<br>
<br>　　【魏孝武帝迁长安时谚】
<br>
<br>　　〖通鉴曰：梁中大通六年六月。魏丞相欢谋迁都。帝遂下制书。数欢咎恶。欢勒兵南出。秋七月乙丑。魏主亲勒兵十馀万。屯河桥。以斛斯春为前锋。椿请精骑两千。夜渡河。掩其劳弊。帝始然之。黄门侍郎杨宽说帝曰：椿若渡河。万一有功。是灭一高欢。生一高欢矣。帝遂敕春停行。椿欢曰：顷荧惑入南斗。今上信左右间构。不用吾计。岂天道乎。丙午。欢引军渡河。戊申。帝西奔长安。八月。入长安。以雍州廨舍为宫。以泰为大将军、雍州刺史、兼尚书令。军国之政咸取决焉。先是。荧惑入南斗。去而复还。留止六旬。上以谚云云云。乃跣而下殿以禳之。及闻魏主奔。惭曰：虏亦应天象耶。〗
<br>
<br>　　荧惑入南斗。天子下殿走。
<br>
<br>　　【杂曲歌辞】
<br>
<br>　　【阿那环】
<br>
<br>　　〖北史曰：阿那环。蠕蠕国主也。通典曰：蠕蠕自拓跋初徙云中。即有种落。後魏太武神中强盛。尽有匈奴故地。阿那。孝明帝时蠕蠕国主。辞云匈奴主也。〗
<br>
<br>　　闻有匈奴主。杂骑起尘埃。列观长平坂。驱马渭桥来。
<br>
<br>　　【杨白花】
<br>
<br>　　〖梁《书》曰：杨华。武都仇池人。少有勇力。容貌雄传。魏胡太後逼通之。华惧及祸。乃率其部曲降梁。胡太後追思之。不能已。为作杨白华歌。使宫人连臂蹋足歌之。声甚凄惋惜。南史曰：杨华本名白花。奔梁後名华。魏名将大眼之子。〗
<br>
<br>　　阳春二三月。杨柳齐作花。春风一夜入闺闼。杨花飘荡落南家。含情出户脚无力。拾得杨花泪沾臆。秋去春还双燕子。愿衔杨花入窠里。
<br>
<br>
<br>
<br>
<br>
<br>
<br>
<br>
<br>
<br>【卷四】
<br>
<br>　　【仙道】
<br>
<br>　　【《老子》化胡经玄歌】
<br>
<br>　　〖敦煌唐写本《老子》化胡经共十卷。一至九卷为文。十卷为玄歌。计化胡歌七首。尹喜哀叹五首。太上皇老君哀歌七首。老君十六变词十八首。都为三十七首。约八千言。逯按。出三藏记集。《老子》化胡经作於西晋王浮。以之攻击佛教。又北山录云。化胡经。晋时王浮道士所撰。一卷。後渐添成十一卷。据此化胡经一书後世续有增益。正类其他道书也。而此卷玄歌按其所涉史实。知为北魏时代之作。化胡歌第二首云。致令天气怒。太上踏地。寺庙崩倒澌。龙王舐经文。八万四千弟子。一时受大缘。老君十六变词第十三首云。不玩道法贪治生。搦心不坚还俗经。八万四千受罪缘。破塔毁庙诛道人。打襄攵铜像削取金。所言毁寺焚经诛戮沙门。实指北魏太武帝太平真君七年灭佛一事。前此无史实也。证此卷玄歌之出在太武帝毁法之後。又按。老君十六变词第一首云。合口诵经声巢々。眼中泪出珠子果。北齐颜之推《颜氏家训》已引之。化胡歌之二。我在舍卫时至太上踏地等句。北周甄鸾笑道论已引之。俱证此卷玄歌保存齐、周以前原貌也。又魏书释老志於叙述太武灭佛之後。言文成帝嗣位。诏复佛法。天下承风。朝不及夕。往时所毁佛寺仍还修矣。佛像经论皆复得显。此其叙录与老君十六变词所谓未容几时还造新。虽得存立帝恐心亦合。可见玄歌之问世去文成帝时代并不久。〗
<br>
<br>　　【化胡歌七首】〖原缺题。据广弘明集周甄鸾笑道论补。〗
<br>
<br>　　我往化胡时。头载通天威。金紫照虚空。＜炎＞＜炎＞有光晖。胡王心忄广戾。不尊我为师。吾作变通力。要之出神威。麾月使东走。须弥而西颓。足翕乾巛桥。日月左右回。天地昼暗昏。星辰［C042］差驰。众灾竞地起。良医绝不知。胡王心怖怕。叉手向吾啼。作大慈悲教。化之渐微微。落簪去一食。右肩不著衣。男曰忧婆塞。女曰忧婆夷。化胡今宾服。游神於紫微。
<br>
<br>　　我在舍卫时。约敕瞿昙身。汝共摩诃萨。赍经教东秦。历落神州界。迫至东海间。广宣至尊法。教授聋俗人。与子威神法。化道满千年。年终时当还。慎莫恋中秦。致令天气怒。太上踏地。寺庙崩倒澌。龙王舐经文。八万四千弟子。一时受大缘。轮转五道头。万元一仙。吾子三天上。愍子泪流连。念子出行道。不能却死缘。不能陵虚空。束身入黄泉。天门地户塞。一去不能还。虽得存嗣。使子常塞心。逆天违地理。灾考加子身。神能易生死。由子行不真。三十六天道。终卒归无形。我身西化时。登上华狱山。举目看昆仑。须弥了［C023］悬。矫翼履清虚。倏忽到西天。但见西王母。严驾欲东旋。玉女数万千。姿容甚丽妍。天姿绝端严。齐执皇灵书。诵读仙圣经。养我同时姝。将我入天庭。皇老东向坐。身体敫然明。授我仙圣道。接度天下贤。
<br>
<br>　　我昔西化时。登上华狱山。北向视玄冥。秦川荡然平。汉少杂类多。不信至真言。吾後千馀年。白骨如丘山。尸骸路草野。流血成洪渊。不忍见子苦。故作大秦吟。哀叹Ａ６０头。以示通中贤。见机降时世。不值苦以辛。
<br>
<br>　　我昔化胡时。西登太白山。修身严石里。四向集诸仙。玉女檐浆酪。仙人歌玉文。天龙翼从後。白虎口驰刚。玄武负钟鼓。朱雀持幢幡。化胡成佛道。丈六金刚身。时与决口教。後当存经文。吾九天後。克木作吾身。
<br>
<br>　　我昔离周时。西化向宾。路由函关去。会见尹喜身。尹喜通窈冥。候天见紫云。知吾当西过。沐浴齐戒身。日夜立香火。约敕守门人。执简迎谒请。延我入皇庭。叩搏亦无数。求欲从我身。道取人诚信。三日口不言。吾知喜心至。遗喜五千文。欲得求长生。读之易精神。将喜入西域。迁喜为真人。
<br>
<br>　　我西化胡时。涉天靡不遥。牵天覆六合。艰难身尽婴。胡人不识法。放火烧我身。身亦不缺损。乃复沉深浏。龙王折水脉。复流不复行。愚人皆哀叹。枉此贤人身。吾作腾波К。起立上著天。日月头上敫。光照亿万千。胡王心方悟。知是我圣人。叩头求悔过。今欲奉侍君。伏愿降灵气。怒活国土人。吾视怨家如赤子。不顾仇以嫌。化命一世士。坐卧诵经文。身无荣华饣芳。後毕得天。吾告时世人。三界里中贤。欲求长生道。莫爱千金身。出身著死地。返更得生缘。火中生莲花。尔乃是至真。莫有生煞想。得道清天。未负即真信。Ａ６１子千金身。
<br>
<br>　　我昔学道时。登崖历长松。盘屈幽谷里。求觅仙圣公。食服泥洹散。渐得不死踪。九重室中得见不死童。身体绝华丽。二仪中无双。遗我元气乐药。忽然天圣聪。
<br>
<br>　　【尹喜哀叹五首】
<br>
<br>　　尹喜告世人。欲求长生道。莫求时世荣。我昔得道时。身为关府君。一日三赏赐。杂彩以金银。不以为己有。施与贫穷人。白日沾王事。夜便习灵仙。餐松食苦柏。微命乃得存。精诚神明佑。守真仰苍天。感得天地道。遇见老君身。难我以父母。却遗五千文。秘室熟读之。三年易精神。授我仙圣方。都体解自然。
<br>
<br>　　我昔上九天。下向视玄冥。但见飞仙士。列翼影清天。朝宗九天主。太上皇老君。涤荡六府中。受读仙圣文。王乔得圣道。游行五岳间。服К食玉英。受命与天并。
<br>
<br>　　昔往学道时。登岳历高罡。动见百丈谷。赫赤道里长。有无极神К。何以到西方。元以度赤谷。垂泪数千行。自念宿罪重。五内心摧伤。
<br>
<br>　　我昔求道时。迳历数千崖。浮游八荒外。徒跣身无衣。东过日出界。西寻清山累。足底重尔生。手中抱少微。道见西王母。问我子何归。耻身不学道。意欲觅仙师。感我精诚至。乞我鞋以衣。尔乃得学道。仙К渐微微。父母怪我晚。昼夜悲嗥啼。大道与俗返。一往不复归。高志日日远。不觉心肝摧。虽得不死道。日月垂微微。心精不退转。今作天人师。
<br>
<br>　　昔往学道时。踪迹亦难寻。东到日出界。树木郁郁深。南到阎浮提。大火烧我身。西到俱地＜尸工＞。但见金城门。青龙绕城腹。白虎守城前。冲天金楼殿。太上居湛然。光影耀虚空。仙人绝端严。齐执黄卷书。口诵长生文。北向入玄冥。大水湛湛深。绕天数百迎。足底重尔生。尔乃得仙道。把揽天地神。子能述吾道。白日得天。
<br>
<br>　　【太上皇老君哀歌七首】
<br>
<br>　　三十六宫主。太上皇老君。哀愍下世士。垂神教世贤。子欲修冥福。先当体窈冥。生时得尊贵。不如过去荣。仙驾龙车。迎子游清天。上登金楼殿。坐卧虚空间。行则飞仙从。威仪上柱天。朝登天东头。暮到於天西。戏乐九天外。纵意极周旋。丘使役百鬼。总统於万金。
<br>
<br>　　吾哀世愚民。不信冥中神。恃力害良善。不避贤行人。驰马骋东西。自谓常无前。善恶毕有报。业缘须臾间。神明在上见。遣使直往牵。从上头底收。系著天牢门。五毒更［C042］加。恶神来克侵。口吟不能言。妻子呼仓天。莫怨神不佑。由子行不仁。
<br>
<br>　　吾哀时世人。不信於神明。先人与种福。子孙履上行。衣厚饭得饱。灾考不到门。口气头嘘天。自谓常终日。看师真辽然。得病叩头请。外恭心不敬。神明以知人。三魂系地狱。七魄悬著天。三魂消散澌。五神不安宁。伺命来执宰。丞相踏地。左神不削死。右神不著生。生神不卫护。煞神来入身。或患腰背痛。或患头目疼。百脉不复流。奋忽入黄泉。天门地户。一去不复还。
<br>
<br>　　吾哀世愚人。不信冥中神。生时不恭敬。死便亻赏罪缘。典官逐後丘。牵北走东西。抱沙填江海。负石累高山。白日不得食。夜分不得眠。朝与杖一百。暮与鞭一千。不堪考对苦。卖罪与生人。两两共相牵。遂至死灭门。皆由不敬道。神明考人。何不敬真神。生死得天。生荣死者乐。生死得蒙恩。
<br>
<br>　　吾哀时世人。不信冥中神。一门有十息。纵意行不仁。神明鉴无外。终不滥煞人。或夭华秀子。或夭妙少年。门崩户以坏。学者如浮云。死亦不脱岁。悲哭仍相寻。妻子沉堙澌。一身孤独存。呼天天玄远。呼地地亦深。不能自怨责。各道怨师尊。虽欲思善道。十子不复还。
<br>
<br>　　吾告时世人。修道宜殷勤。恩亦不虚生。神明必报人。昔有刘仲伯。精诚於道门。勤恶使从善。岁会集群贤。香火日夜勤。亦能感仓天。命尽应当死。众神与表天。三魂飞杨澌。七魄入死星。右神削死藉。左神著生名。伺命来极济。左相踏地。普告二十狱。拔出仲伯身。三魂还复流。七魄还入身。血脉还运转。百节方更坚。面目更端严。肉骨更鲜明。死臣三七日。寝尸还更生。
<br>
<br>　　吾告时世人。骨不别真。闲时不共语。急便来求人。死者如流水。去者如浮。秦川屯军马。中庭生榛。百中不留一。到思吾本言。何不学仙道。人身常得存。
<br>
<br>　　【老君十六变词】
<br>
<br>　　一变之时。生在南方亦如火。出胎堕地能独坐。合口诵经声巢々。眼中泪出珠子果。父母世间惊忄在我。复畏寒冻来结果。身着天衣谁知我。
<br>
<br>　　二变之时。生在西岳在汉川。寄生王家练精神。出胎堕地谁语言。晃晃昱昱似金银。三十六色绮罗文。国王欢喜会群臣。英儒雅士平论。忽然变化作大人。发眉皓白头柱天。
<br>
<br>　　三变之时。变形易体在北方。出胎堕地能居床。合口诵经声琅琅。额上三午十二行。两手不门把文章。配名天地厚阴阳。从石入金快翱翔。
<br>
<br>　　四变之时。生在东方身青葱。出胎堕地能瞳舂。合口诵经声雍雍。白日母抱夜乘龙。昆仑山上或西东。上天入地登虚空。仙人侍从数万里。当此之时神К通。
<br>
<br>　　五变之时。生在中都在洛川。嵩高少室岭岑颠。中央修福十万年。教授仙人数万千。齐得天入青云。降鉴周室八百年。运终数尽向宾。化胡成佛还东秦。敷杨道教整天文。
<br>
<br>　　六变之时。生在乾地西北角。图画天地立五岳。处置星辰叙四渎。二十八宿注乡曲。日月照曜为下国。走如流水得周局。智者察之知急速。雨泽以时熟五Ａ６２。万人食之大化足。
<br>
<br>　　七变之时。生在北方在海。出胎堕地声由由。好喜歌舞无忧愁。造作音乐作箜篌。万帝来请用解忧。黄河为路行竟头。一身涉世快游游。
<br>
<br>　　八变之时。生在东北在艮地。图尽天地我次比。白衣居士维靡诘。欲结坐禅须谙К。通畅经书有舍利。见吾相好须信企。感子单诚不延次。齐得天不堕地。
<br>
<br>　　九变之时。下人黄泉正地柱。开辟天地施地户。四К非阳立冥所。虽有人民不能语。吾入身中施六府。胁为傍通心为主。从此以来能言语。尊卑大小有次绪。万天称传道为父。
<br>
<br>　　十变之时。生在东南出风门。尽出天道安山川。置立五岳集灵仙。吹嘘寒暑生万民。烦К众生人得真。置立五藏施心神。动作六神能语言。有生有死须臾间。如水东流何时还。邂逅相代不得停。何不习善求长生。散流俗入胶盆。不能免离丧子身。欲求度世於中禅。搦心不坚固仙根。音聋音痖都不伦。由子前身谤经文。论说道士毁圣人。在恶必报受罪缘。但勤自责莫怨天。
<br>
<br>　　十一变之时。生在南方阎浮地。造作天地有作为。化生万物由婴儿。阴阳相对共相随。众生禀气各自为。番息众多满地池。生活自卫由乘靡。劫数灭尽一时亏。洪水滔天到月支。选擢种民留伏羲。思之念之立僧氐。唯有大圣共相知。
<br>
<br>　　十二变之时。生在西南在黄昏。时人厌贱还＜先人＞身。善权方略更受新。寄胎托俗蟒也身。胎中诵经不遇人。左胁而出不由关。堕地七步杂秽间。九龙洗浴人不闻。国王欢喜立东宫。与迎新妇守衢夷。八百伎女营乐身。八研四升不破禅。破散库藏施贫人。道十八人诣宫门。贾作大丑婆罗门。借问太子何时还。王心不语动王情。骑王白象触王。先师知意不与言。宾著擅特在丘。投身饿虎求道门。变为白狗数百身。稽骨须弥示後人。传语後学须精勤。莫贪秽辱Ａ６１子身。沉累六趣更生难。不信我语至时看。
<br>
<br>　　十三变之时。变形易体在宾。从天而下无根元。号作弥勒金刚身。胡人不识举邪神。兴兵动众围圣人。积薪国北烧老君。太上慈愍怜众生。渐渐诱进说法轮。剔其须发作道人。横被无领涅僧。蒙头著领待老君。手捉锡杖惊地虫。卧便思神起诵经。佛К错乱欲东秦。梦应明帝张Ａ６３迎。白象驮经诣洛城。汉家立子无人情。舍家父母习沙门。亦无至心逃避兵。不玩道法贪治生。搦心不坚还俗经。八万四千应罪缘。破塔怀庙诛道人。打襄攵铜像削取金。未荣几时还造新。虽得存立帝恐心。
<br>
<br>　　十四变之时。变形易像在金卫。沙门闱城说经偈。至著罪人未可济。胡人闻之心恐忄在。将从群党来朝拜。
<br>
<br>　　叩头悔过求受戒。克肌克骨誓不退。烧指练臂自盟誓。男不妻娶坐思禅。死为尸ヌ饣委鹰。迁神涅舍利弗。骨得八百升散诸国。如此迁达离烦欲。苦身求道立可得。
<br>
<br>　　十五变之时。西向教化到宾。胡国相厘还迦夷。侵境暴耗买育人。男子守塞忧婆夷。吾入国中作善词。说化男子受三归。渐渐诱进说法轮。剔其须发作道人。阳为和上阴阿尼。假作父母度僧尼。师徒相度理无私。迁神涅归紫微。四镇安穆和我神。胡人思念长吁啼。铸作金像法我形。三时入礼求长生。寂寂寞寞不应人。亻互头视地仰看天。大圣正真何时还。
<br>
<br>　　十六变之时。生在蒲林号有遮。大富长者树提。有一手巾像龙也。遣风吹去到王家。国王得之大叹吒。兴兵动众来向家。离舍百里见莲花。国有审看一月夜。王心恶之欲破家。忽然变化白净舍。出家求道号释迦。
<br>
<br>　　五百岁之时。乘龙驾虎道得昌。汉地广大历记长。三十六人计弟兄。超度北阙云中翔。新卢酒出俱行尝。娥媚出边作细昌。当此之时乐未央。伊耶乐生寿命长。
<br>
<br>　　六百岁之时。一世以去二世归。城郭如故时人非。观者众多知我谁。死生各异令人悲。何不学道世欲衰。踟蹰西北长吁谁。伊耶乐生治太微。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
