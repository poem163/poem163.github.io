<HTML>
<HEAD>
<TITLE>宋诗 卷04-06 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 宋诗 卷04-06</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>宋诗 卷04-06</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=6534"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'宋诗 卷04-06')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[宋诗 卷04-06]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 
<br>
<br>【卷四】
<br>
<br>　　☆王韶之
<br>
<br>　　〈韶之。字休泰。琅邪临沂人。晋义熙中。除著作郎。武帝受禅。加骁骑将军。少帝时。出为吴兴太守。元嘉十年。徵为祠部尚书。加给事中。十二年。又出守吴兴。其年卒。年五十六。有集二十四卷。〉
<br>
<br>　　【赠潘综吴逵举孝廉诗】〖六章〗
<br>
<br>　　东宝惟金。南木有乔。发辉曾崖。竦干重霄。美哉兹土。世载英髦。育翮幽林。养音九皋。唐後明攵。汉宗蒲轮。我皇降鉴。思乐怀人。群臣竞荐。旧章惟新。余亦奚贡。曰义与仁。
<br>
<br>　　仁义伊在。惟吴惟潘。心积纯孝。事著艰难。投死如归。淑问若兰。吴实履仁。心力偕单。固此苦节。易彼岁寒。霜寻虽厚。松柏丸丸。人亦有言。无善不彰。二子徽猷。弥久弥芳。拔丛出类。景行朝阳。谁谓道遐。弘之则光。咨尔庶士。无然怠荒。
<br>
<br>　　江革奉挚。庆禄是荷。姜诗入贡。汉朝咨嗟。勖哉行人。敬尔休嘉。俾是下国。辉京华。伊余朽骀。窃服惧盗。无能礼乐。岂暇声教。顺彼康夷。懿德是好。聊缀所怀。以赠二孝。
<br>
<br>　　【咏雪离合诗】
<br>
<br>　　霰先集兮雪乃零。散辉素兮被檐庭。曲室寒兮朔风厉。州陆涸兮群籁鸣。
<br>
<br>　　☆谢惠连
<br>
<br>　　〈惠连。丹阳尹方明子。谢灵运族弟。元嘉元年为彭城王义康法曹参军。十年卒。年三十七。有集六卷。〉
<br>
<br>　　【秋胡行】〖二章○以下四言。〗
<br>
<br>　　春日迟迟。桑何萋萋。红桃含夭。绿柳舒荑。邂逅粲者。游渚戏蹊。华颜易改。良愿难谐。
<br>
<br>　　系风捕影。诚知不得。念彼奔波。意眠回惑。汉女倏忽。洛神飘扬。空勤交甫。
<br>
<br>　　徒劳陈王。
<br>
<br>　　【陇西行】
<br>
<br>　　运有荣枯。道有舒屈。潜保黄裳。显服朱黻。谁能守静。弃华辞荣。穷谷是处。考是营。千金不回。百代传名。厥包者柚。忘忧者萱。何为有用。自乖中原。实摘柯摧。叶殒条烦。
<br>
<br>　　【陇西行】
<br>
<br>　　未若蔽牛。永保液瞒。嗟我君子。勖尔何言。
<br>
<br>　　【豫章行】〖以下五言。〗
<br>
<br>　　轩帆逆遥路。薄送瞰遐江。舟车理殊缅。密友将远从。九进而乐同润。二华念分峰。集欢岂今发。离叹自古钟。促生靡缓期。迅景无迟踪。缁发迫多素。憔悴谢华ゆ。婉娩寡留晷。
<br>
<br>　　窈窕闭淹龙。如何阻行止。愤愠结心胸。既微达者度。欢戚谁能封。愿子保淑慎。良讯代徽容。
<br>
<br>　　【塘上行】
<br>
<br>　　芳萱秀陵阿。菲质不足营。幸有忘忧用。移根托君庭。垂颖临清池。擢彩仰华甍。沾渥云雨润。葳蕤吐芳馨。愿君眷倾叶。留景惠馀明。
<br>
<br>　　【却东西门行】
<br>
<br>　　慷慨发相思。惆怅恋音徽。四节竞阑候。六龙引颓机。
<br>
<br>　　人生随时变。迁化焉可祈。百年难必保。千虑盈怀之。
<br>
<br>　　【长安有狭邪行】
<br>
<br>　　纪郢有通逵。通逵并轩车。雕轮驰。轩轩翠盖舒。撰策之五尹。振辔从三闾。推剑冯前轼。鸣佩专後舆。
<br>
<br>　　【从军行】
<br>
<br>　　赵骑驰四牡。吴舟浮三翼。弓矛有恒用。殳无暂息。
<br>
<br>　　【燕歌行】〖七言〗
<br>
<br>　　四时推迁迅不停。三秋萧瑟叶辞茎。飞霜被野雁南征。念君客游羁思盈。何为淹留无归声。爱而不见伤心情。朝日潜辉华灯明。林鹊同栖渚鸿并。接翮偶羽依蓬瀛。仇依旅类相和鸣。余独何为志无成。忧缘
<br>
<br>　　物感泪沾缨。
<br>
<br>　　【猛虎行】〖以下杂言。〗
<br>
<br>　　贫不攻九嶷玉。倦不憩三危峰。九嶷有惑号。三危无安容。美物标贵用。志士励奇踪。如保只远役。王命宜肃恭。伐鼓功未著。振旅何时从。
<br>
<br>　　猛虎潜深山。长啸自生风。人谓客行乐。客行苦心伤。
<br>
<br>　　【鞠歌行】
<br>
<br>　　翔驰骑。千里姿。伯乐不举谁能知。南荆璧。万金赀。卞和不斫与石离。年难留。时易陨。厉志莫赏徒劳疲。沮齐音。溺赵吹。匠石善运郢不危。古绵眇。理参差。单心慷慨双泪垂。
<br>
<br>　　【前缓声歌】〖一作後缓声歌。〗
<br>
<br>　　羲和纤阿去嵯峨。睹物知命。使余转欲悲歌。忧戚人心胸。处山勿居峰。在行勿为公。居峰大阻锐。为公遇谗蔽。雅琴自疏越。雅韵能扬扬。滑滑相混同。终始福禄丰。
<br>
<br>　　【顺东西门行】
<br>
<br>　　哀朝菌。闵颓力。迁化常然焉肯息。及壮齿。遇世直。酌酩华堂集亲识。舒情尽欢遣凄恻。
<br>
<br>　　【三月三日曲水集诗】〖一作上巳曲水集。○以下五言。〗
<br>
<br>　　四时著平分。三春禀融烁。迟迟和景婉。夭夭园桃灼。携朋适郊野。昧爽辞ㄩ廓。蜚动荡兴翠岭。芳飙起华薄。解辔偃崇丘。藉草绕回壑。际渚罗时｛敕｝。托波泛轻爵。
<br>
<br>　　【泛南湖至石帆诗】
<br>
<br>　　轨息陆途初。鼓川路始。涟漪繁波漾。参差层峰峙。萧疏野趣生。逶迤白云起。登陟苦跋涉。辟ツ乐心耳。即玩玩有竭。有兴兴无已。
<br>
<br>　　【西陵遇风献康乐诗】〖五章〗
<br>
<br>　　我行指孟春。春仲尚未发。趣途远有期。念离情无歇。成装候良辰。漾舟陶嘉月。瞻途意少。还顾情多阙。哲兄感仳别。相送越垌林。饮饯野亭馆。分袂澄湖阴。凄凄留子言。眷眷浮客心。回塘隐舻曳。远望绝形音。靡靡即长路。戚戚抱遥悲。悲遥但自弭。路长当语谁。行行道转远。去去情弥迟。昨发浦阳。今宿浙江湄。
<br>
<br>　　屯云蔽曾岭。惊风涌飞流。零寸润坟泽。落雪洒林丘。浮氛晦崖。积素惑原畴。曲汜薄停旅。
<br>
<br>　　通川绝行舟。临津不得济。伫楫阻风波。萧条洲渚际。气色少谐和。西瞻兴游叹。东睇起凄歌。积愤成。无萱将如何。
<br>
<br>　　【代古诗】〖一作拟客从远方来。〗
<br>
<br>　　客从远方来。赠我鹄文绫。贮以相思箧。缄以同心绳。裁为亲身服。著以俱寝兴。别来经年岁。欢心不同凌。泻酒置井中。谁能辨斗升。合如杯中水。谁能判淄渑。
<br>
<br>　　【秋怀诗】
<br>
<br>　　平生无志意。少小婴忧患。如保乘苦心。矧复值秋晏。皎皎天月明。奕奕河宿烂。萧瑟含风蝉。寥泪度云雁。寒商动清闺。孤灯暧幽幔。耿介繁虑积。展转长宵半。夷险难豫谋。倚伏昧前算。虽好相如达。不同长卿慢。颇悦郑生偃。无取白衣宦。未知古人心。且从性所玩。宾至可命觞。朋来当染翰。高台骤登践。清浅时陵乱。颓魄不再圆。倾羲无两旦。金石终销毁。丹青暂凋焕。各勉玄发欢。无贻白首叹。因歌遂成赋。聊用布亲串。
<br>
<br>　　【捣衣诗】
<br>
<br>　　衡纪无淹度。晷运倏如催。白露滋园菊。秋风落庭槐。肃肃莎鸡羽。烈烈寒づ啼。夕阴结空幕。宵月皓中闺。美人戒裳服。端饰相招携。簪玉出北房。鸣金步南阶。阎高砧响发。楹长杵声哀。微芳起两袖。轻汗染双题。纨素既已成。君子行未归。裁用笥中刀。缝为万里衣。盈箧自余手。幽缄俟君开。腰带准畴昔。不知今是非。
<br>
<br>　　【泛湖归出楼望月诗】
<br>
<br>　　日落泛澄瀛。星罗游轻桡。憩榭面曲汜。临流对回潮。辍策共骈筵。并坐相招要。哀鸿鸣沙渚。悲猿响山椒。亭亭映江月。＜风刘＞々出谷飚。斐斐气幂岫。泫泫露盈条。近瞩祛幽蕴。远视荡喧嚣。晤言不知罢。从夕至清朝。
<br>
<br>　　【七月七日夜】〖玉台无夜字。〗咏牛女诗
<br>
<br>　　落日隐阎楹。升月照帘栊。团团满叶露。析析振条风。蹀足循广除。瞬目丽曾穹。云汉有灵匹。弥年阙相从。遐川阻匿爱。修渚旷清容。弄杼不成藻。耸辔骛前踪。昔离秋已两今聚夕无双。倾河易回斡。款情难久。沃若灵驾旋。寂寥云幄空。留情顾华寝。遥心逐奔龙。沈吟为尔感。情深意弥重。
<br>
<br>　　【喜两诗】
<br>
<br>　　朱明振炎气。溽暑扇温飙。羡彼明月辉。离毕经中宵。思此西郊云。既雨盈崇朝。上天愍憔悴。商羊自吟谣。
<br>
<br>　　【咏冬诗】
<br>
<br>　　〖《诗纪》云。艺文新本字讹作灵运。考旧本正之。○逯案。宋本艺文《类聚》作谢惠连。〗
<br>
<br>　　七宿乘运曜。三星与时灭。履霜冰弥坚。积寒风愈切。繁云起重阴。回飙流轻雪。园林粲斐皓。庭除秀皎洁。墀琐有凝污。逵衢无通辙。
<br>
<br>　　【读书诗】
<br>
<br>　　贲园奚足慕。下帷故宜遵。山成由一篑。崇积始微尘。虞轩虽眇莽。颜隰亦何人。
<br>
<br>　　【夜集叹乖诗】
<br>
<br>　　诗人咏踟蹰。骚者歌离别。诚哉曩日欢。展矣今夕切。吾生赴遥命。质明即行辙。在贫故宜言。赠子保温惠。曷用书诸绅。久要亮有誓。
<br>
<br>　　【与孔曲阿别诗】
<br>
<br>　　凄凄乘兰秋。言饯千里舟。途届云阳邑。邑宰有昔游。行人虽念路。为尔暂淹留。
<br>
<br>　　【咏螺蚌诗】
<br>
<br>　　轻羽不高翔。自用弦网罗。纤鳞惑芳饵。故为钓所加。螺蚌非有心。沉迹在泥沙。文无雕饰用。味非鼎俎和。
<br>
<br>　　【离合诗二首】
<br>
<br>　　放棹遵遥途。方与情人别。啸歌亦何言。肃尔凌霜节。
<br>
<br>　　夫人皆薄离。二友独怀古。思笃子衿诗。山川何足苦。
<br>
<br>　　【夜集作离合诗】
<br>
<br>　　四坐宴嘉宾。一客自远臻。九言何所戒。十善故宜遵。
<br>
<br>　　【诗】
<br>
<br>　　有客被褐前。投心自询写。自言擅声名。不谢蠃甘贾。臧否消灭。谁能穷薪火。郦生无文章。
<br>
<br>　　西施整妖冶。胡为空耿介。悲哉君志Ａ３２。
<br>
<br>　　【诗】
<br>
<br>　　夕坐苦多虑。行歌践闺中。房栊引倾月。步檐结春风。
<br>
<br>　　【诗】
<br>
<br>　　挂鞍长林侧。饮马修川湄。
<br>
<br>　　凄凄留子言。眷眷浮客心。
<br>
<br>　　【三日诗】
<br>
<br>　　弱柳荫修衢。
<br>
<br>　　☆王微
<br>
<br>　　〈微。字景玄。琅邪临沂人。初为始兴王友。降南平王谘议参军。历中书侍郎。元嘉二十年卒。年二十九。有集十卷。〉
<br>
<br>　　【杂诗二首】
<br>
<br>　　桑妾独何怀。倾筐未盈把。自言悲苦多。排却不肯舍。妾悲叵陈诉。填忧不销冶。寒雁归所从。半途失凭假。壮情驱驰。猛气捍朝社。常怀云汉渐。常欲复周雅。
<br>
<br>　　重名好铭勒。轻躯愿图写。万里渡沙漠。悬师蹈朔野。传闻兵失利。不见来归者。奚处埋ユ麾。何处丧车马。拊心悼巷人。零泪覆面下。徒谓久别离。不见长孤寡。寂寂掩高门。寥寥空广厦。待君竟不归。收颜今就贾。
<br>
<br>　　思妇临高台。长想凭华轩。弄弦不成曲。哀歌送苦言。箕帚留江介。良人处雁门。讵忆无衣苦。但知狐白温。日暗牛羊下。野雀满空园。孟冬寒风起。东壁正中昏。朱火独照人。抱景自愁怨。谁知心思乱。
<br>
<br>　　所思不可论。
<br>
<br>　　【四气诗】
<br>
<br>　　蘅若首春华。梧楸当夏翳。鸣笙起秋风。置酒飞冬雪。
<br>
<br>　　【咏愁诗】
<br>
<br>　　自予抱羁思。眇与日月长。载离非宋远。谁谓河难航。忧随积霖密。慨因朗旭彰。负之苦不胜。即之竟无方。如彼引鲲鱼。待尽守空梁。天地岂私贫。运至岂固当。既悟非形兆。兹数讵可攘。
<br>
<br>　　【七襄怨诗】
<br>
<br>　　藻帐越星波。玉饰渡云川。
<br>
<br>　　☆何长瑜
<br>
<br>　　〈长瑜。东海人。为临川王义庆王国侍郎。历平西记室参军。除曾城令。元嘉二十年。庐陵王绍镇寻阳。请为南中郎行参军。行至板桥。溺死。有集八卷。〉
<br>
<br>　　【嘲府僚诗】
<br>
<br>　　〖宋《书》曰：何长瑜为临川王记室参军。尝於江陵寄书与族人何勖。以韵语序临川州府僚佐云云。如此五六句。轻薄少年遂演而广之。一时人士并为品目。尽加剧言苦句。其文流行。临川怒以白太祖。除为广州曾城令。〗
<br>
<br>　　陆展染鬓发。欲以媚侧室。青青不解久。星星行复出。
<br>
<br>　　【离合诗】
<br>
<br>　　宜然悦今会。且怨明晨别。肴Ａ３３不能甘。有难不可雪。
<br>
<br>　　☆荀雍
<br>
<br>　　〈雍。字道雍。颍川人。官至员外散骑郎。有集四卷。〉
<br>
<br>　　【临川亭诗】
<br>
<br>　　目极依春路。披褐怀良辰。明发戒徒御。临流饯归人。
<br>
<br>　　☆临川王刘义庆
<br>
<br>　　〈义庆。长沙王道怜子。为临川王道规後。永初元年袭封。元嘉初。迁丹阳尹。出为荆州刺史。十六年。为江州刺史。次年。转南兖州刺史。镇广陵。二十一年卒。年四十二。有《世说》八卷、集八卷。〉
<br>
<br>　　【乌夜啼】
<br>
<br>　　笼窗一不开。乌夜啼。夜啼望郎来。
<br>
<br>　　【游鼍湖诗】
<br>
<br>　　暄景转谐淑。草木目滋长。梅花覆树白。桃杏发荣光。
<br>
<br>　　☆范晔
<br>
<br>　　〈晔。字蔚宗。泰子。义熙末为武帝相国掾。彭城王义康冠军参军。宋受禅。随府转右军参军。召为秘书丞。迁尚书吏部郎。文帝即位。左迁宜城太守。历镇军後军长史。迁左卫将军太子詹事。元嘉二十二年。与孔熙先等谋立彭城王义康。事泄。弃市。时年四十八。有《後汉书》九十七卷、集十五卷。〉
<br>
<br>　　【乐游应诏诗】
<br>
<br>　　崇盛归朝阙。虚寂在川岑。山梁协孔性。黄屋非尧心。轩驾时未肃。文囿降照临。流云起行盖。晨风引銮音。原薄信平蔚。台涧备曾深。兰池清夏气。修帐含秋阴。遵渚攀蒙密。随山上岖。睇目有极览。游情无近寻。闻道虽已积。年力互颓侵。探已谢丹黻。感事怀长林。
<br>
<br>　　【临终诗】
<br>
<br>　　祸福本无兆。性命归有极。必至定前期。谁能延一息。在生已可知。来缘忄画无识。好丑共一丘。何中异枉直。岂论江陵上。宁辨首山侧。虽无嵇生琴。庶同夏侯色。寄言生存子。此路行复即。
<br>
<br>　　☆范广渊
<br>
<br>　　〈广渊。泰少子。为司徒祭酒。世祖抚军谘议参军。元嘉二十二年。坐晔事从诛。有集一卷。〉
<br>
<br>　　【征虏亭饯王少傅】
<br>
<br>　　挂冠东门阎。归褐西唐足。结辙尘高衢。祖供悬长麓。韩卿辞辇路。疏傅知殆辱。素德烛光尘。玄轨芳前觉。
<br>
<br>　　☆孔法生
<br>
<br>　　【征虏亭祖王少傅】
<br>
<br>　　昔人鉴殆辱。解绂扬归ぎ。真感属神虑。高兴袭天情。
<br>
<br>　　☆陆凯
<br>
<br>　　【赠范晔诗】
<br>
<br>　　〖《荆州记》曰：陆凯与范晔交善。自江南寄梅花一枝。诣长安与晔。兼赠《诗》曰：〗
<br>
<br>　　折花逢驿使。寄与陇头人。江南无所有。聊赠一枝春。
<br>
<br>　　☆何承天
<br>
<br>　　〈承天。东海剡人。晋隆安中为南蛮校尉桓伟参军。义熙初。长沙公陶延寿辟为辅国府参军。宋受禅。
<br>
<br>　　领著作郎。官至御史中丞。元酃二十四年卒。年七十八。有礼论三百卷、集三十二卷。〉
<br>
<br>　　【鼓吹铙歌十五首】
<br>
<br>　　〖《宋书》乐志曰：鼓吹铙歌十五篇。何承天晋义熙中私造。〗
<br>
<br>　　【朱路篇】
<br>
<br>　　朱路扬和鸾。翠盖耀金华。玄牡饰樊缨。流旌拂飞霞。雄戟辟旷途。班剑翼高车。三军且莫喧。听我奏铙歌。清な惊短箫。朗鼓节鸣笳。人心惟恺豫。兹音亮且和。轻风起红尘。氵亭澜发微波。逸韵腾天路。响结城阿。仁声被八表。威震振九遐。嗟嗟介胄士。勖哉念皇家。
<br>
<br>　　【思悲公篇】
<br>
<br>　　思悲公。怀衮衣。东国何悲公西归。公西归。流二叔。幼主既悟偃禾复。偃禾复。圣志申。营都新邑从斯民。从斯民。德惟明。制礼作乐兴颂声。兴颂声。致嘉祥。鸣凤爰集万国康。万国康。犹弗已。握发吐餐下群士。惟我君。继伊周。亲睹盛世复何求。
<br>
<br>　　【雍离篇】
<br>
<br>　　雍士多离民。荆民怀怨情。二凶不量德。构难称其兵。王人衔朝命。正辞纠不庭。上宰宣九伐。万里举长旌。楼船掩江汶。驷介飞重英。归德戒後夫。贾勇尚先鸣。逆徒既不济。愚智亦相倾。霜锋未及染。鄢郢忽已清。西川无潜鳞。北渚有奔鲸。凌威致天府。一战夷三城。江汉被美化。宇宙歌太平。惟我东郡民。曾是深推诚。
<br>
<br>　　【战城南篇】
<br>
<br>　　战城南。冲黄尘。丹旌电延鼓雷震。敌猛。戎马殷。横阵亘野若屯云。伏大顺。应三灵。义之所感士忘生。长剑击。繁弱鸣。飞镝炫晃乱奔星。虎骑跃。华毛旋。朱火延起腾飞烟。骁雄斩。高旗搴。长角浮叫响清天。夷群寇。殪逆徒。馀黎沾惠咏来苏。奏恺乐。归皇都。班爵献俘邦国娱。
<br>
<br>　　【巫山高篇】
<br>
<br>　　巫山高。三峡峻。青壁千寻。深谷万仞。崇严冠灵林冥冥。山禽夜响。晨猿相和鸣。洪波迅氵复。载折载停。凄凄商旅之客。怀苦情。在昔阳九皇纲微。李氏窃命。宣武耀灵威。蠢尔逆纵。复践乱机。王旅薄伐。传首来至京师。古之为国。惟德是贵。力战而虐民。鲜不颠坠。矧乃叛戾。伊胡能遂。咨尔巴子无放肆。
<br>
<br>　　【上陵者篇】
<br>
<br>　　上陵者。相追攀。被服纤丽振绮纨。携童幼。升崇峦。南望城阙郁盘桓。王公第。通衢端。高甍华屋列朱轩。临浚谷。掇秋兰。士女悠奕映隰原。指营丘。感牛山。爽鸠既没景君叹。嗟岁聿。逝不还。志气衰沮玄鬓斑。野莽宿。坟土干。顾此累累中心酸。生必死。亦何怨。取乐今日展情欢。
<br>
<br>　　【将进酒】
<br>
<br>　　将进酒。庆三朝。备繁礼。荐嘉肴。荣枯换。霜雾交。缓春带。命朋僚。车等旗。马齐镳。怀温克。乐林濠。士失志。愠情劳。思旨酒。寄游遨。败德人。甘醇醪。耽长夜。或淫妖。兴屡舞。厉哇谣。形ェェ。声号呶。首既濡。赤亦荒。性命夭。国家亡。嗟後生。节酣觞。匪酒辜。孰为殃。
<br>
<br>　　【君马篇】
<br>
<br>　　君马丽且闲。扬镳腾逸姿。骏足蹑流景。高步追轻飞。冉冉六辔柔。奕奕金华晖。轻霄翼羽盖。长风靡淑旗。愿为范氏驱。容步中畿。岂效诡遇子。驰骋趣危机。铅陵策良驷。造父为之悲。不怨吴坂峻。但恨伯乐稀。赦彼岐山盗。实济韩原师。奈何汉魏主。纵情营所私。疲民甘藜藿。厩马患盈肥。人畜贸厥养。苍生将焉归。
<br>
<br>　　【芳树篇】
<br>
<br>　　芳树生北庭。丰隆正徘徊。翠颖陵冬秀。红葩迎春开。佳人闲幽室。惠心婉以谐。兰房掩绮幌。绿草被长阶。日夕游云际。归禽命同栖。皓月盈素景。凉风拂中闺。哀弦理虚堂。要妙清且凄。啸歌流激楚。伤此硕人怀。梁尘集丹帷。微飙扬罗。岂怨嘉时暮。徒惜良愿乖。
<br>
<br>　　【有所思篇】
<br>
<br>　　有所思。思昔人。曾闵二子善养亲。和颜色。奉昏晨。至诚通明神。邹孟轲。为齐卿。称身受禄贪荣。道不用。夕阳拥楹。三徙既谇礼义明。飞鸟集。猛兽附。功成事毕乃更娶。哀我生。遘凶。幼罹荼毒备艰辛。慈颜绝。见无因。长怀永思托丘坟。
<br>
<br>　　【雉子游原泽篇】
<br>
<br>　　雉子游原泽。幼怀耿介心。饮啄虽勤苦。不愿栖园林。古有避世士。抗志青霄岑。浩然寄卜肆。挥棹通川阴。逍遥风尘外。散发抚鸣琴。卿相非的眄。何况於千金。功名岂不美。宠辱亦相寻。冰炭结六府。忧虞缠胸襟。当世须大度。量己不克任。三复泉流诫。自惊良已深。
<br>
<br>　　【上邪篇】
<br>
<br>　　上邪下难正。众枉不可矫。音和响必清。端影缘直表。大化扬仁风。齐人犹偃草。圣王既已没。谁能弘至道。开春湛柔露。代张肃严霜。承平贵孔孟。政弊侯申商。孝公明赏罚。六世犹克昌。李斯肆滥刑。秦氏所以亡。汉宣隆中兴。魏祖宁三方。譬彼针与石。效疾而称良。行苇非不厚。悠悠何讵央。琴瑟时未调。改弦当更张。矧乃治天下。此要安可忘。
<br>
<br>　　【临高台篇】
<br>
<br>　　临高台。望天衢。飘然轻举陵太虚。携《列子》。超帝乡。云衣雨带乘风翔。肃龙驾。会瑶台。清晖浮景溢蓬莱。济西海。濯湖盘。伫立云岳结幽兰。驰迅风。游炎州。愿言桑梓思旧游。倾霄盖。靡电旌。降彼天途窈冥。辞仙族。归人群。怀忠抱义奉明君。任穷达。随所遭。何为远想令心劳。
<br>
<br>　　【远期篇】
<br>
<br>　　远期千里客。肃驾候良辰。近命城郭友。具尔惟懿亲。高门启双闱。长筵列嘉宾。中唐亻舞六佾。三厢罗乐人。箫管激悲音。羽毛扬华文。金石响高宇。弦歌动梁尘。修标多巧捷。丸剑亦入神。迁善自雅调。成化由清均。主人垂隆庆。群士乐亡身。愿我圣明君。迩期保万春。
<br>
<br>　　【石流篇】
<br>
<br>　　石上流水。湔湔其波。发源幽岫。永归长河。瞻彼逝者。负月其偕。子在川上。惟以增怀。嗟我殷忧。载劳寤寐。遘此百罹。有志不遂。行年倏忽。长勤是婴。永言没世。悼兹无成。幸遇开泰。沐浴嘉运。绥带安寝。亦又何愠。古之为仁。自求诸己。虚情遥慕。终於徒已。
<br>
<br>　　☆何承嘉
<br>
<br>　　【雪诗】
<br>
<br>　　飘飘乘虚。纷纶随风。
<br>
<br>
<br>
<br>
<br>
<br>
<br>
<br>
<br>【卷五】
<br>
<br>　　☆袁淑
<br>
<br>　　〈淑。字阳源。陈郡阳夏人。元嘉中为祭酒。累迁尚书吏部郎。转御史中丞。迁太子左卫率。三十年。为刘劭所害。年四十六。有集十一卷。〉
<br>
<br>　　【效曹子建白马篇】
<br>
<br>　　剑骑何翩翩。长安五陵间。秦地天下枢。八方凑才贤。荆魏多壮士。宛洛富少年。意气深自负。肯事郡邑权。藉藉关外来。车徒倾国ㄩ。五侯竞书｛敝巾｝。群公亟为言。义分明於霜。信行直如弦。交欢池阳下。留宴汾阴西。一朝许人诺。何能坐相捐。飘节去函谷。投佩出甘泉。嗟此务远图。心为四海悬。但营身意遂。岂校耳目前。侠烈良有闻。古来共知然。
<br>
<br>　　【效古诗】
<br>
<br>　　谇此倦游士。本家自辽东。昔隶李将军。十载事西戎。结车高阙下。极望见云中。四面各千里。从横起严风。寒燠岂如节。霜雨多异同。夕寐北河阴。梦还甘泉宫。勤役未云已。壮年徒为空。乃知古时人。所以悲转蓬。
<br>
<br>　　【咏冬至诗】
<br>
<br>　　连星贯初历。令月临首岁。荐乐行阴政。登金赞阳滞。收凉降天德。萌华宣地惠。司瑞记夜。书云掌朝誓。
<br>
<br>　　【种兰诗】
<br>
<br>　　〖南史曰：袁淑从母兄刘湛。欲淑附己。而淑不为改意。由是大相乖失。淑乃赋《诗》曰云云。寻以病免。〗
<br>
<br>　　种兰忌当门。怀璧莫向楚。楚少别玉人。门非植兰所。
<br>
<br>　　【登宣城郡诗】
<br>
<br>　　怅焉讯旧老。兹前乃楚居。十代阙州记。百祀绝方书。
<br>
<br>　　【咏寒雪诗】
<br>
<br>　　渚幽寒兮石烟聚。日华收兮山气深。边亭哀兮夜燧灭。孙枝振兮空岫吟。鱼戢鳞兮鸟矜翰。虹蛰火兮龙藏金。
<br>
<br>　　凌霰交兮高冰合。浮波梗兮悲风流。
<br>
<br>　　霜雪滞兮潜天阳。浮澌结兮悲海阴。
<br>
<br>　　【啄木诗】〖百三家集注云。集左氏。〗
<br>
<br>　　南山有鸟。自名啄木。饥则啄木。暮则巢宿。无干於人。唯志所欲。性清者荣。性浊者辱。
<br>
<br>　　☆南平王刘铄
<br>
<br>　　〈铄。字休玄。文帝第四子。元嘉十六年封南平王。三十年。元凶弑立。为征虏将军、开府仪同三司。孝武定乱。进司空。赐药死。有集五卷。〉
<br>
<br>　　【三妇艳诗】
<br>
<br>　　大妇裁雾。中妇牒冰练。小妇端清景。含歌登玉殿。丈人且徘徊。临风伤流霰。
<br>
<br>　　【白曲】
<br>
<br>　　仙仙徐动何盈盈。玉腕俱凝若云行。佳人举袖辉青蛾。掺掺擢手映鲜罗。状似明月泛云河。体如轻风动流波。
<br>
<br>　　【拟行行重行行诗】
<br>
<br>　　〖《宋书》本传曰：铄未弱冠。拟古三十馀首。时人以为亚迹陆机。〗
<br>
<br>　　眇眇陵长道。遥遥行远之。回车背京里。挥手从此辞。堂上流尘生。庭中绿草滋。寒づ翔水曲。秋兔依山基。芳年有华月。佳人无还期。日夕凉风起。对酒长相思。悲发江南调。忧委子衿诗。卧看明镫晦。坐见轻纨缁。泪容不可饰。幽镜难复治。愿垂薄暮景。照妾桑榆时。
<br>
<br>　　【拟明月何皎皎诗】
<br>
<br>　　落宿半遥城。浮云蔼层阙。玉宇来清风。罗帐延秋月。结思想伊人。沈忧怀明发。谁为客行久。屡见流芳歇。河广川无梁。山高路难越。
<br>
<br>　　【拟孟冬寒气至诗】
<br>
<br>　　白露秋风始。秋风明月初。明月照高楼。白露皎玄除。迨及凉风起。行见寒林疏。客从远方至。赠我千里书。先叙怀旧爱。末陈久离居。一章意不尽。三复情有馀。愿遂平生志。无使甘言虚。
<br>
<br>　　【拟青青河边草诗】
<br>
<br>　　凄凄含露台。肃肃迎风馆。思女御棂轩。哀心彻云汉。端抚悲弦泣。独对明灯叹。良人久徭役。耿介终昏旦。楚楚秋水歌。依依采菱弹。
<br>
<br>　　【代收泪就长路诗】
<br>
<br>　　耸辔高陵曲。挥袂广川。黄尘昏白日。悲风起浮云。萧条万里别。契阔三秋分。时往从朝露。年来惊夕氲。徘徊去芳节。依迟从远军。
<br>
<br>　　【过历山湛长史草堂诗】
<br>
<br>　　兹岳蕴虚诡。凭览趣亦赡。九峰相接连。五渚逆萦浸。层阿疲且引。绝严畅方禁。溜众夏更寒。林交昼常荫。伊余久缁涅。复得味恬淡。愿逐安期生。於焉惬高枕。
<br>
<br>　　【七夕咏牛女诗】
<br>
<br>　　秋动清风扇。火移炎气歇。广檐含夜荫。高轩通夕月。安步巡芳林。倾望极云阙。组幕萦汉陈。龙驾凌霄发。谁云长河遥。颇剧促筵越。沈情未申写。飞光已飘忽。来对眇难期。今欢自兹没。
<br>
<br>　　【歌诗】
<br>
<br>　　昊天晴且高。秋气发初凉。白露下微津。明月流素光。凝烟泛城阙。凄风入轩房。朱华先零落。绿草就芸黄。纤罗还笥箧。轻纨改衣裳。
<br>
<br>　　☆丘渊之
<br>
<br>　　〈渊之。字思玄。吴兴乌程人。位待中、都官尚书。卒於太常。有新集目录三卷。（逯案。《世说》新语注引其新集录。唐志新集目录撰者作丘深之。）〉
<br>
<br>　　【赠记室羊徽其属疾在外诗】〖六章〗
<br>
<br>　　趣以冥感。契以情运。譬彼金兰。坚芳互训。郢夫寝斤。濠津阙问。孰是超赏。非尔殆。
<br>
<br>　　婉晚闲暑。契阔二方。连镳朔野。齐棹江湘。冬均其温。夏共其凉。岂伊多露。情深践霜。
<br>
<br>　　神武遐涤。大衢方挥。屠耒晏业。介焉靡违。闲菀敝径。弦湛徽。欣彼二仲。与子俱归。
<br>
<br>　　愿言无必。欣慨屡造。尔疾既缨。余忧用老。搔首匪勤。缠中抱。言念佳人。只增心搅。
<br>
<br>　　天道虽缅。福善可期。今唯吾子。久应在兹。乘理载遂。冲衿自怡。三折既履。五德宜思。
<br>
<br>　　予业弗高。屡羁尘役。勉彼俭勤。忝此坟籍。识以荣期。颜以厚积。庶凭纳污。伫规三益。
<br>
<br>　　☆荀昶
<br>
<br>　　〈昶。字茂祖。元嘉初。以文义仕至中书郎。有集十五卷。〉
<br>
<br>　　【拟相逢狭路间】
<br>
<br>　　朝发邯郸邑。暮宿井陉间。井陉一何狭。车马不得旋。邂逅相逢值。崎岖交一言。一言不容多。伏轼问君家。君家诚易知。易知复易博。南面平原居。北趣相如阁。飞楼临名都。通
<br>
<br>　　门枕华郭。入门无所见。但见双栖鹤。栖鹤数十双。鸳鸯九相追。大兄珥金。中兄振缨。伏腊一来归。邻里生光辉。小弟无所为。斗鸡东陌逵。大妇织纨绮。中妇缝罗衣。小妇无所作。挟瑟弄音徽。丈人且却坐。梁尘将欲飞。
<br>
<br>　　【拟青青河边草】
<br>
<br>　　荧荧山上火。苕苕隔陇左。陇左不可至。精爽通寤寐。寤寐衾同。忽觉在他邦。他邦各异邑。相逐不相及。迷墟在望烟。木落知冰坚。升朝各自进。谁肯相攀牵。客从北方来。贻我端弋绨。命仆开弋绨。中有隐起圭。长跪读隐圭。词苦声亦凄。上言各努力。下言长相怀。
<br>
<br>　　☆宋孝武帝刘骏
<br>
<br>　　〈骏字休龙。小字道民。文帝第三子。元嘉十二年封陵武陵王。刘劭弑逆。举兵入讨。三十年五月即位。在位十一年。大明八年卒。年三十五。谥曰孝武皇帝。有集三十一卷。〉
<br>
<br>　　【丁督护歌六首】〖一曰阿督护。〗
<br>
<br>　　〖《宋书》乐志曰：督护歌者。彭城内史徐逵之为鲁轨所杀。宋高祖使府内直督护丁午收敛殡埋之。逵之妻高祖长安也。呼午至阁下。自问殓送之事。每问辄叹息曰：丁督护。其声哀切。後人因其声广为曲焉。《唐书》乐志曰：丁督护。晋、宋间曲也。今歌是宋孝武帝所制云。〗
<br>
<br>　　督护北征去。前锋无不平。朱门垂高盖。永世扬功名。
<br>
<br>　　洛阳数千里。孟津流无极。辛苦戎马间。别易会难得。
<br>
<br>　　叔护北征去。相送落星墟。帆樯如芒柽。督护今何渠。
<br>
<br>　　闻欢去北征。相送直渎浦。只有泪可出。无复情可吐。
<br>
<br>　　督护初征时。侬亦恶闻许。愿作石尤风。四面断行旅。黄河流无极。洛阳数千里。坎坷戎旅间。何由见欢子。
<br>
<br>　　【自君之出矣】〖《诗纪》云。一云拟室思。玉台作许瑶。〗
<br>
<br>　　自君之出矣。金翠暗无精。思君如日月。回迁昼夜生。
<br>
<br>　　【游覆舟山诗】
<br>
<br>　　束发好怡衍。弱冠颇流薄。素想终勿倾。聿来果丘壑。层峰亘天维。旷渚绵地络。逢皋列神苑。遭坛树仙阁。松登含青晖。荷源煜彤烁。川界泳游鳞。严庭响鸣鹤。
<br>
<br>　　【登作乐山诗】
<br>
<br>　　修路轸孤辔。竦石顿飞辕。遂登千寻首。表里望丘原。屯烟扰风穴。积水溺云根。汉潦吐新波。楚山带旧苑。壤草凌故国。拱木秀颓垣。目极情无留。客思空已繁。
<br>
<br>　　【登鲁山诗】
<br>
<br>　　解帆憩通渚。息徒凭椒丘。粤值风景和。升高从远眸。纪郢穷西路。湘梦极南流。杳哉汉阴永。浩焉江界修。
<br>
<br>　　【济曲阿後湖诗】
<br>
<br>　　宵登毗陵路。旦过云阳郛。平湖旷津济。菰渚迭明芜。和风翼归采。夕氛晦山。惊澜翻鱼藻。霞照桑榆。
<br>
<br>　　【与庐陵王绍别诗】
<br>
<br>　　连岁矜离心。今兹幸良集。信宿穷晨暮。开颜披所戢。未尽欢娱怀。已伤歧路及。舳舻引江介。飞旌背尔邑。悄扰徒旅戒。团栾流景入。迟迟分手念。泫泫登路泣。
<br>
<br>　　【幸中兴堂饯江夏王诗】
<br>
<br>　　送行怅川逝。离酌偶岁阴。阴云掩欢绪。江山起别心。
<br>
<br>　　【拜衡阳文王义季墓诗】
<br>
<br>　　昧旦凭行轼。濡露及山庭。投步矜履蹈。举目增凄清。轺路灭归轸。沦闼负重扃。深松朝已雾。幽隧晏未明。长杨敷晚素。宿草披初青。哀往起沈泉。追爱恸中情。竹帛凭年远。世范随伏倾。
<br>
<br>　　【七夕诗二首】
<br>
<br>　　白日倾晚弦月升初光。炫炫叶露满。肃肃庭风扬。瞻言媚天汉。幽期济河梁。服箱从奔轺。纨绮阙成章。解带遽回轸。谁云秋夜长。爱聚双情款。念离两心伤。秋风发离愿。明月照双心。偕歌亦遗调。别叹无残音。开庭镜天路。馀光不可临。沿风披弱缕。迎辉贯玄针。斯艺成无取。时物聊可寻。
<br>
<br>　　【夜听妓诗】
<br>
<br>　　寒夜起声管。促席引灵寄。深心属悲弦。远情逐流吹。劳襟凭苦辰。谁谓怀忘易。
<br>
<br>　　【咏史诗】
<br>
<br>　　聂政凭骁气。荆轲擅美风。孤刃骇韩庭。独步震秦宫。怀音岂若始。捐躯在命终。雄姿列往志。流声固无穷。
<br>
<br>　　【初秋诗】
<br>
<br>　　夏尽炎气微。火息凉风生。绿草未倾色。白露已盈庭。远视秋云发。近听寒蝉鸣。运移矜物化。川上感馀《类聚》作余。）情。
<br>
<br>　　【秋夜诗】
<br>
<br>　　局景薄西隅。升月照东垂。肃肃风盈幕。泫泫露倾枝。侧闻飞壶急。坐见河宿移。睹辰念节变。感物矜乖离。
<br>
<br>　　【四时诗】
<br>
<br>　　〖南史曰：孝武狎侮群臣。各有称目。柳元景、桓护之虽并北人。而王玄谟独受老伧之目。尝为玄谟作四时诗。〗
<br>
<br>　　堇茹供春膳。粟浆充夏餐。＜瓜包＞酱调秋菜。白差解冬寒。
<br>
<br>　　【斋中望月诗】
<br>
<br>　　褰幕荡暄气。入夜渐流清。微微风始发。暧暧月初明。思因往物深。悲以归云盈。
<br>
<br>　　【北伐诗】
<br>
<br>　　表里跨原隰。左右御川梁。月羽皎素魄。皇旗赤光。
<br>
<br>　　【之江州诗】
<br>
<br>　　山曲蒙幽雨。江路结流寒。
<br>
<br>　　【歌】〖华林园清暑殿赋系此。〗
<br>
<br>　　山怀风兮谷吐泉。清潭邃兮远气宣。符深情兮应遥心。促千里兮测云天。
<br>
<br>　　【离合诗】
<br>
<br>　　霏云起兮泛滥。雨霭昏而不消。意气悄以无乐。音尘寂而莫交。守边境以临敌。寸心厉於戎昭。阁盈图记。门满宾僚。仲秋始戒。中园初凋。池育秋莲。水灭寒漂。旨归涂以易感。日月逝而难要。分中心而谁寄。人怀念而必谣。
<br>
<br>　　【华林都亭曲水联句产柏梁体诗】
<br>
<br>　　九宫盛事予旒纩。三辅务根诚难亮。策拙乡惭恩望。折冲莫效兴民谤。侍禁卫储恩逾量。臣谬叨宠九流旷。喉唇废职方思让。明笔直绳天威谅。
<br>
<br>　　☆颜延之
<br>
<br>　　〈延之。字延年。琅邪临沂人。晋义熙中。後将军吴国内史刘柳以为行参军。转主簿。历豫章公刘裕世子参军。宋受禅。补太子舍人。少帝即位。以正员郎兼中书郎。出为始太守。元嘉初。徵为中书侍郎。寻领步兵校尉。出为永嘉太守。未行。免。元凶弑立。以为光禄大夫。孝武即位。以为金紫光禄大夫。领湘东王师。孝建三年卒。年七十三。谥曰宪子。有集三十卷、逸集一卷。〉
<br>
<br>　　【应诏燕曲水作诗】〖八章○以下四言。〗
<br>
<br>　　〖宋略曰：文帝元嘉十一年三月丙申。禊饮于乐游苑。且祖道江夏王义恭、衡阳王义季。有诏会者赋诗。〗
<br>
<br>　　道隐未形。治彰既乱。帝迹悬衡。皇流共贯。惟王创物。永锡洪算。仁固开周。义高登汉。祚融世哲。业光列圣。太上正位。天临海镜。制以化裁。树之形性。惠浸萌生。信及翔泳。崇虚非徵。积实莫尚。岂伊人和。灵所贶。日完其朔。月不掩望。航琛越水。辇赆逾嶂。
<br>
<br>　　帝体丽明。仪辰作贰。君彼东朝。金昭玉粹。德有润身。礼不愆器。柔中渊映。芳猷兰秘。昔在文昭。今惟武穆。於赫王宰。方旦居叔。有睿蕃。爰履奠牧。宁极和钧。屏京维服。フ魄双交。月气参变。开荣洒泽。舒虹烁电。化际无间。皇情爰眷。伊思镐饮。每惟洛宴。郊饯有坛。君举有礼。幕帷兰甸。画流高陛。分庭荐乐。析波浮醴。豫同夏谚。事兼出济。
<br>
<br>　　仰阅丰施。降惟微物。三妨储隶。五尘朝黻。途泰命屯。恩充报屈。有悔可悛。滞瑕难拂。
<br>
<br>　　【皇太子释奠会作诗】〖九章〗
<br>
<br>　　〖宋略曰：文帝元嘉二十年三月。皇太子劭释奠于国学。〗
<br>
<br>　　国尚师位。家崇儒门。禀道毓德。讲艺立言。浚明爽曙。达义兹昏。永瞻先觉。顾惟後昆。
<br>
<br>　　大人长物。继天接圣。时屯必亨。运蒙则正。偃闭武术。阐扬文令。庶士倾风。万流仰镜。虞痒饰馆。壑图炳。怀仁憬集。抱智麇至。踵门《陈书》。蹑ハ献器。澡身玄渊。宅心道秘。
<br>
<br>　　伊昔周储。聿光往记。思皇世哲。体元作嗣。资此夙知。降从经志。剔彼前文。规周矩值。
<br>
<br>　　正殿虚筵。司分简日。尚席函丈。丞疑奉帙。侍言称辞。史秉笔。妙识几音。王载有述。
<br>
<br>　　肆议芳讯。大教克明。敬躯祀典。告奠圣灵。礼属观盥。乐荐歌笙。昭事是肃。俎实非馨。
<br>
<br>　　献终袭吉。即宫广燕。堂设象筵。庭宿金悬。台保兼徽。皇戚比彦。肴乾酒澄。端服整弁。六官视命。九宾相仪。缨笏币序。巾卷充街。都庄云动。野馗风驰。伦周伍汉。超哉邈猗。
<br>
<br>　　清晖在天。容光必照。物任其情。理宣其奥。妄先国胄。侧闻邦教。徒愧微冥。终谢智效。
<br>
<br>　　【三月三日诏宴西池诗】
<br>
<br>　　河岳曜图。圣时利见。於赫有皇。升中纳禅。载贞其恒。载通其变。大哉人文。至矣天眷。昭哉储德。灵庆攸繁。明两紫宸。景物乾元。帝宗庵蔼。惟城惟蕃。衮衣善职。彤弓受言。饰馆春宫。税镳青辂。长筵逶迤。浮觞沿溯。
<br>
<br>　　【为皇太子侍宴饯衡阳南平二王应诏诗】
<br>
<br>　　大仪在御。皇圣居贞。旁缉民纪。仰纬天经。物资感变。神以瑞形。川无遁宝。山不灵。亦既戒装。皇心载远。夕怅亭皋。晨仪禁苑。神行景惊。发自灵阃。对宴感分。瞻秋悼晚。
<br>
<br>　　【从军行】〖以下五言。〗
<br>
<br>　　苦哉远征人。毕力干时艰。秦初略扬越。汉世争阴山。地广旁无界。岩阿上亏天。峤雾下高鸟。冰沙固流川。秋飚冬未至。春液夏不涓。闽烽指荆吴。胡埃属幽燕。横海咸飞骊。绝漠皆控弦。驰檄发章表。军书交塞边。接镝赴阵首。卷甲起行前。羽驿驰无绝。旌旗昼夜悬。卧伺金柝响。起候亭燧燃。逖矣远征人。惜哉私自怜。
<br>
<br>　　【秋胡行】〖九章○乐府作九首。非是。〗
<br>
<br>　　椅梧倾高凤。寒谷待鸣律。影响岂不怀。自远每相匹。婉彼幽闲女。作嫔君子室。峻节贯秋霜。明艳侔朝日。嘉运既我从。欣愿自此毕。
<br>
<br>　　燕居未及好。良人顾有违。脱巾千里外。结绶登王畿。戒徒在昧旦。左右来相依。驱车出郊郭。行路正威迟。存为久离别。没为长不归。
<br>
<br>　　嗟余怨行役。三陟穷晨暮。严驾越风寒。解鞍犯霜露。原隰多悲凉。回飚卷高树。离兽起荒蹊。惊鸟纵横去。悲哉游宦子。劳此山川路。
<br>
<br>　　超遥为此别。日月方向除。孰知寒暑积。黾勉风荣枯。岁暮临空房。凉风起坐隅。寝兴日己远。白露生庭芜。
<br>
<br>　　勤役从归愿。反路遵山河。昔辞秋未素。今也岁载华。蚕月观时暇。桑野多经过。佳人从所务。窈窕援高柯。倾城谁不顾。弭节停中阿。
<br>
<br>　　年往诚思劳。路远阔音形。虽为五载别。相与昧平生。舍车遵往路。凫藻驰目成。南金岂不重。聊自意所轻。义心多苦调。密比金玉声。高节难久淹。劫来空复辞。迟迟前途尽。依依造门基。上堂拜嘉庆。入室问何之。日暮行采归。物色桑榆时。美人望昏至。惭叹前相持。
<br>
<br>　　有怀谁能已。聊用申苦难。离居殊年载。一别阻河关。春来无时豫。秋至恒早寒。明发动愁心。闺中起长叹。惨凄岁方晏。日落游子颜。
<br>
<br>　　高张生绝弦。声急由调起。自昔枉光尘。结言固终始。如保久为别。百行愆诸己。君子失明义。谁与偕没齿。愧彼行露诗。甘之长川汜。
<br>
<br>　　《乐府诗集》三十六。诗经四十六。又南史谢庄传引离一韵。本事诗引离一韵。《类聚》十八作秋胡诗。引违、畿、依、过、柯、阿、轻、声、己、十韵。）
<br>
<br>　　【挽歌】
<br>
<br>　　令龟告明兆。撒奠在方昏。戒徒赴幽穸。祖驾出高门。行行去城邑。遥遥首丘园。息镳竟平遂。税驾列岩根。
<br>
<br>　　【应诏观北湖田收诗】
<br>
<br>　　〖集曰：元嘉十年也。〗
<br>
<br>　　周御穷辙迹。夏载历山川。蓄轸岂明懋。善游皆圣仙。帝晖膺顺动。清跸巡广廛。楼观眺丰颖。金驾映松山。飞奔互流缀。缇彀代回环。神行埒浮景。争光溢中天。开冬眷徂物。残悴盈化先。阳陆团精气。阴谷曳寒烟。攒素既森蔼。积翠亦葱芊。息飨报嘉岁。通急戒无年。温渥浃舆隶。和惠属後筵。观风久有作。陈诗愧未妍。疲弱谢陵遽。取累非纟墨牵。
<br>
<br>　　【车驾幸京口侍游蒜山作诗】
<br>
<br>　　〖集曰：元嘉二十六年也。〗
<br>
<br>　　元天高北列。日观临东溟。入河起阳峡。践华因削成。岩险去汉宇。襟卫徙吴京。流池自化造。山关固神营。园县极方望。邑社总地灵。宅道炳星纬。诞曜应辰明。睿思缠故里。巡驾币旧。陟峰腾辇路。寻云抗瑶甍。春江壮风涛。兰野茂荑英。宣游弘下济。穷远凝圣情。岳滨有和会。祥习在卜征。周南悲昔老。留滞感遗氓。空食波廊肆。反税事岩耕。
<br>
<br>　　【车驾幸京口三月三日侍游曲阿後湖作诗】
<br>
<br>　　〖集曰：元嘉二十六年也。〗
<br>
<br>　　虞风载帝狩。夏谚颂王游。春方动宸驾。望幸倾五州。山只跸峤路。水若警沧流。神御出瑶轸。天仪降藻舟。万轴胤行卫。千翼泛飞浮。凋云丽璇盖。祥飚被彩ヵ。江南进荆艳。河激献赵讴。金练照海浦。笳鼓震溟洲。藐眄觏青崖。衍漾观绿畴。民灵骞都野。鳞翰耸渊丘。德礼既普洽。川岳遍怀柔。
<br>
<br>　　【拜陵庙作诗】
<br>
<br>　　周德恭明祀。汉道遵光灵。哀敬隆祖庙。崇树加园茔。逮事休命始。投迹阶王庭。陪厕回天顾。朝燕流圣情。早服身义重。晚达生戒轻。否来王泽竭。泰往人悔形。敕躬惭积素。复与昌运并。恩合非渐渍。荣会在逢迎。夙御严清制。朝驾守禁城。束绅入西寝。伏轼出东。衣冠终冥漠。陵邑转葱青。松风遵路急。山烟西昌垅生。皇心凭容物。民思被歌声。万纪载弦吹。千岁托旒旌。未殊帝世远。已同沦化萌。幼壮困孤介。末暮谢幽贞。发轨丧夷易。归轸慎崎倾。
<br>
<br>　　【赠王太常僧达诗】〖王僧达答诗别见。〗
<br>
<br>　　玉水记方流。璇源载圆折。蓄宝每希声。虽秘犹彰彻。聆龙祭九渊。闻凤窥丹穴。历听岂多士。岿然觏时哲。舒文广国华。敷言远朝列。德辉灼邦懋。芳风被乡耋。侧同幽人居。郊扉常昼闭。林闾时晏开。亟回长者辙。庭昏见野阴。山明望松雪。静惟浃群化。徂生入穷节。豫往诚欢歇。悲来非乐阕。属美谢繁翰。遥怀具短札。
<br>
<br>　　【夏夜呈从兄散骑车长沙诗】
<br>
<br>　　炎天方埃郁。暑晏阕尘纷。独静阙偶坐。临堂对星分。侧听风薄木。遥睇月开云。夜蝉堂夏急。阴虫先秋闻。岁候初过半。荃蕙岂久芬。屏居恻物变。慕类抱情殷。九逝非空思。七襄无成文。
<br>
<br>　　【直东宫答郑尚书道子诗】
<br>
<br>　　皇居体环极。设险只天工。两闱阻通轨。对禁限清风。予旅东馆。徒歌属南墉。寝兴郁无已。起观辰汉中。流云蔼青阙。皓月鉴丹宫。踟蹰清防密。徙倚恒漏穷。君子吐芳讯。感物恻余衷。惜无丘园秀。景行彼高松。知言有诚贯。美价难克充。何以铭嘉贶。言树丝与桐。
<br>
<br>　　【和谢监灵运诗】
<br>
<br>　　弱植慕端操。窘步惧先迷。寡立非择方。刻意藉穷栖。伊昔遘多幸。秉笔侍两闺。虽惭丹ぬ施。未谓玄素睽。徒遭良时讠皮。王道奄霾。入神幽明绝。朋好云雨乖。吊屈汀洲浦。谒帝苍山蹊。倚岩听绪风。攀林结留荑。予间衡峤。曷月瞻秦稽。皇圣昭天德。丰泽振沈泥。惜无雀雉化。休用充海淮。去国还故里。幽门树蓬藜。采茨葺昔宇。剪棘开旧畦。物谢时既晏。年往志不偕。亲仁敷情昵。兴玩究辞凄。芬馥歇兰若。清越夺琳圭。尽言非报章。聊用布所怀。
<br>
<br>　　【北使洛诗】
<br>
<br>　　〖沈约宋《书》曰：延之为豫章世子中军行参军。义熙十二年。高祖北伐。有宋公之授。府遣一使庆殊命参起居。延之至洛阳。道中作诗一首。文辞藻丽。为谢晦、傅亮所赏。集曰：时年三十二。〗
<br>
<br>　　改服饬徒旅。首路险艰。振楫发吴洲。秣马陵楚山。途出梁宋郊。道由周郑间。前登阳城路。日夕望三川。在昔辍期运。经始阔圣贤。伊氵绝津济。台馆无尺椽。宫陛多巢穴。城阙生云烟。王猷升八表。嗟行方暮年。阴风振凉野。飞云瞀穷天。临途未及引。置酒惨无言。隐悯徒御悲。威迟良马烦。游役去芳时。归来屡徂愆。蓬心既已矣。飞薄殊亦然。
<br>
<br>　　【还至梁城作诗】
<br>
<br>　　眇默轨路长。憔悴征戍勤。昔迈先徂师。今来後归军。振策眷东路。倾侧不及群。息徒顾将夕。极望梁陈分。故国多乔木。空城凝寒云。丘垄填郛郭。铭志灭无文。木石扃幽闼。黍苗延高坟。惟彼雍门子。吁嗟孟尝君。愚贱同堙灭。尊贵谁独闻。曷为久游客。忧念坐自殷。
<br>
<br>　　【始安郡还都与张湘州登巴陵城楼作诗】
<br>
<br>　　江汉分楚望。衡巫奠南服。三湘沦洞庭。七泽蔼荆牧。经途延旧轨。登访川陆。水国周地险。河山信重复。却倚云梦林。前瞻京台囿。清霁岳阳。曾晖薄澜澳。凄矣自远风。伤哉千里目。万古陈往还。百代劳起伏。存没竟何人。炯介在明淑。请从上世人。归来桑竹。
<br>
<br>　　【五君咏五首】
<br>
<br>　　【阮步兵】
<br>
<br>　　阮公虽沦迹。识密鉴亦洞。沈醉似埋照。寓辞类托讽。长啸若怀人。越礼自惊众。物故不可论。途穷能无恸。
<br>
<br>　　【嵇中散】
<br>
<br>　　中散不偶世。本自餐霞人。形解验默仙。吐论知凝神。立俗迕流议。寻山洽隐沦。鸾翮有时铩。龙性谁能驯。
<br>
<br>　　【刘参军】
<br>
<br>　　刘伶善闭关。怀清灭闻见。鼓钟不足欢。荣色岂能眩。韬精日沉饮。谁知非荒宴。颂酒虽短章。深衷自此见。
<br>
<br>　　【阮始平】
<br>
<br>　　仲容青云器。实禀生民秀。达音何用深。识微在金奏。郭奕已心醉。山公非虚觏。屡荐不入官。一麾乃出守。
<br>
<br>　　【向常侍】
<br>
<br>　　向秀甘淡薄。深心托毫素。探道好渊玄。观书鄙章句。交吕既鸿轩。攀嵇亦凤举。流连河里游。恻怆山阳赋。
<br>
<br>　　【为织女赠牵牛诗】
<br>
<br>　　婺女俪经星。娥栖飞月。惭无二媛灵。托身侍天阙。阊阖殊未晖。咸池岂沐发。汉阴不夕张。长河为谁越。虽有促燕期。方须凉风发。虚计双曜周。空迟三星没。非怨杼轴劳。但念芳菲歇。
<br>
<br>　　【归鸿诗】
<br>
<br>　　昧旦濡和风。沾露践朝晖。万有皆同春。鸿雁独辞归。相鸣去涧汜。长江发江畿。洁登云侣。连绵千里飞。长怀河朔路。缅与湘汉违。
<br>
<br>　　【除弟服诗】
<br>
<br>　　徂没离二秋。掩泣备三冬。往辰缅难纪。来算忽易穷。升没淹期晦。洒扫易礼容。缟衣变作体。长逝归尔躬。
<br>
<br>　　【辞难潮沟诗】
<br>
<br>　　徘徊眷郊甸。俯仰引单襟。一途苟不豫。百虑毕来侵。永怀交在昔。有愿愆瑟琴。写言劳者事。将用慰亡簪。
<br>
<br>　　【侍东耕诗】
<br>
<br>　　题封经地域。辰角丽天部。浮蔼起青坛。沈腴发绀耦。草服荐同穗。黄冠献嘉寿。
<br>
<br>　　【登景阳楼诗】
<br>
<br>　　风观要春景。月谢迎秋光。沿波被华若。随山茂贞芳。
<br>
<br>　　【白雪诗】
<br>
<br>　　翩若屑。晰如瑶粒。
<br>
<br>　　【独秀山诗】
<br>
<br>　　〖桂林《风土记》曰：独秀山在城西北一百步。直耸五百馀尺。周回一里。平地孤拔。下有洞穴。凝垂孔窦。路通山北。旁回百馀丈。豁然明朗。宋光禄卿颜延年牧此郡。常於北石室中读书。遗迹犹存。尝赋诗云云是也。〗
<br>
<br>　　未若独秀者。嵯峨郭邑开。
<br>
<br>　　【诗】
<br>
<br>　　太微凝帝宇。瑶光正神县。
<br>
<br>　　【诗】
<br>
<br>　　旦泛桂水潮。映月游海ㄛ。
<br>
<br>　　【诗】
<br>
<br>　　信矣劳物化。忧襟未能整。
<br>
<br>
<br>
<br>
<br>
<br>
<br>
<br>
<br>【卷六】
<br>
<br>　　☆何偃
<br>
<br>　　〈偃。字仲弘。庐江人。元嘉中。位太子中庶子。孝武时。累迁吏部尚书、侍中。大明二年卒。时年四十六。有集十九卷。〉
<br>
<br>　　【冉冉孤生竹】
<br>
<br>　　流萍依清源。孤鸟宿深。荫干相经萦。风波能终始。草生有日月。婚年行及纪。思欲侍衣裳。关山分万里。徒作春夏期。空望良人轨。芳色宿昔事。谁见过时美。凉鸟临。乐府云。一作散。）秋竟。欢愿亦云已。岂意倚君恩。坐守零落耳。
<br>
<br>　　☆王僧达
<br>
<br>　　〈僧达。琅琊临沂人。元嘉中为始兴王後军参军。孝武时。历尚书仆射、吴郡太守、临淮太守。徙大宰长史。迁中书令。大明二年。下狱死。年三十六。有集十卷。〉
<br>
<br>　　【释奠诗】
<br>
<br>　　时泰道畅。礼备乐修。启痒选俊。博教深求。民人鳞萃。淑美云浮。师尊训浃。嘉敬载柔。
<br>
<br>　　【答颜延年诗】
<br>
<br>　　长卿冠华阳。仲连擅海阴。璋既文府。精理亦道心。君子耸高驾。尘轨实为林。崇情符远迹。清气溢素襟。结游略年义。笃顾弃浮沉。寒荣共偃曝。春酝时献斟。聿来岁序暄。轻云出东岑。麦垄多秀色。杨园流好音。欢此乘日暇。忽忘逝景侵。幽衷何用慰。翰墨久谣吟。栖凤难为条。淑贶非所临。诵以永周旋。匣以代兼金。
<br>
<br>　　【和琅琊王依古诗】
<br>
<br>　　少年好驰侠。旅宦游关源。既践终古迹。聊讯兴亡言。隆周为薮泽。皇汉成山樊。久没离宫地。安识寿陵园。仲秋边风起。孤蓬卷霜根。白日无精景。黄沙千里昏。显轨莫殊辙。幽途岂异魂。圣贤良已矣。抱命复何怨。
<br>
<br>　　【七夕月下诗】
<br>
<br>　　远山敛氛寝。广庭扬月波。气往风集隙。秋还露泫柯。节期既已孱。中宵振绮罗。来欢讵终夕。收泪泣分河。
<br>
<br>　　【诗】
<br>
<br>　　初樱动时艳。擅藻灼辉芳。缃叶未开芷。红葩已发光。
<br>
<br>　　☆颜峻
<br>
<br>　　〈竣。字士逊。延之子。初为孝武抚军主簿。孝武即位。累迁吏部尚书。大明三年下狱赐死。有集十四卷。〉
<br>
<br>　　【皇後庙登歌】
<br>
<br>　　载我圣文。奄有四海。外刑家邦。内贻女则。
<br>
<br>　　【七庙迎神辞】
<br>
<br>　　敬恭明祀。孝道感通。合乐维和。展礼有容。六舞肃列。九变成终。神之来思。享兹洁衷。灵之往矣。绥我家邦。
<br>
<br>　　【淫思古意诗】
<br>
<br>　　春风飞远方。纪转流思堂。贞节寄君子。穷闺妾所藏。裁书露微疑。千里问新知。君行过三稔。故心久当移。
<br>
<br>　　【捣衣诗】
<br>
<br>　　逶迤失荣ぼ。旅燕又穴飞。
<br>
<br>　　☆颜测
<br>
<br>　　〈测。竣弟。官至江夏王义恭傅、大司徒录事参军。早卒。有集十一卷。〉
<br>
<br>　　【七夕连句诗】
<br>
<br>　　云扃息游彩。汉渚起遥光。
<br>
<br>　　【九日坐北湖联句诗】
<br>
<br>　　亭席敛徂蕙。澄酒泛初兰。
<br>
<br>　　☆江智渊
<br>
<br>　　〈智渊。济阳考城人。为随王诞後军参军。迁从事中郎将。除中书侍郎。出为新安王长史。大明七年卒。年四十六。有集九卷。〉
<br>
<br>　　【宣贵妃挽歌】
<br>
<br>　　衤遂来尘寂。筵俎竟虚存。云松方霭露。风草已声原。
<br>
<br>　　☆汤惠休
<br>
<br>　　〈惠休。字茂远。初入沙门。名惠休。孝武命使还俗。位至扬州刺史。有集四卷。〉
<br>
<br>　　【怨诗行】
<br>
<br>　　明月照高楼。含君千里光。巷中情思满。断绝孤妾肠。悲风荡帷帐。瑶翠坐自伤。妾心依天末。思与浮云长。啸歌视秋草。幽叶岂再扬。暮兰不待岁。离华能几芳。愿作张女引。流悲绕君堂。君堂严且秘。绝调徒飞扬。
<br>
<br>　　【江南思】
<br>
<br>　　幽客海阴路。留戍淮阳津。垂情向春草。知是故乡人。
<br>
<br>　　【杨花曲三首】
<br>
<br>　　葳蕤华结情。宛转风含思。掩涕守春心。折兰还自遗。
<br>
<br>　　江南相思引。多叹不成音。黄鹤西北去。衔我千里心。
<br>
<br>　　深堤下生草。高城上入云。春人心生思。思心长为君。
<br>
<br>　　【白歌三首】
<br>
<br>　　琴瑟未调心已悲。任罗胜绮强自持。忍思一舞望所思。将转未转恒如疑。桃花水上春风出。舞袖逶迤鸾照日。徘徊鹤转情艳逸。君为迎歌心如一。
<br>
<br>　　少年窈窕舞君前。容华艳艳将欲然。为君娇凝复迁延。流目送笑不敢言。长袖拂面心自煎。愿君流光及盛年。
<br>
<br>　　秋风袅袅入曲房。罗帐含月思心伤。蟋蟀夜鸣断人肠。长夜思君心飞扬。他人相思君相忘。锦衾瑶席为谁芳。
<br>
<br>　　【秋思引】
<br>
<br>　　秋寒依依风过河。白露萧萧洞庭波。思君末光光已灭。眇眇悲望如思何。
<br>
<br>　　【楚明妃曲】
<br>
<br>　　琼台彩楹。桂寝雕甍。金闺流耀。玉牖含英。香芬幽蔼。珠彩珍荣。文罗秋翠。纨绮春轻。骖驾鸾鹤。往来仙灵。含姿绵视。微笑相迎。结兰枝。送目成。当年为君荣。
<br>
<br>　　【赠鲍侍郎诗】
<br>
<br>　　玳枝兮金英。绿叶兮金茎。不和君王杯。低彩还自荣。想君不相艳。酒上视尘生。当令芳意重。无使盛年倾。
<br>
<br>　　☆庾徽之
<br>
<br>　　〈徽之。字景猷。颍川鄢陵人。大明中为御史中丞。出为新安王子鸾北中郎长史、南东海太守。〉
<br>
<br>　　【昭君辞】
<br>
<br>　　联雪隐天山。崩风荡河澳。朔障裂寒笳。冰原嘶代伏。
<br>
<br>　　☆颜师伯
<br>
<br>　　〈师伯。竣族兄。初随孝武为徐州主簿。帝践阼。累迁侍中。转吏部尚书。废帝立。转为左仆射。夺其京尹。师伯惧。与柳元景谋废立。永光元年被诛。年四十七。〉
<br>
<br>　　【自君之出矣】
<br>
<br>　　自君之出矣。芳帷低不举。思君如回雪。流乱无端绪。
<br>
<br>　　☆沈庆之
<br>
<br>　　〈庆之。字弘先。吴兴武康人。文帝时。累以战功加建威将军。後为孝武抚军中兵参军。孝武即位。以为领军将军、兖州刺史。封南昌县公。以年满七十固辞就第。废帝即位。加侍中太尉。〉
<br>
<br>　　【侍宴诗】
<br>
<br>　　〖南史云。孝武尝欢饮。普令群臣赋诗。庆之粗有口辩。手不知书。上逼令作诗。庆之曰：臣请口授师伯。上令颜师伯执笔。庆之口授云云。上甚悦。众坐并称其辞意之美。〗
<br>
<br>　　微生遇多幸。得逢时运昌。朽老筋力尽。徒步还南冈。辞荣此圣世。何愧张子房。
<br>
<br>　　☆江夏王刘义恭
<br>
<br>　　〈义恭。武帝子。元嘉元年。封江夏王。孝武即位。授侍中太尉。前废帝即位。除太尉录尚书事。永光元年。以谋废立被杀。有集十五卷。〉
<br>
<br>　　【艳歌行】
<br>
<br>　　〖江南游湘妃。窈窕汉滨女。淑问流古今。兰音媚郑楚。瑶颜映长川。善服照通浒。求思望襄ㄛ。叹息对衡渚。中情未相感。搔首增企予。悲鸿失良匹。俯仰恋俦侣。徘徊忘寝食。羽翼不能举。倾首伫春燕。为我津辞语。〗
<br>
<br>　　【游子移】
<br>
<br>　　三河游荡子。丽颜迈荆宝。携持玉柱筝。怀挟忘忧草。绸缪甘泉中。驰逐邯郸道。春服候时制。秋纨迎凉造。珍魄晖素腕。玉迹满襟抱。常叹乐日晏。恒悲欢不早。挥吹传旧美。趋谣尽新好。仲尼为辍餐。秦王足倾倒。
<br>
<br>　　【自君之出矣】
<br>
<br>　　出自君之出矣。笥锦废不开。思君如清风。晓夜常徘徊。
<br>
<br>　　【登景阳楼诗】
<br>
<br>　　丹墀设金屏。瑶榭陈王床。温宫冬开燠。清殿夏含霜。弱蕊布遐馥。轻叶振远芳。弥望少无际。肆睇周华疆。象阙对驰道。飞廉瞩方塘。邸寺送晖曜。槐柳自成行。通川溢轻舻。长街盈方箱。顾此爝火微。胡颜厕天光。
<br>
<br>　　【彭城戏马台集诗】
<br>
<br>　　骋骛辞南京。弭节憩东楚。懿蕃重遐望。兴言集僚侣。于役未云淹。时迁变溽暑。眷恋江水流。回首独延伫。
<br>
<br>　　【温泉诗】
<br>
<br>　　秦都壮温谷。汉京丽汤泉。炎德潜远液。暄波起兹源。
<br>
<br>　　【拟古诗】
<br>
<br>　　束甲辞京洛。负戈事乌孙。後军济太河。筑垒黎阳屯。旦闻羽檄飞。夕见边驿奔。
<br>
<br>　　【丹徒宫集诗】
<br>
<br>　　昭化景俗。玄教凝神。
<br>
<br>　　【夜雪诗】
<br>
<br>　　云闭星月。飞琼集庭。
<br>
<br>　　【拟陆士衡诗】
<br>
<br>　　绿柳蔚通衢。青槐荫修ぁ。
<br>
<br>　　【诗】
<br>
<br>　　大明总神武。乘时以御天。金牒封梁甫。玉简禅岱山。
<br>
<br>　　【诗】
<br>
<br>　　飞流界桂道。深林昌兰术。
<br>
<br>　　【诗】
<br>
<br>　　垂贲华林园。柿味滋殊绝。
<br>
<br>　　☆谢庄
<br>
<br>　　〈庄。字希逸。陈郡阳夏人。灵运从子。文帝时为始兴王浚後军法曹参军。转太子舍人、庐陵王文学、太子洗马。又转随王诞记室。迁太子中庶子。孝武即位。除侍中。迁左卫将军。拜吏部尚书。历广陵太守、临淮太守。明帝时为散骑常侍、光禄大夫。转中书令。加金紫光禄大夫。泰始二年卒。年四十六。谥曰宪子。有集十九卷。〉
<br>
<br>　　【齐应诏诗】〖以下五言。〗
<br>
<br>　　霜露凝宸感。肃亻爱动天引。西郊灭湮扌。东溟起昭晋。舞风泛龙常。轮霞浮玉轫。紫阶协笙镛。金途展应申柬。方见六诗和。永闻九德润。观生识幸渥。睇服惭忄吝。
<br>
<br>　　【和元日雪花应诏诗】
<br>
<br>　　从候昭神世。息燧应颂道。玄化尽天秘。凝功毕地宝。笙镛流七始。玉帛承三造。委霰下璇蕤。叠雪翻琼藻。积曙境宇明。联萼千里杲。掩映顺云悬。摇裔从风扫。发贶烛侄前。腾瑞光图表。泽厚见身末。恩逾悟生眇。竦诚岱驾肃。侧志梁銮矫。
<br>
<br>　　【七夕夜咏牛女应制诗】
<br>
<br>　　辍机起春暮。停箱动秋衿。璇居照汉右。芝驾肃河阴。容裔泛星道。逶迤济烟浔。陆离迎宵佩。倏烁望昏簪。俱倾环气怨。共歇浃年心。珠殿未氵未。瑶庭露已深。夕清岂淹拂。弦辉无久临。
<br>
<br>　　【侍宴蒜山诗】
<br>
<br>　　龙旌拂纡景。凤盖起流云。转蕙方因委。层华正氛氲。烟竟山郊远。雾罢江天分。调石飞延露。裁金起承云。
<br>
<br>　　【侍东耕诗】
<br>
<br>　　肃镳奉晨发。恭带厕朝闻。仙乡降朱霭。神郊起青云。阴台承寒彩。阳树近初熏。观德欣临藉。瞻道乐游汾。
<br>
<br>　　【游豫章西观洪崖井诗】
<br>
<br>　　幽愿平生积。野好岁月弥。舍簪神区外。整褐灵乡垂。林远炎天隔。山深白日亏。游阴腾鹄岭。飞清起凤池。隐暧松霞被。容与涧烟移。将遂丘中性。结驾终在斯。
<br>
<br>　　【自浔阳至都集道里名为诗】
<br>
<br>　　山经亟旋览。水牒倦敷寻。稽榭诚淹留。烟台信遐临。翔州凝寒气。秋浦结清阴。眇眇高湖旷。遥遥南陵深。青溪如委黛。黄沙似舒金。观道雷池侧。访德茅堂阴。鲁显阙微迹。秦良灭芳音。讯远博望崖。采赋梁山岑。崇馆非陈宇。茂苑岂旧林。
<br>
<br>　　【北宅秘园诗】
<br>
<br>　　夕天霁晚气。轻霞澄暮阴。微风清幽幌。馀日照青林。收光渐窗歇。穷园自荒深。绿池翻素景。秋槐响寒音。伊人傥同爱。弦酒共栖寻。
<br>
<br>　　【喜雨诗】
<br>
<br>　　燕起知风舞。础润识云流。冽泉承夜湛。零雨望晨浮。合颖行盛茂。分穗方盈畴。
<br>
<br>　　【江都平解严诗】
<br>
<br>　　肃旗简庙律。耸钺畅乾灵。朝晏推物泰。通渥身宁。击辕歌至世。抚壤颂惟馨。
<br>
<br>　　【从驾顿上诗】
<br>
<br>　　中权临楚路。前茅望吴云。冀马依风蹀。边箫当夜闻。
<br>
<br>　　【八月侍华林曜灵殿八关斋诗】
<br>
<br>　　玉桴乘夕远。金枝终夜舒。澄淳玄化阐。希微寂理孚。
<br>
<br>　　【怀园引】〖以下杂言。〗
<br>
<br>　　鸿飞从万里。飞飞河代起。辛勤越霜雾。联翩逆江汜。去旧国。违旧乡。旧山旧海悠且长。回首瞻东路。延翮向秋方。登楚都。入楚关。楚地萧瑟楚山寒。岁去冰未已。春来雁不还。风肃幌兮露濡庭。汉水初绿柳叹青。朱光蔼蔼云英英。新禽喈喈又晨鸣。菊有秃兮松有蕤。忧来年去容发衰。流阴逝景不可追。临堂危坐怅欲悲。轩凫池鹤恋
<br>
<br>　　阶墀。岂忘河渚捐江湄。试托意兮向芳荪。心绵绵兮属荒樊。想绿苹兮既冒沼。念幽兰兮已盈园。夭桃晨暮发。春莺旦夕喧。青苔芜石路。宿草尘蓬门。吾游夫鄢郢。路修远以萦纡。羌故园之在目。江与汉之不可逾。目还流而附音。候归烟而托书。还流兮潺。归烟容裔去不旋。念卫风於河广。怀邶诗於毖泉。汉女悲而歌飞鹄。楚客伤而奏南弦。武巢阳而望越。亦依阴而慕燕。咏零雨而卒岁。吟秋风以永年。
<br>
<br>　　【山夜忧】
<br>
<br>　　庭光尽。山明归。松昏解。渚Ａ３６稀。流风乘轩卷。明月缘河飞。斡西乱幽ㄛ。山药屿而淹留。过香潭而一憩。屿侧兮初薰。潭垂兮。或倾华而景。亦转彩而途云。云转兮四岫沈。景兮双路深。草将濡而晦。树未＜风刘＞而涧音。涧鸟鸣兮夜蝉清。橘露靡兮蕙烟轻。凌别浦兮值泉跃。经乔林兮遇犭爰惊。跃泉屡环照。惊犭爰亟啼啸。徒芳酒而生伤。友尘琴而自吊。吊琴兮悠悠。影兮心妯。逢镂山之既渥。承润海之方流。身无厚於蜩毳。恩有重於嵩丘。仰绝炎而缔愧。谢泪河而轸忧。夜永兮忧绵绵。晨寒起长渊。南皋别鹤伫行汉。东邻孤管入青天。沈こ白发共急日。朝露过巢讵赊年。年去兮发不还。金膏玉沥岂留颜。回ぎ衤石绳户。收棹掩荆关。
<br>
<br>　　【瑞雪咏】〖大明元年诏敕作〗
<br>
<br>　　玄管洽。豳诗平。火洲灭。日壑清。龙关沙蒸。河徼云惊。晷未沉而井。方霾而海溟。山飞白雪。叶中符而掩皇州。降千□而瑞神世。始□以蕤转。终徘徊而烟曳。状素镜之晨光。写金波之夜晰。晰景兮便娟。冠集灵兮蔼望仙。溢迎风兮湛承露。亘临华兮被通天。幂遥途而界远绮。丽青墀而镜列钱。及其流彩犹抟。凝明亟积。郊隰均映。江峦齐奕。审伊宫之逾丈。信钅开阿之盈尺。洞秋方之玉园。果仙京之珠泽。若夫贞性贲道。润德晖经。载途演其。同云宣其灵。既昭化於卫术。亦阐义於齐庭。结秋竹之丽响。引幽兰之微馨。窃惟鸿化远洎。玄风遐施。浃纬称祥。磬埏作瑞。调露之乐既兴。大闺之歌已被。春光兮冬泽。长无愆於平施。
<br>
<br>　　【长笛弄】
<br>
<br>　　月起悠悠。当轩孤管流。□郁顾慕含羁。含楚复含秋。青苔蔓。荧火飞。骚骚落叶散衣。夜何长。君吹勿近伤。夜长念绵绵。吹伤减人年。
<br>
<br>　　【诗】
<br>
<br>　　诞发兰仪。光启玉度。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
