<HTML>
<HEAD>
<TITLE>谢惠连全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/NanBeiChao/">南北朝选</a> <FONT color=#BCB6A0>&gt;&gt;</font> 谢惠连全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>谢惠连全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:南北朝选&nbsp;&nbsp;阅读次数:<script language=javascript src="../../hits.php?articleid=5628"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'谢惠连全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[谢惠连全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 谢惠连(407～433),南朝宋文学家。祖籍陈郡阳夏(今河南太康)人。谢灵运族弟。他10岁能作文,深得谢灵运的赏识。《诗品》引《谢氏家录》称:“康乐每对惠连,辄得佳语。”据说谢灵运《登池上楼》中的名句“池塘生春草”，就是在梦中见到谢惠连而写出来的。谢惠连行止轻薄不检，居父丧期间还为其男宠写诗，大为时论所非，因此不得仕进。后来依靠尚书仆射殷景仁的辩护，才在宋文帝元嘉七年(430)做了彭城王刘义康的法曹行参军。《隋书·经籍志》载有谢惠连集6卷,张溥辑有《谢法曹集》，收入《汉魏六朝百三家集》中。 
<br>
<br>泛湖归出楼中翫月五言 秋怀 秋胡行二首 陇西行 陇西行 豫章行 塘上行 却东西门行 长安有狭邪行 从军行
<br>燕歌行 猛虎行 鞠歌行 前缓声歌 西陵遇风献康乐 顺东西门行 三月三日曲水集诗 泛南湖至石帆诗 西陵遇风献康乐诗五首 代古诗
<br>秋怀诗 捣衣诗 七月七日夜咏牛女诗 喜雨诗 咏冬诗 泛湖归出楼中望月诗 读书诗 夜集叹乖诗 与孔曲阿别诗 咏螺蚌诗
<br>离合诗二首 夜集作离合诗 诗 诗 诗二首 三日诗 雪赋 
<br>
<br>
<br>--------------------------------------------------------------------------------
<br>
<br>泛湖归出楼中翫月五言 
<br>
<br>日落泛澄瀛，星罗游轻桡。憩榭面曲汜，临流对回潮。辍策共骈筵，并坐相招要。哀鸿鸣沙渚，悲猨响山椒。亭亭映江月，浏浏出谷飙。斐斐气幕岫，泫泫露盈条。近瞩袪幽蕴，远视荡諠嚣。&nbsp;&nbsp;
<br>
<br>秋怀 
<br>
<br>平生无志意，少小婴忧患。如何乘苦心，矧复值秋晏。皎皎天月明，弈弈河宿烂。萧瑟含风蝉，寥唳度云鴈。寒商动清闺，孤灯暧幽幔。耿介繁虑积，展转长宵半。夷险难豫谋，倚伏昧前筭。虽好相如达，不同长卿慢。颇悦郑生偃，无取白衣宦。未知古人心，且从性所翫。宾至可命觞，朋来当染翰。高台骤登践，清浅时陵乱。颓魄不再圆，倾羲无两旦。金石终消毁，丹青暂雕焕。 各勉玄发欢，无贻白首叹。因歌遂成赋，聊用布亲串。 
<br>
<br>秋胡行二首 
<br>
<br>一 
<br>
<br>春日迟迟。桑何萋萋。红桃含夭。绿柳舒荑。邂逅粲者。游渚戏蹊。华颜易改。良愿难谐。&nbsp;&nbsp;
<br>
<br>二 
<br>
<br>系风捕影。诚知不得。念彼奔波。意虑回惑。汉女倐忽。洛神飘扬。空勤交甫。徒劳陈王。&nbsp;&nbsp;
<br>
<br>陇西行 
<br>
<br>运有荣枯。道有舒屈。潜保黄裳。显服朱黻。谁能守静。弃华辞荣。穷谷是处。考盘是营。千金不回。百代传名。厥包者柚。忘忧者萱。何为有用。自乖中原。实摘柯摧。叶殒条烦。&nbsp;&nbsp;
<br>
<br>陇西行 
<br>
<br>未若蔽牛。永保液瞒。嗟我君子。勖尔何言。 
<br>
<br>豫章行 
<br>
<br>轩帆遡遥路。薄送瞰遐江。舟车理殊缅。密友将远从。九里乐同润。二华念分峯。集欢岂今发。离叹自古钟。促生靡缓期。迅景无迟踪。缁发迫多素。憔悴谢华。婉娩寡留晷。窈窕闭淹龙。如何阻行止。愤愠结心胸。既微达者度。欢戚谁能封。愿子保淑慎。良讯代徽容。&nbsp;&nbsp;
<br>
<br>塘上行 
<br>
<br>芳萱秀陵阿。菲质不足营。幸有忘忧用。移根托君庭。垂颖临清池。擢彩仰华甍。沾渥云雨润。葳蕤吐芳馨。愿君眷倾叶。留景惠余明。&nbsp;&nbsp;
<br>
<br>却东西门行 
<br>
<br>慷慨发相思。惆怅恋音徽。四节竞阑候。六龙引颓机。人生随时变。迁化焉可祈。百年难必保。千虑盈怀之。&nbsp;&nbsp;
<br>
<br>长安有狭邪行 
<br>
<br>纪郢有通逵。通逵并轩车。帟帟雕轮驰。轩轩翠盖舒。撰策之五尹。振辔从三闾。推剑冯前轼。鸣佩专后舆。&nbsp;&nbsp;
<br>
<br>从军行 
<br>
<br>赵骑驰四牡。吴舟浮三翼。弓予有恒用。殳鋋无蹔息。 
<br>
<br>
<br>--------------------------------------------------------------------------------
<br>
<br>燕歌行 
<br>
<br>四时推迁迅不停。三秋萧瑟叶辞茎。飞霜被野鴈南征。念君客游羇思盈。何为淹留无归声。爱而不见伤心情。朝日潜辉华灯明。林鹊同栖渚鸿幷。接翮偶羽依蓬瀛。仇依旅类相和鸣。余独何为志无成。忧缘物感泪沾缨。&nbsp;&nbsp;
<br>
<br>猛虎行 
<br>
<br>一 
<br>
<br>贫不攻九嶷玉。倦不憩三危峰。九嶷有惑号。三危无安容。美物标贵用。志士励奇踪。如何祗远役。王命宜肃恭。伐鼓功未着。振旅何时从。&nbsp;&nbsp;
<br>
<br>二 
<br>
<br>猛虎潜深山。长啸自生风。人谓客行乐。客行苦心伤。 
<br>
<br>鞠歌行 
<br>
<br>翔驰骑。千里姿。伯乐不举谁能知。南荆璧。万金赀。卞和不斵与石离。年难留。时易陨。厉志莫赏徒劳疲。沮齐音。溺赵吹。匠石善运郢不危。古绵眇。理参差。单心慷慨双泪垂。&nbsp;&nbsp;
<br>
<br>前缓声歌 
<br>
<br>羲和纤阿去嵯峨。覩物知命。使余转欲悲歌。忧戚人心胸。处山勿居峯。在行勿为公。居峯大阻锐。为公遇谗蔽。雅琴自疏越。雅韵能扬扬。滑滑相混同。终始福禄丰。&nbsp;&nbsp;
<br>
<br>西陵遇风献康乐 
<br>
<br>我行指孟春，春仲尚未发。趣途远有期，念离情无歇。成装候良辰，漾舟陶嘉月。瞻涂意少悰，还顾情多阙。哲兄感仳别，相送越垧林。饮饯野亭馆，分袂澄湖阴。凄凄留子言，眷眷浮客心。回塘隐舻栧，远望绝形音。靡靡即长路，戚戚抱遥悲。 
<br>
<br>悲遥但自弭，路长当语谁！行行道转远，去去情弥迟。昨发浦阳汭，今宿浙江湄。屯云蔽曾岭，惊风涌飞流。零雨润坟泽，落雪洒林丘。浮氛晦崖巘，积素惑原畴。曲汜薄停旅，通川绝行舟。临津不得济，伫檝阻风波。萧条洲渚际，气色少谐和。西瞻兴游叹，东睇起凄歌。积愤成疢痗，无萱将如何！ 
<br>
<br>顺东西门行 
<br>
<br>哀朝菌。闵颓力。迁化常然焉肯息。及壮齿。遇世直。酌酩华堂集亲识。舒情尽欢遣凄恻。&nbsp;&nbsp;
<br>
<br>三月三日曲水集诗 
<br>
<br>四时着平分。三春禀融烁。迟迟和景婉。夭夭园桃灼。携朋适郊野。昧爽辞鄽廓。蜚云兴翠岭。芳飙起华薄。解辔偃崇丘。藉草绕回壑。际渚罗时。托波泛轻爵。&nbsp;&nbsp;
<br>
<br>泛南湖至石帆诗 
<br>
<br>轨息陆涂初。枻鼓川路始。涟漪繁波漾。参差层峰峙。萧疏野趣生。逶迤白云起。登陟苦跋涉。盻乐心耳。即翫翫有竭。在兴兴无已。&nbsp;&nbsp;
<br>
<br>西陵遇风献康乐诗五首 
<br>
<br>一 
<br>
<br>我行指孟春。春仲尚未发。趣途远有期。念离情无歇。成装候良辰。漾舟陶嘉月。瞻涂意少悰。还顾情多阙。&nbsp;&nbsp;
<br>
<br>二 
<br>
<br>哲兄感仳别。相送越垧林。饮饯野亭馆。分袂澄湖阴。凄凄留子言。眷眷浮客心。回塘隐舻栧。远望绝形音。&nbsp;&nbsp;
<br>
<br>三 
<br>
<br>靡靡即长路。戚戚抱遥悲。悲遥但自弭。路长当语谁。行行道转远。去去情弥迟。昨发浦阳汭。今宿浙江湄。&nbsp;&nbsp;
<br>
<br>四 
<br>
<br>屯云蔽曾岭。惊风涌飞流。零雨润坟泽。落雪洒林丘。浮氛晦崖巘。积素惑原畴。曲汜薄停旅。通川绝行舟。&nbsp;&nbsp;
<br>
<br>五 
<br>
<br>临津不得济。伫楫阻风波。萧条洲渚际。气色少谐和。西瞻兴游叹。东睇起凄歌。积愤成疢痗。无萱将如何。&nbsp;&nbsp;
<br>
<br>代古诗 
<br>
<br>客从远方来。赠我鹄文绫。贮以相思箧。缄以同心绳。裁为亲身服。着以俱寝兴。别来经年岁。欢心不同凌。泻酒置井中。谁能辨斗升。合如杯中水。谁能判淄渑。&nbsp;&nbsp;
<br>
<br>
<br>--------------------------------------------------------------------------------
<br>
<br>秋怀诗 
<br>
<br>平生无志意。少小婴忧患。如何乘苦心。矧复值秋晏。皎皎天月明。奕奕河宿烂。萧瑟含风蝉。寥唳度云雁。寒商动清闺。孤灯暧幽幔。耿介繁虑积。展转长宵半。夷险难豫谋。倚伏昧前算。虽好要如达。不同长卿慢。颇悦郑生偃。无取白衣宦。未知古人心。且从性所翫。宾至可命觞。朋来当染翰。高台骤登践。清浅时陵乱。颓魄不再圆。倾羲无两旦。金石终销毁。丹青暂雕焕。各勉玄发欢。无贻白首叹。因歌遂成赋。聊用布亲串。&nbsp;&nbsp;
<br>
<br>捣衣诗 
<br>
<br>衡纪无淹度。晷运倏如催。白露滋园菊。秋风落庭槐。肃肃莎鸡羽。烈烈寒螀啼。夕阴结空幕。宵月皓中闺。美人戒裳服。端饰高砧响发。楹长杵声哀。微芳起两袖。轻汗染双题。纨素既已成。君子行未归。裁用笥中刀。缝为万里衣。盈箧自余手。幽缄俟君开。腰带准畴昔。不知今是非。&nbsp;&nbsp;
<br>
<br>七月七日夜咏牛女诗 
<br>
<br>落日隐櫩楹。升月照帘栊。团团满叶露。析析振条风。蹀足循广除。瞬目矖曾穹。云汉有灵匹。弥年阙相从。遐川阻昵爱。修渚旷清容。弄杼不成藻。耸辔骛前踪。昔离秋已两。今聚夕无双。倾河易回斡。欵情难久悰。沃若灵驾旋。寂寥云幄空。留情顾华寝。遥心逐奔龙。沉吟为尔感。情深意弥重。&nbsp;&nbsp;
<br>
<br>喜雨诗 
<br>
<br>朱明振炎气。溽暑扇温飙。羡彼明月辉。离毕经中宵。思此相郊云。既雨盈崇朝。上天愍憔悴。商羊自吟谣。&nbsp;&nbsp;
<br>
<br>咏冬诗 
<br>
<br>七宿乘运曜。三星与时灭。履霜冰弥坚。积寒风愈切。繁云起重阴。回飙流轻雪。园林粲斐皓。庭除秀皎洁。墀琐有凝污。逵衢无通辙。&nbsp;&nbsp;
<br>
<br>泛湖归出楼中望月诗 
<br>
<br>日落泛澄瀛。星罗游轻桡。憩榭面曲汜。临流对回潮。辍策共骈筵。并坐相招要。哀鸿鸣沙渚。悲猿响山椒。亭亭映江月。出谷飚。斐斐气羃岫。泫泫露盈条。近瞩祛幽蕴。远视荡諠嚣。晤言不知罢。从夕至清朝。&nbsp;&nbsp;
<br>
<br>读书诗 
<br>
<br>贲园奚足慕。下帷故宜遵。山成由一篑。崇积始微尘。虞轩虽眇莽。颜隰亦何人。&nbsp;&nbsp;
<br>
<br>夜集叹乖诗 
<br>
<br>诗人咏踟蹰。骚者歌离别。诚哉曩日欢。展矣今夕切。吾生赴遥命。质明即行辙。在贫故宜言。赠子保温惠。曷用书诸绅。久要亮有誓。&nbsp;&nbsp;
<br>
<br>与孔曲阿别诗 
<br>
<br>凄凄乘兰秋。言饯千里舟。涂届云阳邑。邑宰有昔游。行人虽念路。为尔暂淹留。&nbsp;&nbsp;
<br>
<br>咏螺蚌诗 
<br>
<br>轻羽不高翔。自用弦纲罗。织鳞惑芳饵。故为钓所加。螺蚌非有心。沉迹在泥沙。文无雕饰用。味非鼎俎和。&nbsp;&nbsp;
<br>
<br>
<br>--------------------------------------------------------------------------------
<br>
<br>离合诗二首 
<br>
<br>一 
<br>
<br>放棹遵遥涂。方与情人别。啸歌亦何言。肃尔凌霜节。&nbsp;&nbsp;
<br>
<br>二 
<br>
<br>夫人皆薄离。二友独怀古。思笃子衿诗。山川何足苦。 
<br>
<br>夜集作离合诗 
<br>
<br>四坐宴嘉宾。一客自远臻。九言何所戒。十善故宜遵。 
<br>
<br>诗 
<br>
<br>有客被褐前。投心自询写。自言擅声名。不谢嬴甘贾。臧否同消灭。谁能穷薪火。郦生无文章。西施整妖冶。胡为空耿介。悲哉君志珼 。 
<br>
<br>诗 
<br>
<br>夕坐苦多虑。行歌践闺中。房栊引倾月。步檐结春风。 
<br>
<br>诗二首 
<br>
<br>一 
<br>
<br>挂鞍长林侧。饮马修川湄。 
<br>
<br>二 
<br>
<br>凄凄留子言。眷眷浮客心。 
<br>
<br>三日诗 
<br>
<br>弱柳荫修衢。&nbsp;&nbsp;
<br>
<br>
<br>--------------------------------------------------------------------------------
<br>
<br>雪赋
<br>
<br>
<br>　　岁将暮，时既昏。寒风积，愁云繁。梁王不悦，游于兔园。乃置旨酒，命宾友。召邹生，延枚叟。相如未至，居客之右。俄而未霰零，密雪下。王乃歌北风于卫诗，咏南山于周雅。授简于司马大夫，曰：“抽子秘思，骋子妍辞，俟色揣称，为寡人赋之。”
<br>
<br>　　相如于是避席而起，逡巡而揖。曰：臣闻雪宫建于东国，雪山峙于西城。岐昌发咏于来思，姬满申歌于黄竹。曹风以麻衣比色，楚谣以幽兰俪曲。盈尺则呈瑞于丰年，袤丈则表于阴德。雪之时义远矣哉！请言其始。
<br>
<br>　　若乃玄律穷，严气升。焦溪涸，汤谷凝。火井灭，温泉冰。沸潭无涌，炎风不兴。北户扉，裸壤垂。于是河海生云，朔漠飞沙。连氛累霭，日韬霞。霰淅沥而先集，雪粉糅而遂多。
<br>
<br>　　其为状也，散漫交错，氛氲萧索。蔼蔼浮浮，弈弈。联翩飞洒，徘徊委积。始缘甍而冒栋，终开帘而入隙。初便娟于庑，未萦盈于惟席。既因方而为圭，亦遇圆而成璧。眄则万顷同缟，瞻山则千岩俱白。于是台如重璧，逵似连璐。庭列瑶阶，林挺琼树，皓鹤夺鲜，白失素，纨袖冶，玉颜掩。
<br>
<br>　　若乃积素未方，白日朝鲜，烂兮若烛龙，衔耀照山。尔其流滴垂冰，缘承隅。粲兮若冯夷，剖蚌列明珠。至夫缤纷繁骛之貌，皓缴之仪。回散萦积之势，飞聚凝曜之奇，固展转而无穷，嗟难得而备知。
<br>
<br>　　若乃申娱玩之无已，夜幽静而多怀。风触楹而转响，月承幌而通晖。酌湘吴之醇酎，御狐貉之兼衣。对庭之双舞，瞻云雁之孤飞。践霜雪之交积，怜枝叶之相违。驰遥思于千里，愿接手而同归。邹阳闻之，懑然心服。有怀妍唱，敬接末曲。于是乃作而赋积雪之歌。
<br>
<br>　　歌曰缩：携佳人兮披重幄，援绮衾兮坐芳褥。燎熏兮炳明烛，酌桂酒兮扬清曲。又续写而为白雪之歌。歌曰：曲既扬兮酒既陈，朱颜兮思自亲。愿低帷以昵枕，念解而褫绅。怨年岁之易暮，伤后会之无因。君宁见阶上之白雪，岂解耀于阳春。歌卒。王乃寻绎吟玩，抚览扼腕。顾谓枚叔，起而为乱。
<br>
<br>　　乱曰：白羽虽白，质以轻兮，白天虽白，空守贞兮。未若兹雪，因时兴灭。玄阴凝不昧其洁，太阳耀不固其节。节岂我名，节岂我贞。凭云升降，从风飘零。值物赋象，任地班形。素因遇立，污随染成。纵心皓然，何虑何营？
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
