<HTML>
<HEAD>
<TITLE>金元词 卷017 刘志渊 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷017 刘志渊</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷017 刘志渊</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6466"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷017 刘志渊')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷017 刘志渊]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【刘志渊：词作56首】
<br>
<br>　　满庭芳
<br>
<br>　　一片闲心，孤云蓬迹，飘然不挂诸缘。九天池里，滚滚涌灵泉。浇溉黄芽瑞草，吐清净、光罩金莲。真消息，清风匝地，透骨自绵绵。混融成实相，显昂昂独立，笑傲禅天。任阴阳运变，劫力难煎。亘古常存不坏，拉真一、法界安然。无生灭，净明妙体，万里一婵娟。
<br>
<br>
<br>　　满庭芳
<br>
<br>　　赠侯伯通善算法
<br>
<br>　　天赋多能，纵横业擅，策量天地高低。数明日月，加减辨盈亏。山岳明分广阔，料江海、深浅皆知。方隅内，支分人物，一一见毫厘。廓开方寸径，求一真趣，九九为规。定身田精变，上下推移。共积三千数足，商除到、八百功齐。一乘妙，□□拈下，实际总无遗。
<br>
<br>
<br>　　满庭芳
<br>
<br>　　警堕道者
<br>
<br>　　谩整巾袍，妄名清净，放搎劣马颠猿。利名丛里，徒炫有因缘。逐浪随波日日，不曾澄，湛灵源。堪嗟讶，闲模闲样，辜负慕玄玄。尔心还自忖，怕空迁日月，鬓雪垂肩。好捡情摄念，慧种心田。认取元初灵觉，常耕道、猎德绵绵。功三考，形神俱妙，洒洒证飞仙。
<br>
<br>
<br>　　水调歌头
<br>
<br>　　人道无生趣，日就月相和。高奔用显鸟飞，离外宿灵柯。秀孕蕊珠嘉瑞，光射银蟾皎洁，显现月中娥。相会瑶池宴，时复醉金波。两同宫，七返火，九成金。长生体就，一真安住傲无何。聚散冥冥谁约，出入惺惺由我，玄妙苦无多。大都方寸用，法界总包罗。
<br>
<br>
<br>　　大江东去
<br>
<br>　　人生最贵，禀五行真气，千灵夙赋。首足方圆天地肖，反被阴阳陶铸。秋月春花，昨朝今日，断送红颜去。前程路险，到时手足无措。算来除却一身，轻肥青紫，总是闲家具。好把中间心裂碎，静里调和龙虎。孕出灵珍，天光内发，变作明珠库。外融空界，卓然独纵霞步。
<br>
<br>
<br>　　大江东去
<br>
<br>　　别山美玉，匠一合成器，乾坤体辨。两窍明开分日月，八卦九宫齐展。方寸心存，斡旋真要，乙木金相恋。幽人得趣，便将乾象推转。微微腾倒元精，只凭眼下，暗里兴雷电。万匝千回循旧路，迤逦乱飞银线。馥郁香尘，味能实腹，净体今相见。光飞如雪，这回识得头面。
<br>
<br>
<br>　　大江东去
<br>
<br>　　初功混沌，在机缄斡变，坎中一气。潜发氤氲初出地，升变阵云呈瑞。电掣雷轰，阴阳交会，致作廉纤雨。帝川飞过，化成玉鼎神水。溶溶九变生金，炼归离内，点化成阳体。神变离形摅妙用，独擅幕天席地。兀兀腾腾，随方应现，坦坦无拘系。含融一体，顿然超出生死。
<br>
<br>
<br>　　大江东去
<br>
<br>　　天元教显，正金莲朵朵，开遍时节。士庶官僚咸仰奉，缘觉声闻心说。悟者清凉，背之热恼，多口明真诀。诸人着眼，照开千古心月。了知诸相皆空，不生妄想，当体能消灭。境界真实无染著，种种抑绝分别。万境一心，现前孤觉，寂寂圆明彻。净无可触，太虚一体无别。
<br>
<br>
<br>　　水龙吟
<br>
<br>　　宦途驰骤心贪职。官事何时能毕。力饶射日，名高为复，到今何济。休道功名遂。好身退、紧寻归计。啖古人糟粕，放怀湖上，泛扁舟，乐真味。颖悟安闲云水，恣逍遥、坦然无累。豁天宽胸臆，调神养气，无萦无系。性命俱相契。露实相、混融三际。看自强手段，斩钉截铁，把尘缘弃。
<br>
<br>
<br>　　水龙吟
<br>
<br>　　赠李元法
<br>
<br>　　绵绵一气冲关节。熏蒸遍流百脉。聚归乾鼎，象成龙虎，性情感结。精变高超越，功七返、九还无阙。炼成大药，通神显用，觉香味，遍身泄。焕吐丹光皎洁。晃灵台、一点如雪。常清常净，无馀无欠，圆明莹彻。显出真心月，射宇宙、了无尘屑。耸太虚法相，无生神妙，镇千万劫。
<br>
<br>
<br>　　水龙吟
<br>
<br>　　赠杨道宽
<br>
<br>　　名高三昧丹青匠。貌出玄元古样。明金绘素，堂堂殊胜，本来真状。宝殿严供养。摄诸方、群魔胆丧。露说经消息，真风郁郁，感人人，总归向。外肃威仪瞻仰。内须明、物离心上。这些儿妙用，无为无作，无中有相。变机无障。纳十方、廓开玄量。契太空一点，虚无活计，壮神通藏。
<br>
<br>
<br>　　水龙吟
<br>
<br>　　闲人闲乐琴书味。行货药囊符水。顿然识破，沾名作解，蹉跎真计。枯木岩前累。要撅劣、诸缘总弃。剔开性月，时时不昧，忘神气，养虚体。炼就不空真智。向太虚、神妙成器。净明体态，纵横恢廓，一尘无翳。圆觉融三际。具庄严、法身纯粹。显如如了了，真常安住，彻无生理。
<br>
<br>
<br>　　声声慢
<br>
<br>　　衡门养浩，匮玉藏辉，营营守拙忘机。手握乾坤，身生万化维持。气滚三田日日，斡一渠、流转时时。百骸理，显琼浆止渴，玉液充饥。浴出元神妙体，契圆成，了了动静熙熙。不没不生，虚界体段无疵。卓尔惺惺独立，傲空空、实际无为。乐真趣，显德风远扇，道纪高提。
<br>
<br>
<br>　　声声慢
<br>
<br>　　玄关击拆，抱一无离，知白守黑藏机。火运清风，三关过海轻吹。化液下成四象，作真汞、低浸华池。功九转，证黄金体就，神室辉辉。显现圆明正相，混人间天上，万变神奇。不有不空，不受垢染成疵。独擅念虚寂照，料本无、一物羁縻。真空用，显轮回颖脱，智剑高提。
<br>
<br>
<br>　　声声慢
<br>
<br>　　赠王彦宝
<br>
<br>　　瘿除人我，冰冷高低，唤惺今是昨非。检教灵质，枉受万劫沉迷。况遇真风大阐，要诸仙、选陀名题。显一志，敢泥抛骨肉，屣弃轻肥。觅个烟霞妙趣，息诸缘妄想，落魄无为。保护一真，洞照力尽严持。安泊元空妙体，显灵光、出入相随。前途了，决平登觉岸，稳步仙梯。
<br>
<br>
<br>　　上丹霄
<br>
<br>　　正阳生，归癸地，气沉沉。产阴阳、偃月中心。化形龙虎，应时交媾不须擒。共成三体，长黄芽、香满乾＊。性如珠，心如月，怀如玉，体如金。显九阳、绝尽纤阴。本来实相，应机隐显鬼神钦。太虚同量，莹无尘、跨古腾金。
<br>
<br>
<br>　　一枝花
<br>
<br>　　玉壶金世界。日月同光彩。仙童为活计、恋风采。觅药川源，日日西南采。收拾归碧海。始结金晶，九变还元不坏。熏透遍身香雾霭。涌出光明大。长生纯体现、傲物外。可界惺惺、动静都无昧。一体含融量，括古包今聚散，无挂无碍。
<br>
<br>
<br>　　一剪梅
<br>
<br>　　与张三老善友
<br>
<br>　　春去秋来染鬓斑。日将月就，断送朱颜。铅亏汞水海源乾。亢尽琼酥，枯损金兰。好养三元闭五关。高奔日月，光射鳌山。结成圆宝雪霜寒。眼底如如，物外闲闲。
<br>
<br>
<br>　　行香子
<br>
<br>　　李会首问道
<br>
<br>　　大道无形。强立其名。判五气融摄生成。贯通六合，总括群灵。本无情，亦无臭，又无声。人悟勤行。造化无生。要灰心、杳杳冥冥。不空不有，妙体纵横。这真常，腾今古，独惺惺。
<br>
<br>
<br>　　行香子
<br>
<br>　　妙道勤求。乐以忘忧。要蜗名蝇利心休。六空罢对，一气专柔。火无亏，水无缺，契添抽。百脉通流。四海周游。渐丹凝、清净光浮。虚无妙体，难碍难留。应无方，明物物，显头头。
<br>
<br>
<br>　　行香子
<br>
<br>　　问修行门户
<br>
<br>　　道体平平。瞽者难行。觅边徼、执法功精。贪游异路，昧却前程。启诸人，高着眼，认无生。湛湛澄澄，酝酿惺惺。启天门、地户牢扃。阳升邃路，高越神京。过层楼，归空土，结丹成。
<br>
<br>
<br>　　行香子
<br>
<br>　　妄认苦蕴。汩碍胸中。逐缘生、分别匆匆。好将万境，同摄心宫。泯迷踪，知诸相，体皆空。照见空宗。有用真空。显心法、动作明空。昆仑顶上，趯弄虚空。这空空，无可触，遍含融。
<br>
<br>
<br>　　江神子令
<br>
<br>　　金藏木性木藏金。体难寻。火生＊。二物烹煎，庚甲定浮沉。返本还元真体现，魂魄聚，净无阴。九阳消息自来临。耳鸣琴。运清音。唤出灵灵，越古与超今。遍界遍空无不是，显了了，这真心。
<br>
<br>
<br>　　江神子令
<br>
<br>　　西山隐者相访
<br>
<br>　　有缘相遇芥投针。话真心。死三阴。阳自浆成，琼液不时斟。伴饮琅琅声贯耳，无弦曲，肖风琴。氤氲消息拍胸襟。九成金。鬼神钦。一混天光，变化体难寻。空似空中成妙有，心朗朗，虑沉沉。
<br>
<br>
<br>　　江神子令
<br>
<br>　　一江九曲虎龙奔。意雄雄。气融融。匝转昆仑，霹雳震乾坤。喷出金沙光的烁，明明相，混虚空。法身缥缈性恢弘。变无穷。体无踪。常应常静，法界显圆通。境摄一心空色混，无分别，契真风。
<br>
<br>
<br>　　江神子令
<br>
<br>　　曩甘聪黜体还隳。索玄机。守谦卑。地久天长，迤逦志迟疑。法弱马颠亡羁勒，风花阵，恣奔驰。纵横熟境意熙熙。慕台池。骋轻肥。荡散冲和，仙路隔云泥。再展维持天地手，抟真造，长灵仪。
<br>
<br>
<br>　　江神子令
<br>
<br>　　赏菊
<br>
<br>　　山寒木叶晕轻黄。气封商。露凝霜。万物归根，逆气送荒凉。唯有东篱黄菊绽，喷冰艳，吐清香。分明圆相显重阳。生中央。放金光。全露如如，神妙貌洋洋。觌面一时浑认得，心月照，觉相忘。
<br>
<br>
<br>　　江神子令
<br>
<br>　　与小李先待诏
<br>
<br>　　人情胶漆道情乖。昧灵台。翳尘埃。不惧如山，贩骨走轮回。见在宝躯今不悟，千万劫，朽仙材。好收＊住武都阶。药苗栽。结神胎。九转功成，方寸蕊珠开。体混净光从隐显，随眼底，是蓬莱。
<br>
<br>
<br>　　江梅引
<br>
<br>　　赠李元法
<br>
<br>　　不惊荣辱总无忧。度春秋。得优游。打破＊＊，无物挂心头。天内一天为活计，调龙虎，恣盘旋，斗未休。紫金霜结有来由。晃三周。玉童收。法界清天，风月独相酬。神妙器成堪中选，向仙院，夺仙标，第一筹。
<br>
<br>
<br>　　江梅引
<br>
<br>　　赠刘会首
<br>
<br>　　粒食衣茧苦贪求。锁眉头。利名搜。酷恋埏埴，为器弄风流。谩到宝山甘空手，只坐守，这轮回，未肯休。不如返照一身修。马猿收。汞铅留。火爇丹炉，按候谨添抽。炼就一真圆明宝，射宇宙，莹无疵，价莫酬。
<br>
<br>
<br>　　木兰花令
<br>
<br>　　两弦中，藏真造。阴阳返复，坎离颠倒。二气驱驰入炉灶。烹煎按候，药林不耗。异香馥郁风飘渺。金花吹绽，结成圆宝。净明实相非草草。虚空一样，大光融照。
<br>
<br>
<br>　　踏莎行
<br>
<br>　　寂淡忘机，恬然养拙。些儿妙处人难别。冥冥杳杳涤神珠，昏昏默默开心月。万劫云收，一天朗彻。清明净体如冰雪。不增不减显圆成，惺惺洒洒无生灭。
<br>
<br>
<br>　　踏莎行
<br>
<br>　　动静忘机，聪明不作。悟来总把尘情削。心灯挑剔不曾昏，慧光遍照弥寥廓。常净常清，不耽不着。一真境上从盘礴。亦无牛像亦无人，卓然独立摅真乐。
<br>
<br>
<br>　　踏莎行
<br>
<br>　　原调作灵寿杖
<br>
<br>　　灵寿一枝，瘦同鹤胫。肌轻体赤幽人称。住行坐卧不相离，穿云过水常随定。豁散迷津，指回斜径。扶危助险通神圣。依时搅拨虎龙争，尖挑日月乾坤莹。
<br>
<br>
<br>　　南柯子
<br>
<br>　　体若虚空净，心如泰华安。万缘妄想不相干。正住无思，触处得安闲。觉海神珠莹，禅天性月寒。圆明不昧显＊＊。放去收来，一点地天宽。
<br>
<br>
<br>　　南柯子
<br>
<br>　　与背道者
<br>
<br>　　久静还思动，情甘爱海迷。仙凡两路似云泥。从此相分，不顾上天梯。莫学鹪鹩志，营营恋小枝。北溟鲲量愿君为。咫尺成鹏，准拟奋天池。
<br>
<br>
<br>　　南柯子
<br>
<br>　　张道一问黄芽
<br>
<br>　　阳动阴随变，黄芽渐长成。参差五叶发黄庭。珠蕊苞开，放出紫金英。始结神丹粒，清光宇泰生。从容透体缕霞明。内外辉辉，法界混惺惺。
<br>
<br>
<br>　　南柯子
<br>
<br>　　坐卧常澄湛，连绵缓吸呼。温温九气聚铅炉。滚泛身田，昼夜饮琼酥。腹内三丹有，心头一物无。养成健体契空虚。出没惺惺，实相现元初。
<br>
<br>
<br>　　金盞儿（北曲）
<br>
<br>　　放心闲。乐林泉。山檀瓦鼎龙涎暖。寒罇兴，冷茶烟。情湛湛，腹便便。陪游鹿，伴啼猿。净灵源。火生莲。清凉照见诸尘遣。明五眼，证重玄。珠莹海，月沉渊。圆明相，应无边。
<br>
<br>
<br>　　解佩令
<br>
<br>　　叹灯蛾
<br>
<br>　　灯蛾种性。迷沉苦境。只贪寻、烛中花影。抵死身投，被烂炙、犹然不省。全错认、流萤艳冷。向明有意，因怀暗景。奈无功、忍死俄顷。识破炎光，不自炙、亡形亡命。落清凉、境中独兴。
<br>
<br>
<br>　　解佩令
<br>
<br>　　心清养浩。星尘无扰。近林泉、轮蹄不到。活计萧闲，任盈门、苔藓围绕。有满院、落花风扫。鹤鸣露冷，猿啼月皎。日相陪、松花瑶草。受用无为，也不曾、身外寻讨。悟衣珠、目前蓬岛。
<br>
<br>
<br>　　浪淘沙
<br>
<br>　　休执相皆空。徒滞顽空。劳劳不见有中空。空里混成神妙体，空乃不空。此理是真空。物物明空。念无念念不争空。照见缘空成深智，方了圆空。
<br>
<br>
<br>　　万年春
<br>
<br>　　静听身中，火龙水虎争吟啸。真奇妙。风浪声繁，盘绕天光罩。炼结金霜，壶鼎推真造。成宝耀。地辉天净，□体无尘扰。
<br>
<br>
<br>　　万年春
<br>
<br>　　活计安闲，日日风月为真宰。心无挂。静听猿啼，似诉无生话。一味清凉，眼底无纤芥。光明大。内外辉辉，如托虚空界。
<br>
<br>
<br>　　万年春
<br>
<br>　　中秋
<br>
<br>　　秋夜银蟾，一天万里光如洗。清风细。拂拭乾坤，冰莹无纤翳。星光光沉，全露圆明体。白麾底。晃我神游，亲诣攀青桂。
<br>
<br>
<br>　　武陵春
<br>
<br>　　警执法
<br>
<br>　　人自因言能悟理，得理要忘言。既得鱼时莫执筌。筌执谩着鞭。闭口藏舌不作解，默默究重玄。专气修心息妄缘。月冷照青天。
<br>
<br>
<br>　　武陵春
<br>
<br>　　王小先问禅
<br>
<br>　　法界一真心正住，当体灭诸缘。内外辉辉体现前。无地亦无天。取相於禅禅复远，禅性月沉渊。动静俱无镇湛然。神用即真禅。
<br>
<br>
<br>　　南乡子
<br>
<br>　　七返降真阴。主换为宾力不禁。神妙峥嵘三界外，俄临。彻地通天耀古今。当体虑沉沉。鹤驭清风一片心。自北自南无挂碍。时歆。真乐真欢恣啸吟。
<br>
<br>
<br>　　望蓬莱
<br>
<br>　　修真客，守弱志须刚。金鼎满添留命药，玉炉频爇洞真香。心境总清凉。通玄妙，独据法中王。诸魅群魔俱炉灭，三阳九气用兵强。触处露堂堂。
<br>
<br>
<br>　　望蓬莱
<br>
<br>　　涉尘客，念念苦贪饕。挂壁飞猱心纵乐，战风劣马意徒劳。熟境恣煎熬。甘执苦，心事冗如毛。争似劈摧情扰扰，且甜耕道乐陶陶。生死路能逃。
<br>
<br>
<br>　　采桑子
<br>
<br>　　虚无妙道心坚守，虚自投来。氤氲成胎。灵质无中日月栽。时时自饮昆山酒，醉卧丹台。令摄三台。万劫迷云一豁开。
<br>
<br>
<br>　　西江月
<br>
<br>　　一点阳生坎殿。两弦风阵冲天。三关顶化液漙漙。四象真砂始变。五彩霞生鼎灿。六神和畅绵绵。七星司用总安然。八面玲珑体现。
<br>
<br>
<br>　　减字木兰花
<br>
<br>　　蛮触非是。识破心颜如弃屣。痼疾云山。猿鹤相陪尽日闲。一壶风月。清净光明相照彻。内外俱空。无执空心触处通。
<br>
<br>
<br>　　减字木兰花
<br>
<br>　　忘机索妙。万法皆空心上了。无徼无边。一片清光万里天。明明净体。不放星尘蝇点翳。内外圆融。正住空空法界中。
<br>
<br>
<br>　　长思仙
<br>
<br>　　鼎乾坤，炼雌雄。阴变纯阳空像同。纵横妙体融。风乘我，我乘风。风我相乘法界中。无形空不空。
<br>
<br>
<br>　　如梦令
<br>
<br>　　万法心头可可。偃月抽添水火。淘炼结金晶，迸出圆明珠颗。证果。证果。一混虚空是我。
<br>
<br>　　以上启真集卷中
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
