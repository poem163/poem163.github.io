<HTML>
<HEAD>
<TITLE>金元词 卷045 张可久 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷045 张可久</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷045 张可久</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6494"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷045 张可久')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷045 张可久]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  
<br>
<br>【张可久：词作66首】
<br>
<br>　　人月圆
<br>
<br>　　山中书事
<br>
<br>　　兴亡千古繁华梦，诗眼倦天涯。孔林乔木，吴宫蔓草，楚庙寒鸦。数间茅舍，藏书万卷，投老村家。山中何事，松花酿酒，春水煎茶。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　秋日湖上
<br>
<br>　　笙歌苏小楼前路，杨柳尚青青。画船来往，总相宜处，浓淡阴晴。杖藜闲暇，孤坟梅影，半岭松声。老猿留坐，白云洞口，红叶山亭。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　春晚次韵
<br>
<br>　　萋萋芳草春云乱，愁在夕阳中。短亭别酒，平湖画舫，垂柳骄骢。一声啼鸟，一番夜雨，一阵东风。桃花吹尽，佳人何在，门掩残红。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　雪中游虎丘
<br>
<br>　　梅花浑似真真面，留我倚阑干。雪晴天气，松腰玉瘦，泉眼冰寒。兴亡遗恨，一丘黄土，千古青山。老僧同醉，残碑休打，宝剑羞看。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　会稽怀古
<br>
<br>　　林深藏却云门寺，回首若耶溪。苎萝人去，蓬莱山在，老树荒碑。神仙何处，烧丹傍井，试墨临池。荷花十里，清风鉴水，明月天衣。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　客垂虹
<br>
<br>　　三高祠下天如镜，山色浸空蒙。莼羹张翰，渔舟范蠡，茶灶龟蒙。故人何在，前程那里，心事谁同。黄花庭院，青灯夜雨，白发秋风。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　吴门怀古
<br>
<br>　　山藏白虎云藏寺，池上老梅枝。洞庭归兴，香柑红树，鲈鲙银丝。白家池馆，吴王花草，长似坡诗。可人怜处，啼鸟夜月，犹怨西施。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　春日湖上
<br>
<br>　　东风西子湖边路，白发强寻春。尽教年少，金鞭俊影，罗帕香尘。蹇驴破帽，荒池废苑，流水闲云。恼余归思，花前燕子，墙里佳人。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　春日湖上
<br>
<br>　　小楼还被青山碍，隔断楚天遥。昨宵入梦，那人如玉，何处吹箫。门前朝暮，无情秋月，有信春潮。看看憔悴，飞花心事，残柳眉梢。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　松江遇雪（原作开吴淞江遇雪，从太平乐府卷五改）
<br>
<br>　　一冬不见梅花面，天意可怜人。晓来如画，残枝缀粉，老树生春。山僧高卧，松炉细火，茅屋衡门。冻河堤上，玉龙战倒，百万残鳞。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　寄璩源芝田禅师
<br>
<br>　　龙湫山上云屯寺，别是一乾坤。桧参百丈，雪深半尺，梅瘦三分。几时亲到，松边弄水，月下敲门。相思无奈，烟萝洞口，立尽黄昏。
<br>
<br>　　北曲联乐府前集今乐府
<br>
<br>
<br>　　人月圆
<br>
<br>　　三衢道中有怀会稽
<br>
<br>　　松风十里云门路，破帽醉骑驴。小桥流水，残梅剩雪，清似西湖。而今杖履，青霞洞府，白发樵夫。不如归去，香炉峰下，吾爱吾庐。
<br>
<br>　　北曲联乐府前集今乐府
<br>
<br>
<br>　　秦楼月
<br>
<br>　　即忆秦娥
<br>
<br>　　寻芳屦。出门便是西湖路。西湖路。傍花行到，旧题诗处。瑞芝峰下杨梅坞。看松未了催归去。催归去。吴山云暗，又商量雨。
<br>
<br>　　北曲联乐府后集苏堤渔唱
<br>
<br>
<br>　　人月圆
<br>
<br>　　春日次韵
<br>
<br>　　罗衣还怯东风瘦，不似少年游。匆匆尘世，看看镜里，白了人头。片时春梦，十年往事，一点诗愁。海棠开后，梨花暮雨，燕子空楼。
<br>
<br>　　北曲联乐府续集吴监
<br>
<br>
<br>　　人月圆
<br>
<br>　　中秋书事
<br>
<br>　　西风吹得闲云去，飞出烂银盘。桐阴淡淡，荷香冉冉，桂影团团。鸿都人远，霓裳露冷，鹤羽天宽。文生何处，琼台夜永，谁驾青鸾。
<br>
<br>　　北曲联乐府续集吴监
<br>
<br>
<br>　　人月圆
<br>
<br>　　子昂学士小景
<br>
<br>　　西风曾放蓝溪棹，月冷玉壶秋。粼粼浅水，丝丝老柳，点点盟鸥。翰林新画，云山古色，老我清愁。淡烟浑似，以高祠下，七里滩头。
<br>
<br>　　北曲联乐府续集吴监
<br>
<br>
<br>　　霜角
<br>
<br>　　即霜天晓角新安八景花屏春晓
<br>
<br>　　初日沧凉。海霞摇曙光。几折好山如画，晴霭霭、郁苍苍。众芳。云景香。道人眠石床。唤起南华梦蝶，莺啼在、绿垂杨。
<br>
<br>
<br>　　霜角
<br>
<br>　　练溪晚渡
<br>
<br>　　淡烟微隔。几点投林翮。千古澄江秀句，空感慨、有谁索。拍拍。水光白。小舟争过客。沽酒归来樵叟，相随到、许仙宅。
<br>
<br>
<br>　　霜角
<br>
<br>　　南山秋色
<br>
<br>　　华盖亭亭。向阳松桂荣。背立夜坛朝斗，直下看、老人星。地灵。风物清。众峰环翠嬴。千古仙山道气，谁高似、许宣平。
<br>
<br>
<br>　　霜角
<br>
<br>　　王陵夕照
<br>
<br>　　暮蝉声咽。几树白杨叶。细看云岚旧隐，遗庙在、表忠烈。翌结。弓剑冗。苔花碑字灭。远水残阳西下，今人见、古时月。
<br>
<br>
<br>　　霜角
<br>
<br>　　水西烟雨
<br>
<br>　　沙浅波平。孤舟长日横。淡墨潇湘八景，谁移向、富山城。净名。疏磬声。暮归何处僧。明日披云风顶，呼太白、赏新晴。
<br>
<br>
<br>　　霜角
<br>
<br>　　渔梁送客
<br>
<br>　　浪花飞雪。船阁苍云缺。一片鸬鹚西照，樯燕语、柳丝结。话别。情哽咽。酒边歌未阕。他日寄书双鲤，顺流过、钓台月。
<br>
<br>
<br>　　霜角
<br>
<br>　　黄山雪霁
<br>
<br>　　云开洞府。按罢琼妃舞。三十六峰图画，张素锦、列冰柱。几缕。翠烟聚。晓妆眉更妩。一个山头不白，人知是，炼丹处。
<br>
<br>
<br>　　霜角
<br>
<br>　　紫阳书声
<br>
<br>　　楼观飞惊。好山环翠屏。谁向山中讲授，朱夫子、鲁先生。短檠。雪屋灯。琅琅终夜声。传得先儒道妙，百世下、以文鸣。
<br>
<br>　　以上八首并见北曲联乐府外集，外集中尚有太常引姑苏台赏雪一首另见一阁本张小山乐府因不重录。
<br>
<br>
<br>　　六州歌头
<br>
<br>　　浙江观潮，贯学士四万户同集
<br>
<br>　　灵鳅何物，天外吐层阴。谈笑顷，浙江阔，海门深。载雷车，霹雳挥神斧，劈仙岛，掀地轴，冯夷宅，鼋鼍窟，渺难寻。十里红楼图画，展西风、快哉登临。□□□□□，□□□□□。好客披襟。发萧森。符金虎。袍银鼠。携玉麈。盍瑶簪。喜骁儿踏浪，旗尾互浮沉。酹胥魂，浇海若，酒频斟。隐约越峰数点，搅飞花、浑在波心。爱渔舟荡雪，击楫起吴音。月上秋林。
<br>
<br>　　案此词疑有脱误
<br>
<br>
<br>　　绿头鸭
<br>
<br>　　和马九皋使君湖上即事
<br>
<br>　　别来时。绿笺犹寄相思。自当年、黄州人去，不烦朱粉重施。翠屏寒、秋凝古色，朱奁空、影淡芳姿。蝶抱愁香，莺吟怨曲，残红一片洗胭脂。更谁汲、香泉菊井。寂寞水仙祠。西泠甃、苔衣生满，懒曳筇枝。尚依依、月移疏影，黄昏翠羽□差。问丹砂、石涵坠井，寻古寺、金匾题诗。岁晚江空，童饥鹤瘦，匆匆舍此欲何之。且重和，四时渔唱，象管写乌丝。仙翁笑、梅花折得，上闹竿儿。
<br>
<br>
<br>　　绿头鸭
<br>
<br>　　湖上遇雪，再用前韵
<br>
<br>　　胜花时。临风渺予思。厌春妍、红娇绿姹，铅花只恁轻施。湿模糊、难描树影，白鬅鬙、尽改松姿。裙溅冰泥。鞋翻粉印，浣纱人倦洗胭脂。青山老、丹移玉井，何处葛公祠。断桥外、频催画桨，误击琼枝。忆当年、阿苏小小，鸾箫能品参差。紫云娘、双歌献酒，绿簑翁、独钓成诗。楼殿摇空，管弦作市，乐天有句寄微之。观未足，朱帘尽卷，情怕雨丝丝。谁呵手、戗金红上，装个狮儿。
<br>
<br>
<br>　　百字令
<br>
<br>　　湖上，和李溉之
<br>
<br>　　六桥如画，看地雄两浙，人骄三楚。谁隔荷花，听水调、兰棹采莲船去。鹤舞盘云，虹消歇雨，一缕南山雾。冷香凝绿，嫩凉生满庭宇。犹记醉客吹箫，自苏郎去后，别情无数。明月天坛尘世远，青鸟替人传语。玉解连环，书裁折叠，没放相思处。裴公亭上，诗来还是怀古。
<br>
<br>
<br>　　百字令
<br>
<br>　　舟泊小金山下，客有歌大江东去词者，喜而为赋
<br>
<br>　　片帆摇曳，喜东风吹雨，秋容新沐。一带长江，青未了、天际乱峰如簇。浮玉山空，梧桐人去，月冷神仙屋。停舟吊古，＊泉三酹寒菊。犹记邂逅桓郎，驿楼残照里，倚阑吹竹。南去北来人自唤，老树柳丝长绿。倦客能吟，倚歌而和，醉写沧浪曲。今宵何处，钓鱼台下寻宿。
<br>
<br>
<br>　　百字令
<br>
<br>　　春日湖上
<br>
<br>　　扣舷惊笑，想当年行乐，绿朝红暮。麴院题诗，人去远、别换一番歌舞。鸥占凉波，莺巢小树，船阁鸳鸯浦。画桥疏柳，风流不似张绪。闲问苏小楼前，夕阳花外，归燕曾来否。古井香泉秋菊冷，坡后神仙何许。醉眼观天，狂歌喝月，夜唤西林渡。穿云笛响，背人老鹤飞去。
<br>
<br>
<br>　　百字令
<br>
<br>　　赠弹一弦子张文秀
<br>
<br>　　一行秋思，记孙登当日，山中琴趣。谁识吾宗，父老子、自制寸金皮鼓。筒截孤篁，丝抽独茧，替尽琵琶谱。轻拢慢捻，西湖何限怀古。堪笑锦瑟无端，繁弦五十，撩乱春云缕。得似嘈嘈么凤语，只手换宫移羽。绝艺无双，法门不二，喜遇知音侣。灯窗对影，为君挑尽寒雨。
<br>
<br>
<br>　　百字令
<br>
<br>　　惠山酌泉
<br>
<br>　　舣舟一笑，正三吴好处，天将僧占。百斛冰泉，醒醉眼、庭下寒光潋滟。云湿阑干，树香楼阁，莺语青山崦。倚花索句，终日登临无厌。小瓶声卷松涛，俗尘不到，休把柴门掩。瓯面碧圆珠蓓蕾，强似花浓酒酽。清入心脾，名高秘水，细把茶经点。留题石上，风流何处鸿渐。
<br>
<br>
<br>　　木兰花慢
<br>
<br>　　（原无调名兹据律补）重过吴门
<br>
<br>　　又三高祠下，依古柳，缆轻舟。渺飞过垂虹，相迎画鷁，劳动沙鸥。凝眸。绿阴多□，小红帘、犹是酒家楼。万古清风范蠡，一轮明月苏州。休休。不似少年游。两鬓已经秋。记乌鹊新桥，黄鹂旧市，白虎荒邱。风流。美人何在，但离离、草色辨长州。莫上姑苏台上，夕阳无限诗愁。
<br>
<br>
<br>　　木兰花慢
<br>
<br>　　为乐府杨氏晓莺春赋，次海粟学士韵
<br>
<br>　　爱金衣公子，偏占得，绿杨堤。喜蔼蔼韶光，熹熹曙色，恰恰娇啼。惊飞。踏翻花影，曳残声、犹在画楼西。仙客词添琴谱，佳人梦断罗帏。庞眉。退叟命新题。雅宇重名姬。笑银蝶交关，青鸾相对，紫燕双栖。凄迷。暮年□□，向阴阴、夏木听黄鹂。何必五更杜宇，张生已自言归。
<br>
<br>
<br>　　木兰花慢
<br>
<br>　　维扬怀古
<br>
<br>　　笑多情明月，又随我，上扬州。爱十里珠帘，千锺美酒，百尺危楼。风流。聒天笳鼓，记茱萸、漫下菊花酒。淮水东来渺渺，夕阳西去悠悠。巡游。当日锦帆收。翠柳缆龙舟。但老树寒蝉，荒祠野鼠，古渡闲鸥。娇羞。美人如玉，算吹箫、座客不胜愁。未可腰钱鹤背，且将十万缠头。
<br>
<br>
<br>　　木兰花慢
<br>
<br>　　常熟徐氏山园
<br>
<br>　　看红梅未了，搴杜若，结幽兰。喜树遮云鬓，地开月面，竹軃风鬟。投竿。钓鱼台下，似画舫、和雨阁前滩。龙挂古藤千丈，鹤眠矮屋三间。跻攀。危磴小阑干。松外倚高寒。且缓步寻诗，忘怀唤酒，满意看山。斓斑。紫苔外晕，拂苍云、字字碧琅玕。说与花间胜友，主人未可清闲。
<br>
<br>
<br>　　木兰花慢
<br>
<br>　　得会稽友人书
<br>
<br>　　有书来问讯，算忘了，若耶溪。想命被文魔，情因酒困，心为花迷。东西。百年过半，玉堂人、久矣隔云泥。锦树莺嘲蝶弄，翠萝鹤怨猿啼。凄凄。江远暮山低。梅屋□幽栖。喜陶公无钱，坡公不饮，庄子无妻。玻璃。碧湖秋水，为几声、渔唱住苏堤。白发老将至矣，青山归去来兮。
<br>
<br>
<br>　　木兰花慢
<br>
<br>　　德清县圃爱山亭
<br>
<br>　　就岩阿深处，结层屋，上空蒙。喜着屐穿花，卷帘看雨，拄笏临风。玲珑。夏云一片，隔篱芭、独立舞仙风。睍睕黄鹂个个，阴森绿树重重。吟翁。无日不诗筒。杯酒尽从容。更罅石盘梅，阳坡护笋，曲坞移松。芙蓉。古台直上，倚高寒、长啸月明中。谁信扁舟苕霅，得游阆苑崆峒。
<br>
<br>
<br>　　太常引
<br>
<br>　　乐府小云
<br>
<br>　　溶溶一叶不成衣。恰待弄春晖。幽懒意迟迟。只可向、山中自怡。清歌遏玉，娇鬟軃翠，纤月映蛾眉。来往且孤飞。问行雨、巫咸未知。
<br>
<br>
<br>　　太常引
<br>
<br>　　黄山西楼
<br>
<br>　　黄岩秋色雨频频。楼上着闲身。凉意逼羊裙。更添得、砧声耳根。寒香吹桂，暗苞绽橘，红日晓窗温。客至莫论文。只坐守、方山看云。
<br>
<br>
<br>　　太常引
<br>
<br>　　永嘉林熙翁城南旧院
<br>
<br>　　霖铃秋雨打空阶。人坐益清齐。门掩小蓬莱。怕有客、寻真到来。楼头碧远，山眉青小，口树挂苍苔。且莫写离怀。看隔水、芙蓉正开。
<br>
<br>
<br>　　太常引
<br>
<br>　　姑苏台观雪
<br>
<br>　　断塘流水洗凝脂。早起索吟诗。何处觅西施。垂杨柳、萧萧鬓丝。银匙藻井，粉香梅谱，万瓦玉参差。一曲乐天词。富贵似、吴王在时。
<br>
<br>
<br>　　风入松
<br>
<br>　　三月三西郊即事
<br>
<br>　　啁喳娇燕语茅茨。红暗海棠枝。双丫小髻谁家女，踏青归、三月三时。淡淡郁金衫子，盈盈玉药钗儿。避人忙掩女仙祠。背后见腰支。金鞭过客争回首，拉山翁、怀古成诗。当日苎萝村里，误人曾有西施。
<br>
<br>
<br>　　风入松
<br>
<br>　　春晚泛舟碧澜湖上，遇雨，宿蕊感方丈
<br>
<br>　　碧渊湖上小崆峒。人在水精宫。提壶莫惜莺边醉，蝶困花、来往匆匆。一饷颠风狂雨，满山怨紫愁红。仙翁来憩白云中。春色已成空。五更正结花心梦，且迟教、童子鸣钟。明日凉音渡口，绿杨影里推篷。
<br>
<br>
<br>　　风入松
<br>
<br>　　泊舟好溪，卢希颜相留，寓陈碧山丹房
<br>
<br>　　好风吹皱玉龙鳞。飞雪点吟身。南明古色供诗眼，缆扁舟、鸥鹭相亲。邂逅希颜公子，留连访戴山人。环中天地一壶春。深锁碧窗云。步虚声度迎仙引，小屏空、唤醒梅魂。且向花边听雨，不知松外敲门。
<br>
<br>
<br>　　风入松
<br>
<br>　　湖上九日案北曲联乐府后集苏堤渔唱误将此一首分为耳首，词有上下两片，曲中只有单片。据天一阁小山乐府载风入松四首皆为上下两片，故订为词
<br>
<br>　　哀筝一抹十三弦。飞雁隔秋烟。携壶莫道登临晚，双双燕、为我留连。仙客玲珑玉树，佳人窄索金莲。琅琅新雨洗湖天。小景六桥边。西风泼眼山如画，有黄花、休恨无钱。细看茱萸一笑，诗翁健似当年。
<br>
<br>
<br>　　黑漆弩
<br>
<br>　　为乐府焦元美赋，用冯海粟韵
<br>
<br>　　画船来向高沙驻。便上蹑探梅吟屦。对金山有玉娉婷，两点愁峰眉聚。倚西风目断行云，懒唱大江东去。借中郎爨尾冰弦，记老杜曾游此处。
<br>
<br>
<br>　　黑漆弩
<br>
<br>　　别高沙诸友，用鹦鹉曲韵
<br>
<br>　　想从一月秦邮住。笑我是不耕种村父。话醒吟酒不成欢，灯下怯云羞雨。想梅花梦到孤山，又逐雪鸿南去。寨儿中燕侣莺俦，远望我认旗指处。
<br>
<br>　　案宋金人词皆无黑漆弩一调流传，惟元人卢挚作黑漆弩词，序谓所作乃和田不伐韵。田不伐名为，宋徽宗时，曾为大晟府典乐，可见黑漆弩词调北宋时已有。惜今田不伐原作已不传，可能此调乃采自民间，元人小令即沿用之，特唱时音律转细。天一阁本小山乐府录此两首归入词一类，亦可证此调原系词调。
<br>
<br>
<br>　　鹧鸪天
<br>
<br>　　何尊师故居
<br>
<br>　　万木森森秀野堂。黄鹂两两鹤双双。翠岩云巧苍松暗，玉洞月明丹桂香。移笔架，拂琴床。赋诗争看水云乡。重来只有黄冠老，落日空斋挂钵囊。
<br>
<br>
<br>　　鹧鸪天
<br>
<br>　　客维扬，为乐府王英赋
<br>
<br>　　一点芳春近破瓜。生香小朵莹无瑕。水曹梅萼初擎蕾，石土琼苞未放花。眉刷翠，鬓堆鸦。淡妆何必尚铅华。御沟红叶题诗处，应记当年天子家。
<br>
<br>
<br>　　鹧鸪天
<br>
<br>　　贻乐府李芝秀
<br>
<br>　　秀结梨园五色芝。瑞云婀娜玉参差。佩环摇影青霞洞，歌扇留香白雪词。花可可，柳枝枝。别情还似送春时。洞箫吹月商颜远，采药人来好寄诗。
<br>
<br>
<br>　　鹧鸪天
<br>
<br>　　玉泉观鱼
<br>
<br>　　潋滟晴光动碧虚。一方清镜照诗臞。□□玉麈三三法，水漾金鳞六六鱼。红舍利，白芙蕖。尽教妆点老僧居。夜深飞过西湖去，夺取小龙明月珠。
<br>
<br>
<br>　　凤栖梧
<br>
<br>　　客吴江
<br>
<br>　　钓雪亭空人老矣。短笛春风，来往鱼童喜。白石矶头青镜里。一篙香暖桐花水。波面白虹收不起。两两沙鸥，逐逐残凉尾。都羡酒边鲈鲙美。东曹冷掾思乡里。
<br>
<br>
<br>　　凤栖梧
<br>
<br>　　惠山寺
<br>
<br>　　寺下苍山蹲玉几。两两髯龙，涧底挐云起。矮屋低垣祠短李。旧题名胜今余几。驳石阑干曾遍倚。出没烟芜，见客青鼋喜。隐隐蕉花修竹里。老僧自汲煎茶水。
<br>
<br>
<br>　　凤栖梧
<br>
<br>　　天台石桥
<br>
<br>　　冉冉轻云随杖屦。重叠岚光，花暗蒙蒙雨。大耳胡僧同笑语。苍苔石上松阴古。亭角玉龙泉两股。隔水招提，依约闻钟鼓。浴罢行吟披白羽。三更月上菩提树。
<br>
<br>
<br>　　凤栖梧
<br>
<br>　　游雁荡
<br>
<br>　　两袖刚风凌倒景。小磴松声，独上招提境。碧水流云三百顷。白龙飞过青天影。折脚铛中留苦茗。野菊生花，犹记丹砂井。吹罢玉箫山月冷。题诗人在芙蓉顶。
<br>
<br>
<br>　　凤栖梧
<br>
<br>　　吴山尊胜塔寺
<br>
<br>　　塔拥平山银瓮小。老衲殷勤，说与游人道。劫火残灰填翠沼。断阶花隐双龙爪。藤压荒篱蟠桧老。井塌青苔，满地棘针草。窸窣悲风生木杪。沙河无月凉来少。
<br>
<br>
<br>　　秦楼月
<br>
<br>　　为解蕙卿赋
<br>
<br>　　花能语。一枝香玉芳心吐。芳心吐。旧家姊妹，若兰秦女。荷枯柳倦鸳鸯浦。相逢为我歌金缕。歌金缕。文游台上，浅云疏雨。
<br>
<br>
<br>　　秦楼月
<br>
<br>　　即事
<br>
<br>　　山童说。清霜一夜芭蕉折。芭蕉折。梅花开也，满湖风雪。墨痕碎碎题诗叶。玉英棵棵丁香结。丁香结。忍教孤负，小山明月。
<br>
<br>
<br>　　钗头凤
<br>
<br>　　感旧和李溉之
<br>
<br>　　芳亭饮。仙帷寝。兰姬曾遗茱萸锦。苍凫舄。红鸾席。烟林凝紫，土花生碧。忆忆。
<br>
<br>
<br>　　钗头凤
<br>
<br>　　春思
<br>
<br>　　红云岛。黄鹂晓。关情又是春归了。愁如织。娇无力。恨花填曲，怨感吹笛。惜惜。
<br>
<br>
<br>　　钗头凤
<br>
<br>　　春情
<br>
<br>　　金钗股。瑶琴谱。洞天相见神仙侣。东风恶。庭花落。旧欢雨散，余情云薄。莫莫。
<br>
<br>
<br>　　青玉案
<br>
<br>　　春思
<br>
<br>　　柳眠花困春如醉。人比年时更憔悴。珊枕香寒风半被。夜长无眠，日高未起。深掩屏山翠。鬟儿只道忺春睡。才说相思那人讳。暖玉松松珠约臂。卦钱摇遍，帕罗揉碎。几点桃花泪。
<br>
<br>
<br>　　浣溪沙
<br>
<br>　　感旧
<br>
<br>　　翠袖清风品玉笙。罗裙凉月按瑶筝。少年不饮若为情。老眼那知谁尔尔，小楼无复旧卿卿。石林高卧听松声。
<br>
<br>
<br>　　少年游
<br>
<br>　　别情
<br>
<br>　　帕罗残粉浥啼痕。远岫湿寒云。枫叶寒江，芦花夜雪，孤雁怕离群。归来独对银釭坐，锦被待谁温。歌谱羞拈，舞衣闲挂，何处不思君。
<br>
<br>
<br>　　少年游
<br>
<br>　　游鉴湖
<br>
<br>　　美人歌舞竞湖中。秋镜簇春红。载酒船来，洗花雨过，清似水晶宫。御罗单扇题新字，争看蕺山翁。石上棋残，松边曲破，策马入樵风。
<br>
<br>　　以上四十二首词，见天一阁本张小山乐府中
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
