<HTML>
<HEAD>
<TITLE>金元词 卷007 段克己 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷007 段克己</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷007 段克己</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6456"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷007 段克己')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷007 段克己]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  
<br>
<br>【段克己：词作67首】
<br>
<br>　　水调歌头
<br>
<br>　　癸卯八月十七日，逆旅平阳，夜闻笛声，有感而作
<br>
<br>　　乱云低薄暮，微雨洗清秋。凉蟾乍飞破镜，倒影入南楼。水面金波滟滟，帘外玉绳低转，河汉截天流。桂子堕无迹，爽气袭征裘。广寒宫，在何处，可神游。一声羌管谁弄，吹彻古梁州。月自於人无意，人被月明催老，今古共悠悠。壮志久寥落，不寐数更筹。
<br>
<br>
<br>　　水调歌头
<br>
<br>　　迎送神二词，为刘润之赋
<br>
<br>　　清秋好天气，禾黍已登场。群心思答神貺，吉日复辰良。神既来兮庭宇，飒飒西风吹雨，仙伏俨长郎。巫觋传神语，出户舞伥伥。刲肥羜，沥桂酒，奠椒浆。一年好处须记，此乐最难忘。风外渊渊箫鼓。醉饱满城黎庶，健倒卧康庄。夜久群动息，风散一帘香。
<br>
<br>
<br>　　水调歌头
<br>
<br>　　双龙隐扶辇，千骑纵翱翔。云旌翠蕤摩荡，遥指白云乡。风驭飘飘高举，云驾攀留无处，烟雾杳茫茫。小立西风外，似听珮锵锵。暮天长，秋水阔，远山苍。归途正踏明月，醉语说丰穰。但愿明年田野，更比今年多稼，神貺讵能忘。君可多酾酒，吾复有新章。
<br>
<br>
<br>　　满江红
<br>
<br>　　过汴梁故宫城
<br>
<br>　　塞马南来，五陵草树颜色。云气黯、鼓鼙声震，天穿地裂。百二河山俱失险，将军束手无筹策。渐烟尘、飞度九重城，蒙金阙。长戈袅，飞鸟绝。原厌肉，川流血。叹人生此际，动成长别。回首玉津春色早，雕栏犹挂当时月。更西来、流水绕城根，空咽鸣。
<br>
<br>
<br>　　满江红
<br>
<br>　　尘满貂裘，依旧是、新丰羁客。还感慨、中年多病，惟堪眠食。方寸玉阶无地借，诗书勋业休重忆。况而今、双鬓已成丝，非畴昔。兴废事，吾能说。今古恨，空填臆。向南风望断，五弦消息。眯眼黄尘无处避，洗天风雨来何日。待酒酣、慷慨话平生，无人识。
<br>
<br>
<br>　　满江红
<br>
<br>　　寿陈丈良臣
<br>
<br>　　有妫之后，国于陈、庆流苗裔。远世有、异人间出，簪缨不坠。别派中分汾水右，英灵吸尽姑山气。看凤麟、来应太平期，为佳瑞。都未展，经邦志。医与卜，浑余事。把活人手段，此中聊试。德义不孤朋友乐，田园粗了儿孙计。有鬓丝、禅榻老生涯，栖心地。
<br>
<br>
<br>　　满江红
<br>
<br>　　梦庵张君信夫生朝
<br>
<br>　　腊尽春来，还又是、新年入手。人共喜、丹山仙桂。一枝初秀。转首黄金都散尽，酒酣弹铗蛟龙吼。想平生、豪气尚依然，冲星斗。红未透，花枝瘦。人不老，花依旧。老生涯正要，东山歌酒。翠壁峥空山玉立，长河泻浪风雷走。挽山河、胜概入金尊，为君寿。
<br>
<br>
<br>　　满江红
<br>
<br>　　登河中鹳雀楼
<br>
<br>　　古堞凭空，烟霏外、危楼高矗。人道是、宇文遗址，至今相续。梦断繁华无觅处，朱甍碧甃空陈迹。问长河、都不管兴亡，东流急。侬本是，乘槎客。因一念，仙凡隔。向人间俯仰，已成今昔。条华横陈供望眼，水天上下涵空碧。对西风、舞袖障飞尘，沧溟窄。
<br>
<br>
<br>　　满江红
<br>
<br>　　寿卫生行之
<br>
<br>　　春色三分，犹未一、元宵才过。行乐处、软红香雾，未收灯火。杨柳梢头黄尚浅，梅花萼底红初破。待东风、吹绿满瀛洲，愁无那。无一物，为君贺。歌我志，君须和。问人生底事，必须奇货。好对青山倾白堕，休嗟事业违人些。怕他时、富贵逼人来，妨高卧。
<br>
<br>
<br>　　满江红
<br>
<br>　　清明与诸生登西磑柏岗
<br>
<br>　　欲把长绳，维白日、暂留春住。亲友面、一回相见，一回非旧。扰扰胶胶尘世事，不如人意十常九。向斜阳、无语倚危楼，空搔首。活国手，谈天口。都付与，尊中酒。这情怀又是，去年时候。风外纷纷飞絮乱，柳边湛湛长江去。问老来、还有几多愁，愁如许。
<br>
<br>
<br>　　满江红
<br>
<br>　　遁庵主人植菊阶下，秋雨既盛，草莱芜没，殆不可见。江空岁晚，霜余草腐，而吾菊始发数花，生意凄然，似诉余以不遇，感而赋之。因李生湛然归，寄菊轩弟
<br>
<br>　　雨后荒园，群卉尽、律残无射。疏篱下、此花能保，英英鲜质。盈把足娱陶令意，夕餐谁似闾洁。到而今、狼籍委苍苔，无人惜。堂上客，须空白。都元衙，怀畴昔。恨因循过了，重阳佳节。飒飒凉风吹汝急，汝身孤特应难立。谩临风、三嗅绕芳丛，歌还泣。
<br>
<br>
<br>　　满江红
<br>
<br>　　重九日，山居感兴
<br>
<br>　　五柳成阴，三径晚、宦游无味。还自叹、迎门笑语，久须童稚。归去来兮尊有酒，素琴解写无弦趣。醉时眠、推手遣君归，吾休矣。富与贵，非吾事。贫与贱，宁吾累。步东篱遐想，昔人高致。霜菊盈丛还可采，南山依旧横空翠。但悠然、一点会心时，君须记。
<br>
<br>
<br>　　大江东去
<br>
<br>　　和答卫生袭之
<br>
<br>　　道人活计，本清虚挂壁，素琴而已。底事中心尝悁悁，不足一人之毁。人果何尤，天无可怨，政欲求诸己。愧生乎内，赧然其颡流泚。圣道不远於人，步趋进退，谁复能违此。好把藩篱都剖却，看取成蹊桃李。笃敬忠诚，尚行蛮貊，岂不行州里。三薰三沐，为君准拟沉水。
<br>
<br>
<br>　　大江东去
<br>
<br>　　送杨国瑞西行，兼简仲宣生
<br>
<br>　　悲哉秋气，觉天高气爽，澹然寥泬。行李匆匆人欲去，一夜征鞍催发。落叶长安，雁飞汾水，怕见河梁别。中年多感，离歌休唱新阕。暮雨也解留人，檐声未断，窗外还骚屑。满眼清愁吹不散，莫倚心肠如铁。面目沧浪，齿牙摇落，鬓发三分白。故人相问，请君烦为渠说。
<br>
<br>
<br>　　大江东去
<br>
<br>　　次韵答彦衡
<br>
<br>　　无堪老懒，喜春来蔬荀，劝加餐食。底事东君留不住，忙似人间行客。忧喜相寻，利名羁绊，心自无休息。不如闻早，付他妻子耕织。门外柳弄金丝，落花飞不起，东风无力。浊酒一杯谁送我，欢意都非畴昔。致主无心，苍颜白发，敢更希前席。功名蛮触，何须千里追北。
<br>
<br>
<br>　　水龙吟
<br>
<br>　　寿舍弟菊轩
<br>
<br>　　天高秋气初清，姑山汾水增明秀。黄花红叶，输香泛滟，恰过重九。细捻金蕤，旋题新句，满斟芳酒。况人生自有，安排去处，须富贵，何时有。休说山中宰相，也不效、斜川五柳。锄犁自把，山田耕罢，双牛随后。经史传家，儿孙满眼，渐能承受。待与君坐阅，庄椿岁月，作皤然叟。
<br>
<br>
<br>　　汉宫春
<br>
<br>　　纯甫生朝，且有弄璋之喜，赋此以贺
<br>
<br>　　公子归来，笑平生湖海，豪气依然。黄金散尽落魄，谁识当年。世间底物，解挽回、镜里朱颜。人共道，愁须殢酒，几回推向尊前。闻说梦熊初兆，喜一枝慰眼，岁晚留连。蟠桃会须结子，运偶三千。诗书旧业，要他时、分付青毡。□□□庭阶照映，卧看玉树芝兰。
<br>
<br>
<br>　　满庭芳
<br>
<br>　　山居偶成，每与文翰二三子论文把酒，歌以侑觞，亦足以自乐也
<br>
<br>　　归去来兮，吾家何在，结茆水际林边。自无人到，门设不须关。蛮触政争蜗角，荣枯事、不到尊前。应堪叹，清溪流水，东去几时还。此身何处著，从教容与，木雁之间。算躬耕陇亩，在我无难。便把锄头为枕，眠芳草、醉梦长安。烟波客，新来有约，要买钓鱼竿。
<br>
<br>
<br>　　满庭芳
<br>
<br>　　归去来兮，渔歌樵唱，觅愁愁在那边。承流委顺，万事没机关。眼底江山如画，松环抱、修竹当前。君便有，侯封相印，到此也须还。人生消底物，百年都付，茆屋三间。但卷舒以道，到了何难。日月消磨双鬓，中原信、未报平安。蒙头睡，日高慵起，帘影上三竿。
<br>
<br>
<br>　　满庭芳
<br>
<br>　　雪夜用前韵
<br>
<br>　　万籁收声，六花呈瑞，小桥路断江边。笑潮州刺史，匹马蓝关。谩有清名千载，一杯酒、孤负生前。争如我，围炉小酌，和气笑中还。梅梢新月上，芒鞋竹杖，烂赏林间。便销金低唱，欲换应难。勋业何须看镜，蓬窗底、空卧袁安。君须记，游鱼失水，那可上长竿。
<br>
<br>
<br>　　望月婆罗门引
<br>
<br>　　癸卯元宵，与诸君各赋词以为乐。寂寞山村，无可道者，因述昔年京华所见，以望月婆罗门引歌之。酒酣击节，将有堕开元之泪者
<br>
<br>　　暮云收尽，柳梢华月转银盘。东风轻扇春寒。玉辇通宵游幸，采仗驾双鸾。间鸣弦脆管，鼎沸鳌山。漏声未残。人半醉、尚追欢。是处灯围绣毂，花簇雕鞍。繁华梦断，醉几度、春风双鬓班。回首处、不见长安。
<br>
<br>
<br>　　望月婆罗门引
<br>
<br>　　凤城春好，玉箫金管姿游盘。梅妆犹怯轻寒。一曲清平妙舞，掌上看回鸾。渐霓裳欲遍，翠敛春山。良宵易残。歌别鹤、惜余欢。眼底浮华自满，尘涴吟鞍。瘦羊私酒，若真是、京东夫子班。身幸健、敢复求安。
<br>
<br>
<br>　　蝶恋花
<br>
<br>　　寿卫生袭之
<br>
<br>　　二月山城春尚未。柳弄东风，恰吐黄金蕊。占断溪头佳丽地。多君先得闲中趣。我为虚名相绊系。君自深藏，不识愁滋味。世事无劳深着意。年丰酒贱须勤置。
<br>
<br>
<br>　　蝶恋花
<br>
<br>　　闻莺有感
<br>
<br>　　鹈鴂一声春色晓。胡蝶双飞，暖日明花草。花底笙歌犹为了。流莺又复催春老。早是残红枝上少。飞絮无情，更把人相恼。老桧独含冰雪操。春来悄没人知道。
<br>
<br>
<br>　　蝶恋花
<br>
<br>　　寿山人湛然李生
<br>
<br>　　岩菊开时霜信杳。风雨无情，又是重阳了。茆舍疏篱人不到。床头醅瓮生微笑。莫怪住山真小草。颦损蛾眉，愁独无人扫。花底一杯须健倒。醉中听唤卿卿小。
<br>
<br>
<br>　　江城子
<br>
<br>　　甲辰晦日立春
<br>
<br>　　鸡栖行李短辕车。马如蛙。畏途赊。四十九年，强半在天涯。任使东风吹不去，头上雪、眼中花。甘泉宜稌复宜麻。近山洼。更宜瓜。明日新年，闻早健还家。报答春光犹有酒，倾白蚁，岸乌纱。
<br>
<br>
<br>　　江城子
<br>
<br>　　元日有感
<br>
<br>　　数椽茆舍大如蜗。老生涯。寄山家。遮眼文书，随分有些些。自愧行年如伯玉，思往事，尽堪嗟。从他皷吹沸鸣蛙。鬓霜华。晓来加。南北东西，泛若水中槎。此去存身知有道，深自隐，效龙蛇。
<br>
<br>
<br>　　江城子
<br>
<br>　　牡丹
<br>
<br>　　百花飞尽彩云空。牡丹丛。始潜红。培养经年，造化夺天功。脉脉向人娇不语，晨露重，洗芳容。却疑身在列仙宫。翠帷重。瑞光融。烁烁红灯，间错绿蟠龙。醉里天香吹欲尽，应有悟，夜来风。
<br>
<br>
<br>　　江城子
<br>
<br>　　尘事鞅掌，每与愿违，缅怀山林萧散之趣
<br>
<br>　　九衢尘土涴儒冠。镜中看。失朱颜。颠倒囊赀，欲买青山。剩种闲花多酿酒，尘土外，觅清欢。功名余事且加餐。老来闲。岂天悭。铁笛横吹，牛背稳如船。细马更须驮二八，平地上，作癯仙。
<br>
<br>
<br>　　渔家傲
<br>
<br>　　送春六曲
<br>
<br>　　龙尾沟边飞柳絮。虎头山下花无数。花底醉眠留杖屦。花上露。随风散漫飘香雾。老去逢春能几度。不妨且作风光主。明日不知风共雨。回首处。夕阳又下西山去。
<br>
<br>
<br>　　渔家傲
<br>
<br>　　不是花开常殢酒。只愁花尽春将暮。把酒酬春无好问。春且住。尊前听我歌金缕。醉眼看花如隔雾。明朝酒醒那堪觑。早是闲愁无着处。云不去。黄昏更下廉纤雨。
<br>
<br>
<br>　　渔家傲
<br>
<br>　　春去春来谁作主。怨他昨夜江头雨。把酒问春春不语。头懒举，乱红飞过秋千去。芳草澹烟江上路。鹧鸪声里斜阳暮。风外榆钱无意绪。空自舞。如何买得青春住。
<br>
<br>
<br>　　渔家傲
<br>
<br>　　一片花飞春已暮。那堪万点红雨。白发送春情最苦。愁几许。满川烟草和风絮。常记解鞍沽酒处。而今绿暗旗亭路。怪底春归留不住。莺作双。朝来引过西园去。
<br>
<br>
<br>　　渔家傲
<br>
<br>　　诗句一春浑漫与。纷纷红紫俱尘土。楼外垂杨千万缕。风荡絮。栏杆倚遍空无语。毕竟春归何处所。树头树底无寻处。惟有闲愁将不去。依旧住。伴人直到黄昏后。
<br>
<br>
<br>　　渔家傲
<br>
<br>　　断送春光惟是酒。玉杯重捧纤纤手。檀板轻敲歌欲就。眉黛皱。翠鬟暗点金钗溜。自笑而今成老丑。莺花依旧情未旧。杨柳自从春去后。谁抬举。腰肢新也如人瘦。
<br>
<br>
<br>　　渔家傲
<br>
<br>　　正月十四日夜有感而作
<br>
<br>　　灯火萧条春日暮。荒山月上闻村鼓。羁客闲愁知几许。千万绪。人间没个安排处。醉袖翩翩随所寓。泠然便以风为驭。指点虚无云外路。留不住。东将入海随烟雾。
<br>
<br>
<br>　　月上海棠
<br>
<br>　　壬寅冬，躬谒玉清坛下。客有歌月上海棠者，乃玉清作也。词致高远，真游乎方外者也。明年吾友陈子飏过余山中，始为属和，因亦次韵，以简知音
<br>
<br>　　住山沽计宜闻早。身世沧溟一沤小。日月两跳丸，迭送人间昏晓。朱颜换，风雪俄惊岁杪。弊衣旋补荷盈沼。算骑鹤扬州古今少。休苦似吴蚕，刚把此身缠绕。君知否，我自无心可了。
<br>
<br>
<br>　　月上海棠
<br>
<br>　　和答杨生彦衡
<br>
<br>　　小楼舞彻双垂手。便倩雁将书、寄元九。举首望南山，独蛾眉、数峰明秀。人未老，且任高歌对酒。莫将此乐轻孤负。唤明月清风、做三友。纤手折黄花，步东篱、为伊三嗅。英雄泪，醉揾应须翠袖。
<br>
<br>
<br>　　月上海棠
<br>
<br>　　时平无用经纶手。且闲把文章、和欧九。天气湛清秋，便无限、山明水秀。留客饮，但愿尊中有酒。鸱夷到处须亲负。寻山鸟山花好朋友。尘世自薰莸，把瑶英、与君同嗅。西风外，归去长拖布袖。
<br>
<br>
<br>　　月上海棠
<br>
<br>　　同诗社诸君饮芹溪上
<br>
<br>　　闲人不爱春拘管。被东风暗入、罗帏暖。草色近还无，傍溪陡觉金沙软。梅花蕾，风味朝来不浅。十分潋滟金蕉满。□两颊潮红、百忧散。不醉且无归，任门外、玉绳低转。欢娱地，莫道书生冷眼。
<br>
<br>
<br>　　鹧鸪天
<br>
<br>　　九日寄彦衡济之，兼简仲坚景纯二弟
<br>
<br>　　点检笙歌上小楼。西风帘幕卷清秋。绿醅轻泛红萸好。黄菊羞簪白发稠。今古恨，去悠悠。无情汾水自西流。澹烟衰草斜阳外，并作登临一段愁。
<br>
<br>
<br>　　鹧鸪天
<br>
<br>　　酒满金尊客满楼。美人清唱眼波秋。花随酒令筵前散，香逐芳须坐上稠。山历历，水悠悠。百年光景去如流。直须烂醉酬佳节，莫惹人间半点愁。
<br>
<br>
<br>　　鹧鸪天
<br>
<br>　　彦衡诸君皆有和章。因复仍韵以写老怀
<br>
<br>　　不是秋来懒上楼。龙锺诗骨不禁秋。旧欢去我如天远，新恨撩人似发稠。空咄咄，漫悠悠。老来终是少风流。千金买笑佳公子，醉卧琼楼不识愁。
<br>
<br>
<br>　　鹧鸪天
<br>
<br>　　青阳峡对酒
<br>
<br>　　千尺长虹下饮溪。两山环合翠屏围。非鱼定不知鱼乐，得鹿还生失鹿悲。花蔼蔼，絮霏霏。东风不染鬓边丝。百川尚有西流日，一老曾无却少时。
<br>
<br>　　此溪西流故云
<br>
<br>
<br>　　鹧鸪天
<br>
<br>　　古木寒藤荫小溪。溪边更着好山围。波间容与双鸥净，空外飘飖一鶚飞。湍浪泻，万珠霏。风前天棘舞青丝。兰亭豪逸今陈迹，不醉东风待几时。
<br>
<br>
<br>　　鹧鸪天
<br>
<br>　　飐飐轻舟逆上溪。何时柳树已成围。贪看归鸟投林急，不觉残花入座飞。兰棹举，曲尘霏。新荷挽断有余丝。酒酣却对青山笑，面目仓然不入时。
<br>
<br>
<br>　　鹧鸪天
<br>
<br>　　上巳日，再游青阳峡，用家弟诚之韵
<br>
<br>　　瓦釜逢时亦转雷。春江得雨浪崔嵬。不才分作沟中断，偶对溪山一笑开。题姓字，拂青苔。此翁来后更谁来。不须更待移文遣，俗驾闻风已自回。
<br>
<br>
<br>　　鹧鸪天
<br>
<br>　　楼外残云走怒雷。西山晴色晚崔嵬。柳薰迟日千丝暗，花喷温馨一夕开。须席地，更茵苔。素琴横膝赋归来。一觞一咏风流在，牛背如船倒载回。
<br>
<br>
<br>　　鹧鸪天
<br>
<br>　　古狱干将未遇雷。一生肝胆谩崔嵬。不将身向愁中老，剩把怀於笑里开。贤圣骨，长寒苔。群如不饮复何来。便从今日为头数，比到春归醉几回。
<br>
<br>
<br>　　鹧鸪天
<br>
<br>　　莫春之初，会饮卫生袭之家。酒酣，诸君请作乐府，因为之赋，使览者知吾辈之所乐也
<br>
<br>　　幼岁文章已自豪。皤然犹记两垂髦。从教酒债生前有，莫待诗瓢死后漂。三万日，六千朝。百年强半是羁骚。须君自制黄金脍，醉我新篘玉色醪。
<br>
<br>
<br>　　鹧鸪天
<br>
<br>　　酾酒槌牛诧里豪。临流觞咏赋时髦。纷纷世态浮云变，草草生涯断梗漂。愁不寐，夜难朝。广陵散曲屈平骚。从今有耳都休听，且复高歌饮楚醪。
<br>
<br>
<br>　　鹧鸪天
<br>
<br>　　当日元袭气最豪，而今尘土垫冠髦。纷纷落絮随风舞，泛泛轻鸥逐水漂。拚一醉，便千朝。文章休说仆奴骚。春来春去容颜改，轮我花前把碧醪。
<br>
<br>
<br>　　鹧鸪天
<br>
<br>　　七字骊珠句法豪。老夫倒甲堕缨髦。舆薪不见明何谓，雷雨无声麦已漂。穷砚墨，几昏朝。星星鬓发半刁骚。从人笑我冬烘甚，犹可尊前举罚醪。
<br>
<br>
<br>　　鹧鸪天
<br>
<br>　　把酒簪花强自豪。花枝羞上阿翁髦。不教春色因循过，忍为虚名孟浪漂。醒复醉，莫还朝。纷纷四海正兵骚。从渠眼底桑田变，且乐床头拨瓮醪。
<br>
<br>
<br>　　鹧鸪天
<br>
<br>　　和答寻正道
<br>
<br>　　衬步金沙村路遥。归来羞费楚词招。蜂粘落絮行池面，蝶避游丝过柳桥。方外友，仗谁邀。定於驴上作推敲。穷愁正要诗料理，莫问春来酒价高。
<br>
<br>
<br>　　临江仙
<br>
<br>　　寿周景纯
<br>
<br>　　仲蔚门墙蓬＊满，幽居不用声华。丑妻恶妾胜无家。学须勤苦就，富贵岂天耶。鼻垩未除斤未运，相望咫尺天涯。芹溪犹有折残麻。此心终莫展，迟汝对岩花。
<br>
<br>
<br>　　临江仙
<br>
<br>　　三月十日，与诸君约会西园，久而不至，花又狼藉，因赋此以排闷
<br>
<br>　　人道花开春烂熳，花残春便无情。小园独自绕花行。是非何日定，洗耳听江声。芍药牡丹俱不见，风枝犹有残英。阶前梨叶已成阴。所期犹未至，何日倒吾瓶。
<br>
<br>
<br>　　临江仙
<br>
<br>　　幽怀，用前韵
<br>
<br>　　白首老儒身连蹇，不随时世纷华。尽他人笑鲁东家。皇天如欲治，舍我复谁耶。此道未行应有待，何须思虑无涯。男供耕获女桑麻。薄躯何所事，问柳与寻花。
<br>
<br>
<br>　　浣溪沙
<br>
<br>　　寿卫生行之
<br>
<br>　　莫说长安行路难。休歌肮髒倚门边。且将见在斗尊前。人意十分如月满，月明一夕向人圆。年年人月似今年。
<br>
<br>
<br>　　浣溪沙
<br>
<br>　　元夜后一日，史生仲恭久客初还，喜而赋此
<br>
<br>　　马上风吹醉帽偏。一川晴雪袅吟鞭。冷云堆里指家山。慈母已占鸟鹊喜，佳人望月拜婵娟。今宵人月十分圆。
<br>
<br>
<br>　　浣溪沙
<br>
<br>　　寿菊轩弟
<br>
<br>　　白发相看老弟兄。闲身无辱亦无荣。儿孙已可代躬耕。了却文章千载事，不须谈笑话功名。青山高卧待升平。
<br>
<br>
<br>　　诉衷情
<br>
<br>　　初夏偶成
<br>
<br>　　东风帘幕雨丝丝，梅子半黄时。玉簪微醒醉梦，开却两三枝。初睡起，晓莺啼。倦弹棋。芭蕉新绽，徙倚湖山，彩笔题诗。
<br>
<br>
<br>　　生查子
<br>
<br>　　正月上旬夜，梦寐间闻雪作。诘旦起视，但云烟出没，晓山浓淡如画，西望长河，仅一发耳。作长短句，以写一时胜概
<br>
<br>　　淡月晃书窗，夜静云撩乱。欹枕潇潇听雪声，落叶闲阶满。清晓独开门，淡荡东风软。诗句成时堕渺茫，眼底江天远。
<br>
<br>
<br>　　南乡子
<br>
<br>　　寿县大夫薛君宝臣
<br>
<br>　　五福几人全。我见君侯得处偏。素著蔼然乡曲誉，喧传。尽道新官似旧官。五裤复歌廉。竹马儿童更可怜。万室春风和气里，鸣弦。好似今年胜去年。
<br>
<br>
<br>　　最高楼
<br>
<br>　　寿卫生行之并序卫生行之，少流寓兵革中。既长，始知读书，其立志刚，信道笃，而家苦贫。年饥，诸幼满前，虽并日而食不恤也。暇日，与宾友饮酒赋诗为乐。余既嘉其有守，喜为称道。於其始生之日，作乐府以歌咏之，俾观者知吾行之之为人矣。
<br>
<br>　　贫而乐，天命复奚疑。儿女聚嬉嬉。东村邀饮香醪嫩，西家羞馔蕨芽肥。把年华，都付与，锦囊诗。白发青衫，是人所恶。金印碧幢，是人所慕。顾吾道，是邪非。山妻解煮胡麻饭，山音自制薛萝衣。问人生，须富贵，是何时。
<br>
<br>
<br>　　点绛唇
<br>
<br>　　暮秋晨起书所见
<br>
<br>　　爱酒渊明，无钱休对黄花语。一杯谁举。寂寞空归去。屋上青山，山上行云度。悠然处。是中真趣。欲写还无句。
<br>
<br>
<br>　　西江月
<br>
<br>　　久雨新霁，秋气益清，与二三子登高赋之
<br>
<br>　　人与寒林共瘦，山和老眼俱青。琤然一叶不须惊。叶本无心入听。气爽云天改色，潦收烟水无声。夕阳洲外片霞明。涵泳一江秋影。
<br>
<br>　　以上强村丛书本遁庵乐府，兹以景元刊本二妙集校
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
