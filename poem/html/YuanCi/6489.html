<HTML>
<HEAD>
<TITLE>金元词 卷040 姚燧 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷040 姚燧</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷040 姚燧</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6489"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷040 姚燧')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷040 姚燧]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【姚燧：词作49首】
<br>
<br>　　浣溪沙
<br>
<br>　　舟中纪事
<br>
<br>　　白发年来自笑余。孔方从有绝交书。谁怜多病麴生疏。两岸行人争抵掌，谁家舟上载篮舆。江南休问看山无。
<br>
<br>
<br>　　菩萨蛮
<br>
<br>　　皇废癸丑春赏花词
<br>
<br>　　两闲日月同悠久。算来无比东君寿。一岁一归来。光风吹九垓。花枝依旧好。只自伤垂老。七十六年人。见花能几春。
<br>
<br>
<br>　　菩萨蛮
<br>
<br>　　素娥会把诗人调。衰颜不值圆蟾照。特地变云阴。江城三日霖。今宵佳节过。天上冰轮破。才却放余辉。要看清兴远。
<br>
<br>　　中秋雨
<br>
<br>
<br>　　清平乐
<br>
<br>　　水仙装束。风致清逾淑。春竟枝头添萼绿。要与梅花仲叔。生红从此羞颜。甘同桃李漫山。不是冥鸿过尽，情教衔子荆蛮。
<br>
<br>
<br>　　清平乐
<br>
<br>　　菲菲香雪。更照溶溶月。管被司花嫌太洁。故遗啼鹃溅血。方舒笑脸迎丹。两声深院珊珊。有底春愁未诉，向人红泪阑干。
<br>
<br>
<br>　　清平乐
<br>
<br>　　闻雁
<br>
<br>　　春方北度。又送秋南去。万里长空风雨路。谁汝冥鸿知处。朝朝旧所窥鱼。由渠水宿林居。为问江湖苦乐，汝于白鹭何如。
<br>
<br>
<br>　　清平乐
<br>
<br>　　大德改元之明年辰在戊戌春三月十有一日，宣慰麓堂邀饮，怪坐客无吾肖斋，或云逃生朝矣，即席赋清平乐以寿之
<br>
<br>　　南阳昔岁。此日悬弧记。不料长沙今款避。红袖青轩负醉。横阑直楯西东。飘残万紫千红。不是茶蘼喷雪，争些闲杀春风。
<br>
<br>
<br>　　浪淘沙
<br>
<br>　　为柴氏题
<br>
<br>　　河水发昆仑。浩浩泉源。余波九里润犹存。若问是谁家胄出，显德诸孙。今日在清门。玉季金昆。能时夏清与冬温。直得銮坡褒一字，华衮休论。
<br>
<br>
<br>　　浪淘沙
<br>
<br>　　竞渡
<br>
<br>　　楚俗至今朝。服艾盈腰。喧江铙鼓节兰桡。士女踏歌巫觋舞，鱼腹魂招。去古既云遥。谗毁言消。修名立与日昭昭。免向重华敷衽跪，来直臯陶。
<br>
<br>
<br>　　浪淘沙
<br>
<br>　　余年七十，洪山僧相过，言别公十余年，面颊红润，益加於昔，有道然耶，因为一莞，赋此晓之
<br>
<br>　　七十鬓双蓬。已分衰翁。烦君休誉面如童。只此正为吾老验，物理曾穷。天地一微躬。草木还同。桃花初也笑春风。及到离披将谢日，颜色逾红。
<br>
<br>
<br>　　浪淘沙
<br>
<br>　　大德丙午端月十四日立春，巧连灯夕，求西野澹斋月涧同赋
<br>
<br>　　春燕玉钗腾。又试初灯。天公节序巧相仍。纤手青丝盘出看，宝焰层层。鞭绝土牛绳。已送严凝。牙旗铁马乡春冰。六十九年余治学，老病宵兴。
<br>
<br>
<br>　　浪淘沙
<br>
<br>　　送贡应奉仲章归觐宣城
<br>
<br>　　明月万家碪。蟋蟀哀音。何人不起故园心。一语最难留断袖，说观云林。回首玉堂深。谁绋纶音。都门无酒与君斟。只赋祈招当赠别，如玉如金。
<br>
<br>
<br>　　浪淘沙
<br>
<br>　　赠重阳奴
<br>
<br>　　初度菊花秋。霜水痕收。可知不肯离荆州。元就龙山风力软，破帽飕飕。今夕定开舟。涨水矶头。渊明解印去来休。梦绕橘斋新草阁，檀板轻讴。
<br>
<br>
<br>　　鹧鸪天
<br>
<br>　　遐观堂暮饮
<br>
<br>　　谁道夔龙不致君。白头离乱不曾闻。三秦碧树生春色，千里青山入暮云。何事业，底功勋。百年五十已中分。从今万八千场醉，莫酹刘伶荷锸坟。
<br>
<br>
<br>　　虞美人
<br>
<br>　　牧庵即事为李元素作
<br>
<br>　　竹风吹落疏疏雨。纨扇收残暑。小轩蓦地细香来。莫是邻家早有木犀开。玉环穿耳谁家女。自献歌金缕。新声和彻紫檀槽。袖出乌丝才说要挥毫。
<br>
<br>
<br>　　虞美人
<br>
<br>　　玉梳赠内子
<br>
<br>　　相辉瑜珥瑶钗凤。宝翼蜻蜓动。新妆又得水苍梳。人道秋风何物不琼踞。人无玉质容何害。玉德斯堪爱。尚惭犹未十分全。听取明年环佩戛璆然。
<br>
<br>
<br>　　木兰花
<br>
<br>　　刘子善得常德寿梅图持归镇江寿其父梅轩
<br>
<br>　　寿梅纸本传常武。远寿梅轩归北固。爱梅无有似君贪，东极吴中西尽楚。黄昏清浅孤山路。能对春风旬日许。不如满岁画中看，冷蕊疏枝常照户。
<br>
<br>
<br>　　南乡子
<br>
<br>　　游洪山寺
<br>
<br>　　良月大洪山。枫叶青青柏叶殷。一树桃花修竹里，天悭。连见春风一岁闲。争挽插云鬟。日暮金鞍未拟还。偏与歌姝相映照，朱颜。应笑诗人两鬓斑。
<br>
<br>
<br>　　南乡子
<br>
<br>　　次冯雪崖韵二首
<br>
<br>　　荆宪品皆加。才罢还除世共华。恨杀岘山山下路，梅花。谁醉双瓶玉照沙。涂水听宣麻。行脚阳春起未涯。君去莫嗟风土异，堪夸。君祖乡邻我祖家。
<br>
<br>
<br>　　南乡子
<br>
<br>　　日觉鬓霜加。欲对清尊恋物华。离别纷纷长眩眼，生花。易散难搏掌上沙。蓬意不依麻。未必移居汉水涯。前日曾于遗集序，张夸。素范清风有几家。
<br>
<br>
<br>　　小重山
<br>
<br>　　蕤女归宁还襄阳
<br>
<br>　　江渚蒹葭白露晞。云间浑未有、蚤鸿飞。人情难在别庭闱。携诸幼、孤艇溯流归。七十古来稀。乃翁筋力，尚未衰微。岘山不是远相违。犹能往、清泪莫沾衣。
<br>
<br>
<br>　　小重山
<br>
<br>　　风雨折枝词
<br>
<br>　　早是清明应候风。势如沧海浪、怒号空。更兼泼火雨冥蒙。如何得、枝上有残红。最惜牡丹丛。晓来吹尽折、教儿童。且为支拄曲阑中。还堪否、留客一尊同。
<br>
<br>
<br>　　定风波
<br>
<br>　　南州以菌生竹间为蕈，并树鸡瘦薄而赭，虽日乾犹可煮茹，此笔竹丝为之蕈，盖得竹余气而生。然以世多未见，故祥之，余以理推如此，唐古宪佥笔生菌绘为图，因有是作
<br>
<br>　　五马双旌出郡堂。归来椽笔对凝香。只为好书天作意。相戏。故生三秀在毫芒。不是画师生手触。拳曲。层云连叶几何长。我有一占君试记。何事。已开他日判花祥。
<br>
<br>
<br>　　定风波
<br>
<br>　　题轴轩左右埋二石槛植荷其中
<br>
<br>　　旋汲清泉石斛方。便疑身已置江乡。八九吞胸云梦小。应笑。白头儿戏未曾忘。荷叶且看张翠盖。此外。芙蓉谁望集朱裳。还有不如人意处。遮去。碧天明日照泱泱。
<br>
<br>
<br>　　洞仙歌
<br>
<br>　　石山
<br>
<br>　　伊谁斧凿，此玲珑岩岫。至巧先天化工手。又不知何地，夜壑深藏，今留待、白发诗人携走。向宣和废苑，睥睨高株，欲转愁回万千首。期出处与君偕，立则参前，卷密可怀之襟袖。尚未敢、云能此私从，怕雷雨冥冥，六丁来取。
<br>
<br>
<br>　　洞仙歌
<br>
<br>　　对梅
<br>
<br>　　疏枝冷蕊，腊前时初破。年后才多玉妃堕。问梅轩白发，寂对空株，期三百六十，谁同幽坐。孔方兄善幻，半幅溪藤，貌出缁尘素衣涴。当盛暑展图看，遽失炎蒸，甚欲摘倾筐三个。又却被、旁人劝休休，怕他日盐羹，凤毛无和。
<br>
<br>
<br>　　江梅引
<br>
<br>　　谢王子勉提刑送江梅二首
<br>
<br>　　西湖不近上林隈。问江梅。定谁栽。莫是冥鸿，衔子远飞来。紫陌游人多不识，但惊看，青天霁，一树开。独有使君怜寂寞，为持杯。能几回。玉纤横管东风外，落日楼台。不恨明朝，飞雪满苍苔。恨杀南溪调鼎手，恐迟暮，到而今，霜鬓催。
<br>
<br>
<br>　　江梅引
<br>
<br>　　年年江上见寒梅。几枝开。暗香来。疑是月宫，仙子下瑶台。冷艳一枝折入手，断魂远，相思切，寄与谁。怨极恨极嗅玉蕊。念此情，家万里。暮霞散绮楚天外，几片轻飞。为我多愁，特地点征衣。我已飘零君又老，正心碎，那堪闻，塞管吹。
<br>
<br>　　以上聚珍版本牧庵集卷三十五
<br>
<br>
<br>　　玉漏迟
<br>
<br>　　与畅纯父学士同舟过鹿门山
<br>
<br>　　溯丹青未了。森然玉立，相迎云表。劳苦诗人，郑重鹿门清晓。耆旧犹今好在，算窃比、山灵年少。青盖照。宜余翠葆，萧萧华皎。渺渺。汉水沧波，间流尽人间，几多悲啸。□对羊公片石，一尊相吊。唤起长庚小妾，试看坐、金鞍歌笑。飞蚋小。淡淡长空孤鸟。
<br>
<br>
<br>　　满江红
<br>
<br>　　廉野云左揆求赋南园
<br>
<br>　　面势林塘，紧横睫、觚棱如削。还更比、城南韦杜，去天盈握。便有名园能甲乙，他山峛崺先尊岳。甚一花一石，总都将平泉学。虽鬓发，流光觉。浑未厌，明来数。有庆云善谱，新声天乐。正乐关弓鸿鹄至，可知弃屣麒麟阁。只北山逋客负尘缨，沧浪濯。
<br>
<br>　　庆云都城善讴者
<br>
<br>
<br>　　满江红
<br>
<br>　　送李景山使交趾
<br>
<br>　　六韶江山，十年厌、拏舟还辙。但只有、日南遐域，未尝持节。八月秋风来朔漠，燕然已没鞍鞯雪。料此时、铜柱瘴云收，无炎热。衔尺一，行宜决。烦重为，雕题说。道皇元威德，万方臣妾。直以越裳声教阻，千金装匦渠谁屑。要降王、明日共輶轩，来金阙。
<br>
<br>
<br>　　满江红
<br>
<br>　　送张子正广西宣慰司都事
<br>
<br>　　瘴海盲风，更谁避、楼船樯折。长记得、铙歌归路，获嘉时节。日夜丹青麟阁梦，论功才补朱衣缺。问世间、求宠有门无，终迷辙。为此错，平生铁。踰岭峤，皆炎热。独梅花万里，桂林冰雪。跃马十年销髀肉，远游一债偿难彻。笑悠悠、造物戏人哉，冠缨绝。
<br>
<br>
<br>　　满庭芳
<br>
<br>　　寄赵宣慰平远
<br>
<br>　　有北先寒，来时鸿雁，记经何地初霜。问渠鹅鹳，何苦上颜行。浩荡烟波万顷，怕谁去、争许三湘。聊容与，谁求系帛，传语寄炎荒。丹山如凤鸟，相逢定是，问我行藏。说于今华发，为汝增伤。晚笑巢阿览德，莫贪快、千仞翱翔。和鸣拟，从吹嶰管，终不似朝阳。
<br>
<br>
<br>　　水调歌头
<br>
<br>　　幽居
<br>
<br>　　开轩对朝爽，吾亦爱吾庐。君亭有笏堪柱，人道富于余。尚恐轩裳念在，前日朱门故态，消释未全除。反覆看如此，侬岂据渐渠。最同是，烟减灶，斧生鱼。年年客里相值，佳兴负当初。纵使轩亭无恙，亦取山灵抵掌，猿鹤怨移书。尊酒酹江月，何日赋归欤。
<br>
<br>
<br>　　满江红
<br>
<br>　　买田天生门外
<br>
<br>　　买地近隍壑，十顷展平澜。相如漫说云梦，八九可胸蟠。已具扁舟放鹤，又且观鱼知乐，何忍利投竿。却恐避地下，鸥鹭怨盟寒。屋茨茅，蹊种竹，畹滋兰。天生此所宜著，素发飒垂冠。手苦弯弓难合，惟有招麾毛颖，筋力尚桓桓。携我二三子，日往将诗坛。
<br>
<br>
<br>　　满江红
<br>
<br>　　送徐大山
<br>
<br>　　崇仁送行役，回首十周星。因今常武丞去，衣绣记曾经。西北桃源山峻，东北洞庭春尽，浩浩际沧溟。鄂渚玉薪米，连月雨冥冥。天气佳，殊未暮，莫扬舲。便令绾印迟上，谁夺老槐厅。一语嗟卑乌用，览镜还宜自重，如此鬓毛青。轩冕暮涂看，驭日与鞭霆。
<br>
<br>
<br>　　满江红
<br>
<br>　　岳阳寄定庵王万户
<br>
<br>　　兹游太奇绝，我亦壮君侯。春风殷地悲歗，笳鼓万貔貅。平昔心胸吞著，八九江南云梦，今上岳阳楼。尊酒浣尘土，山雨战青油。竟陵客，又挟病，入西州。惟余与汝湍水，东决则东流。遥想凝香画戟，谈笑兜鍪昼息，莫赋大刀头。麟阁看他日，居右有人不。
<br>
<br>
<br>　　满江红
<br>
<br>　　守岁
<br>
<br>　　六十一年似，窗隙白驹驰。人家守岁痴计，明日怕容辞。万事才堪一笑，何必朱颜年少，谁不侮吾衰。只看屠酥酒，先酌襁中儿。无以为，闲櫽括，谪仙诗。人生日日浑醉，百岁以为期。三万六千场耳，一日杯倾三百，巧历算能推。试问自今去，余有几何卮。
<br>
<br>
<br>　　烛影摇红
<br>
<br>　　新斋肃政李元让座闲，任氏妇歌海棠开后之语，非专为海棠设，故别赋二首录呈太初宣相时中
<br>
<br>　　天宝三郎，爱环睡起红妆懒。背渠素手洗朱铅，吹裂宁王管。羯鼓嵬坡尘散。记红冰、淫淫泪断。际天长，怅蜀栈青螺，锦江难浣。千古惊魂，泛兰转蕙光风暖。嫣然一笑尚倾城，桃李空繁满。银烛春宵苦短。愿青轩、流光缓缓。借诸任袖，回施新斋，捧□□□。
<br>
<br>
<br>　　满江红
<br>
<br>　　袅袅东风，碧湘左畔群山囿。海棠无语不成蹊，桃李羞牛后。生脸朱唇晕酒。问坡仙、肝肠锦绣。未容花睡，银烛高烧，何如晴昼。十事之中，不随人意长居九。结贻憔悴笑灵均，兰茝盈襟袖。今代巫阳恐有。剑南呼、樵人画手。向青轩底，貌取妖妍，为司花寿。
<br>
<br>
<br>　　木兰花慢
<br>
<br>　　清明上巳同日，亦吾生少遇，赋乐府奉呈判县伯阳志友，兼寄高侍读
<br>
<br>　　畅光风袅袅，转幽蕙，泛崇兰。最上已清明，相期一日，百岁逢难。秋千自儿女事，快邻翁、覆手羽觞乾。莫道韶华一月，从今已属春残。故人回首隔长安。轮值下金銮。对赐火新烟，应思袚禊，何地江干。依然齿牙牢在，并年时、花似露中看。独赖中书未老，言时发尚冲冠。
<br>
<br>
<br>　　石州慢
<br>
<br>　　高与双崖，冯雪魏青，三子皆人杰。当年惯见中宵，天外德星难拆。华觞雕俎，清辞细切琅玕，定应袖有锟鋙铁。而我独离群，卧南阳甘节。书绝。故人石影新翻，欲谱调疏声拙。谁遣巫阳，唤起腾王长别。珠帘画栋，萦飞南浦朝云，当时此句虽清切。何似倚危阑，满西山晴雪。
<br>
<br>
<br>　　贺新郎
<br>
<br>　　杜宇为谋拙。只当时西州，已报鳖灵功烈。何事为心轻传禅，坐取名隳身灭。化怨鸟、春山啼血。试听不如归去语，怕君远、未晓吾能说。冤愤在，失金阙。胡为不叩天閽裂。枉人闲丁宁，控诉欲求谁雪。蜀道思归诚何有，便隔云山千叠。一再举、犹堪横绝。苦趣东君行不早，到千红、万紫飞时节。呼谢豹，慎扪舌。
<br>
<br>
<br>　　摸鱼子
<br>
<br>　　赋玉簪录呈赵太初兼与时中茂异
<br>
<br>　　更休寻、玉山瑶草，蓬莱知在何处。司花嫌被春风妒。留待九秋清露。还解语。试问著当时，月夜乘鸾女。何年遗汝。甚不怕高寒，青冥万里，鬟鬓乱风雾。人间世、无物有香如许。灵均遗恨千古。芙蓉杜若何堪佩，憔悴行吟沅浦。空自苦。悄教得扬雄，不信离骚赋。云窗月户。恨白发诗翁，年来多病，不识醉乡路。
<br>
<br>
<br>　　兰陵王
<br>
<br>　　昨日奉候，知玉体已不恙，轩从可北矣，其戒行何时，作兰陵王曲问之，上雪崖使君
<br>
<br>　　雪崖雪。玉垒浮云变灭。蓬婆外、晴白界天，西岭窗涵古今绝。秦山置下列。类媵姬姜娣侄。望太白、三百去天，六月人犹失炎热。缁尘苦为涅。问谁可配兹，千仞高洁。惟君雅号相优劣。有北正寒冽，传将移节，及门再命益磬折。未闻赐环玦。我拙。误名窃。甚此日徵书，亦到岩穴。何人轣辘同车辙。华首最相悦，忍为轻别。定成竹否，乞为汝，负羁絏。
<br>
<br>　　案此下原有绿头鸭锦堂深一首，乃北宋晁端礼词，见闲斋琴趣外编，兹删去。
<br>
<br>
<br>　　六州歌头
<br>
<br>　　赋木莲花
<br>
<br>　　灵均不信，木末搴芙蓉。徒自洁，好奇服，芰荷缝。看心胸。霁月光风。似爱莲叟，云难狎，应亦未观，林下淡丰容。坐荫高花十丈，身疑在，玉井三峰。甚东皇遣与，桃李斗春浓。男色昌宗。失昌丰。访平泉记，奇草木，惟赤柏，与金松。岷岭导江，浩浩发临邛。进吴侬。万里江南北，行欲遍，未曾逢。堪怅恨，风与雨，苦相攻。怕学琼花不坠，潜飞去，地上无踪。柰明朝酒醒，空对夕阳春。流水溶溶。
<br>
<br>　　以上牧庵集卷三十六
<br>
<br>
<br>　　感皇恩
<br>
<br>　　捧读雪楼宪使岁寒亭记，系节之余，攀疏斋例，亦赋乐章
<br>
<br>　　寻丈岁寒亭，何多环侍。烟节雪旓万青士。旄头铁甲，更两苍官为帅。落成天雨雪、皆奇事。不独玄冬，偏生幽思。六月清风失炎炽。三年转烛，君去岂无人至。惟应无坐啸、文章使。
<br>
<br>　　程文海雪楼乐府附录
<br>
<br>
<br>　　绿头鸭
<br>
<br>　　又寄疏斋
<br>
<br>　　笑疏斋，老来犹未情疏。似嫌呼、缑山笙鹤，表彰特号云居。善形容、世间有几，写绰约、天外无余。我怅离群，阳春寡和，溉鬵来食武昌鱼。对芳酒、一声金缕，丝竹用何如。今逾信、古人一言，名下无虚。记前回、东山胜赏，万株霜叶红初。向岩前、缓移玉勒，怕林下、相失篮舆。忘赋桃花，清新捷对，坐令辞客掷中书。看明日、片帆东下，江渺正愁予。凭消遣、算除睡乡，能到华胥。
<br>
<br>　　武昌歌妓小字仙儿，色妓可观，疏斋字之曰云居，其人姓王氏。永乐大典卷一万四千三百八十三寄字韵姚牧庵集
<br>
<br>
<br>　　黑漆弩
<br>
<br>　　吴子寿席上赋。丁亥中秋，遐观堂对月，客有歌黑漆弩者，余嫌其与月不相涉，故改赋，呈雪崖使君
<br>
<br>　　青冥风露乘鸾女。似怪我白发如许。问姮娥不嫁空留，好在朱颜千古。笑停云老子人豪，过信少陵诗语。更何消斫桂婆娑，早已有吴纲挥斧。
<br>
<br>　　永乐大典卷二万零三百十三席字韵引姚牧庵集
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
