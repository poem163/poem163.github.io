<HTML>
<HEAD>
<TITLE>金元词 卷012 李俊明 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷012 李俊明</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷012 李俊明</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6461"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷012 李俊明')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷012 李俊明]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【李俊明：词作69首】
<br>
<br>　　洞仙歌
<br>
<br>　　谢杨成之寄梅
<br>
<br>　　陇头潇洒，孤负寻芳眼。浪蕊浮花问名懒。纵看看驿使，带得春来，只恐怕、绿叶成阴子满。暗香无恙否，月落参横，惆怅罗浮梦魂短。赖故人情重，不减西湖，花上月，分我黄昏一半。更选甚、南枝与北枝，是一种春风，待争寒暖。
<br>
<br>　　原作一，据张氏研古楼钞本改
<br>
<br>
<br>　　洞仙歌
<br>
<br>　　汴梁与许道真郭伯诚刘光甫同赋
<br>
<br>　　百年富贵，一觉邯郸梦。识破中流退应勇。纵生前身後，得个虚名，褒贬处、一字由他南董。故园归去好，还肯同归，大厦如今有梁栋。对青天咫尺，列宿森然，君莫怪，不见少微星动。且拂袖、林泉作诗人，尽明月清风，笑人嘲弄。
<br>
<br>
<br>　　洞仙歌
<br>
<br>　　中秋
<br>
<br>　　秋光海底，涌出银盘烂。只怕微云淡河汉。料姮娥应笑，醉舞仙人，今夜里、空恁尊前撩乱。寻常三五夜，也有团圆，争柰人心未能满。记当初破镜，飞上天时，双照影，留得人间一半。待仗他、玉斧再修成，问明月明年，共谁同看。
<br>
<br>
<br>　　瑞鹤仙
<br>
<br>　　细君寿日
<br>
<br>　　萧然林下秀。笑檐外、梅花似人清瘦。东风在垂柳。算几时吹散，眉间春皱。兴来搔首。问今朝、何处有酒。怕一场醉後，渔歌樵唱，大家拍手。知否。眼前活计，无辱无荣，天长地久。不须肘後。望悬他、金印如斗。待一朝随我，骑鲸去後，共寻天上王母。把碧桃花底流霞，为君添寿。
<br>
<br>
<br>　　瑞鹤仙
<br>
<br>　　弟李经略生朝
<br>
<br>　　晓窗寒气峭。问小槽滴後，真珠多少。博山寿烟袅。向百花头上，梅花开了。金尊频倒。甚坐间、犹恨杯小。记去年今日，大家同庆，太平佳兆。堪笑。浮云世事，流水生涯，南柯梦觉。风光正好。欲退时、何似闻早。把俗缘抛尽，逍遥林下，青松长伴难老。与鹤鸣立个家风，作千年调。
<br>
<br>
<br>　　瑞鹤仙
<br>
<br>　　绵绵仙种李。有大道家风，逍遥活计。长庚见苗裔。问如何谪在，落花浮世。曲生风味。为唤回、席上和气。被谁人说破，黄梁梦里，一场富贵。何济。不如归去，乐取闲身，登山临水。众人皆醉。笑独醒、泽畔憔悴。但从今管甚，云翻雨覆，暂教心上无事。且一杯尽後一杯，满百千岁。
<br>
<br>
<br>　　瑞鹤仙
<br>
<br>　　沁南守刘巨源诞节十月十五
<br>
<br>　　人生为郡乐。推拯俗仁怀，济时英略。和风散莲幕。把功名一事，暂宜高阁。兴来自酌。要酒浇、胸次磊落。比月中玉兔，别有长生，安心是药。休错。早还识破，一梦南柯，宦情渐薄。北山素约。试回首、千岩万壑。况竹林当日，七贤游处，物外骖鸾驾鹤。在烂柯局畔樵人，看君下著。
<br>
<br>
<br>　　瑞鹤仙
<br>
<br>　　锦堂寿日壬寅十一月十五
<br>
<br>　　河东贤太守。使草木生光，太行增秀。功名落夜後。醉归来马上，气冲牛斗。一阳应候。看春光、先到细柳。笑坐中有客，侯轻万户，诗夸千首。依旧。桂花盈处，蓂叶圆时，为君添寿。满堂饮酒。尽平生、倾盖素友。对水云乡里，真山面目，钱家夸甚锦绣。但年年岁岁相逢，似人耐久。
<br>
<br>
<br>　　酹江月
<br>
<br>　　壬寅中秋，与杨外郎仲朋、侄婿郭仲进、侄谦甫、福昌待月
<br>
<br>　　中庭待月，正催诗雨过，暮山横碧。别有连昌秋几度，一话团圞今夕。万里清风，坐中为我，扫尽云踪迹。冷光不似，寻常些小窥隙。应笑白发功名，倚楼看镜，惟酒禁愁得。且斗尊前身见在，亹亹风生谈席。洛下仙舟，斗间星使，邂逅非生客。天涯双桂，广寒谁念幽寂。
<br>
<br>
<br>　　酹江月
<br>
<br>　　六月十四日感旧先生诞日
<br>
<br>　　臞仙风格，暂天教、作个人间浮客。白发光阴催老境，谁见摩挲铜狄。挥剑成河，曳戈却日，著尽回天力。黄梁梦觉，转头一段陈迹。休问花谢花开，春兰秋菊，总被风欺得。华表鹤来人换世，惟有眼前山色。偎径栽松，傍门插柳，笑比陶彭泽。晚凉月下，一尊聊永今夕。
<br>
<br>
<br>　　酹江月
<br>
<br>　　承济之和复用元韵
<br>
<br>　　脱巾挂壁，向雀罗门外，几回迎客。纵有一尊陶写後，不遇当年仪狄。未著祖鞭，先投班笔，老恨无才力。天涯地角，断蓬流落踪迹。归去作个闲人，锦囊诗句，都向闲中得。漫说他乡光景好，多少世情风色。损友违三，益朋近五，易卦占山泽。人间星聚，不知天上何夕。
<br>
<br>
<br>　　酹江月
<br>
<br>　　王怀州寿日丁酉年
<br>
<br>　　堂堂玉立，看坐间挥尘，风生谈席。相对竹林三四友，气压阑亭豪逸。招隐诗中，登楼赋内，此恨无人识。缺壶歌後，佩刀还向谁得。何用三窟谋身，醉乡一笑，与元规尘隔。好在辋川堪画处，写山高人椽笔。云外舄凫，月边笙鹤，邂逅骑鲸白。蟠桃会上，不为王母生客。
<br>
<br>
<br>　　摸鱼儿
<br>
<br>　　送侄谦甫出山
<br>
<br>　　这光景能消几度。大都数十寒暑。结庐人在山深处，万壑千岩风雨。朝复暮。甚不管、堂堂背我青春去。高情自许。似野鹤孤云，江鸥远水，此兴有谁阻。功名事，休叹儒冠多误。韩颠彭蹶无数。一溪隔断桃源路。只有人家鸡黍。歌且舞。更不住、醉中时出烟霞语。暂来樵斧。贪看两争棋，人间不道，俯仰成今古。
<br>
<br>
<br>　　谒金门
<br>
<br>　　赠教授李勉之
<br>
<br>　　初雨歇。槐夏绿阴时节。万里无云天绀滑。一轮光皎洁。好怕暂高还没。好怕暂圆还缺。同是广寒宫里客。相逢无话说。
<br>
<br>
<br>　　谒金门
<br>
<br>　　和邦直
<br>
<br>　　烟雨晓。梦断池塘春草。坐上曲生风味好。银杯休厌小。刚要玉山醉倒。社瓮酿成微笑。人世间愁都占了。有情天也老。
<br>
<br>
<br>　　谒金门
<br>
<br>　　昏又晓。蝶梦不栖芳草。照映琼林人物好。熏香荀令小。不怕醉时健倒。恐怕醒时花笑。潘鬓都因愁白了。老人心未老。
<br>
<br>
<br>　　谒金门
<br>
<br>　　西斋得梅数枝，色香可爱。一日为泽倅崔仲明窃去， 感叹不已，因赋谒金门十二章，以写其怅望之怀寄梅
<br>
<br>　　开未彻。先把一枝偷折。看取黄昏今後别。暗香浮动月。谁为寻芳时节。误了前村踏雪。为问花间能赋客。如何心似铁。
<br>
<br>
<br>　　谒金门
<br>
<br>　　探梅
<br>
<br>　　谁便道。昨夜雪中开了。次第不将消息报。探芳人草草。宜在嫩寒清晓。兴比孤山更好。流落逢花须醉倒。惜花人易老。
<br>
<br>
<br>　　谒金门
<br>
<br>　　赋梅
<br>
<br>　　金的皪。犹带枝头寒色。休道北人浑未识。自然梅有格。初见花时摘索。再见花时狼藉。诗句眼前拈不出。恼人楼上笛。
<br>
<br>
<br>　　谒金门
<br>
<br>　　叹梅
<br>
<br>　　频点检。依旧雪肌清减。似恨海东花使滥。不教幺凤探。休笑诗人冷淡。道尽影疏香暗。桃杏中然无藻鉴。承当应不敢。
<br>
<br>
<br>　　谒金门
<br>
<br>　　慰梅
<br>
<br>　　夸独秀。动把春光泄漏。谁道江南无所有。一枝先入手。须是日将月就。那在风飘雨骤。直待豆秸灰落後。初尝山店酒。
<br>
<br>
<br>　　谒金门
<br>
<br>　　赏梅
<br>
<br>　　全不让。占了百花头上。没个知音人共赏。陶潜无处望。也有江湖酒量。也有风骚诗将。休道花前无伎俩。疏狂些子放。
<br>
<br>
<br>　　谒金门
<br>
<br>　　画梅
<br>
<br>　　偷造化。秀出含章檐下。为问花中谁可嫁。海棠开已罢。占了十分闲雅。占了十分潇洒。若使画工能此画。九方皋相马。
<br>
<br>
<br>　　谒金门
<br>
<br>　　戴梅
<br>
<br>　　花谱内。莫作等闲看待。斗草吴王无可对。有他西子在。好在一枝竹外。影也教人堪爱。未免世间儿女态。折来头上戴。
<br>
<br>
<br>　　谒金门
<br>
<br>　　别梅
<br>
<br>　　怀抱恶。犹被暗香著莫。想在陇头谁领略。一枝分付错。今夜云窗雾阁。明夜烟村水郭。纸帐天寒人寂寞。梦回闻雪落。
<br>
<br>
<br>　　谒金门
<br>
<br>　　望梅
<br>
<br>　　春一半。留与大家同看。觅个温柔林下伴。北枝犹未暖。纵有姮娥照管。可惜罗浮梦短。断岭不能遮望眼。几时魂却返。
<br>
<br>
<br>　　谒金门
<br>
<br>　　忆梅
<br>
<br>　　多少恨。不见旧时风韵。浪蕊浮花都懒问。江头春有信。夸甚寿阳妆镜。说甚扬州诗兴。云破月来堪弄影。世间无此景。
<br>
<br>
<br>　　谒金门
<br>
<br>　　梦梅
<br>
<br>　　随健步。已过市桥江路。费尽西湖多少句。暗香留不住。消得黄昏几度。又是天寒日暮。枕上吟魂无著处。化为胡蝶去。
<br>
<br>
<br>　　谒金门
<br>
<br>　　再和邦直
<br>
<br>　　人未晓。古锦囊中诗草。抹月批风滋味好。气吞云梦小。要把凤楼惊倒。不学乌台嘲笑。多少闲愁陶写了。数篇吟可老。
<br>
<br>
<br>　　谒金门
<br>
<br>　　河南府同知高诚之寿
<br>
<br>　　风渐力。水翦飞花狼藉。鼎沸笙歌催举白。玉堂金马客。欢动周人颂德。唤起洛阳春色。况值日南天道北。老人星拱极。
<br>
<br>
<br>　　水龙吟
<br>
<br>　　翟端甫寿日十月一日
<br>
<br>　　胜游漫说山阴，算来不及山阳好。七贤林下，一时人物，何如安道。况有奇才，纵横笔阵，千军独扫。向碧油幢底，真儒事业，倚马看，檄书草。谁识平居隐操。翟汤遇江州、十分礼貌。世情交态，雀罗门外，几人曾到。且斗尊前，等闲休问，高山白早。赖姮娥、留得一枝丹桂，伴灵椿老。
<br>
<br>　　为孙歌男在
<br>
<br>
<br>　　水龙吟
<br>
<br>　　筹堂寿日
<br>
<br>　　一朝衣锦归来，高门不负于公望。恍然如旧，黄流万里，太行千丈。只比当时，添些气势，减些风浪。记采薇戍罢，分茅议定，凯歌动，声悲壮。元自山西出将。却从他、山东入相。兜鍪须待，貂蝉换了，凌烟画像。且把功名，暂都分付，浅斟低唱。但年年看取，三台长在，老人头上。
<br>
<br>
<br>　　阮郎归
<br>
<br>　　戏李子搢
<br>
<br>　　江南江北水连云。江山憔悴人。花簪犹拂洛阳尘。离筵何太频。歌近耳，酒盈尊。尊前见在身。昨朝骂坐灌将军。近前丞相瞋。
<br>
<br>
<br>　　阮郎归
<br>
<br>　　杨彦明寿日筹堂之甥
<br>
<br>　　年来宅相有谁承。人夸似舅甥。带牛佩犊尽春耕。菟裘了一生。闲事业，寄丹青。笔端如有神。试看自写镜中真。老人南极星。
<br>
<br>
<br>　　阮郎归
<br>
<br>　　郭延年诞日
<br>
<br>　　断蓬踪迹去依刘。试登王粲楼。此心安处即菟裘。尚何来往求。诗遣兴，酒消愁。竹林多胜游。与君何日共仙舟。相看共白头。
<br>
<br>
<br>　　感皇恩
<br>
<br>　　杨成之生朝四月初三日
<br>
<br>　　啼鸟怨春归，一声声切。蓂荚初生两三叶。征鞍何处，撩乱杨花如雪。鹊声头上，喜来时节。香篆半消，寿波重酌。玉带金鱼坐中客。幕天席地，便是仙家日月。试从今後，数蟠桃结。
<br>
<br>
<br>　　感皇恩
<br>
<br>　　李子搢寿日戊甲年甲乙科第
<br>
<br>　　甲乙占科名，同根仙李。富贵南柯梦相似。天涯双佳，惭愧广寒宫里。匆匆归去，觅佳山水。休话升沈，休形愠喜。且论南华养生理。问君甲子，少我行年一纪。须知乡党，礼莫如齿。
<br>
<br>
<br>　　感皇恩
<br>
<br>　　出京门有感
<br>
<br>　　忍泪出门来，杨花如雪。惆怅天涯又离别。碧云西畔，举目乱山重叠。撸鞍归去，也情凄切。一日三秋，寸肠千结。敢向青天问明月。算应无恨，安用暂圆还缺。愿人长似，月圆时节。
<br>
<br>
<br>　　满江红
<br>
<br>　　孟州长冯巨川诞日
<br>
<br>　　解愠风来，天气爽、绿阴庭院。多少话、暂都分付，画梁双燕。明月欲随人意满，十分未惬姮娥愿。但一年、一度寿觞时，身长健。玲珑曲，低低按。玻璃盏，深深劝。任春红、吹上桃花人面。簪履尽居弹铗下，烟岚休恨平嵩远。待试看、南极老人星，今朝见。
<br>
<br>
<br>　　满江红
<br>
<br>　　和张文玘
<br>
<br>　　宿酒才醒，听唤起、一声春晓。无限恨、满城风絮，一川烟草。年少抛人容易去，万红千紫都开了。试但教、头上插花枝，花应笑。狂言在，人绝倒。狂药尽，愁难埽。待丁宁属付，再来青鸟。团扇不堪题往事，断弦惟恨知音少。但时时、频把镜来看，人将老。
<br>
<br>
<br>　　满江红
<br>
<br>　　名利场中，愁过了、几多昏晓。试看取、江鸥远水，野麋丰草。世草浮云翻覆尽，此生造物安排了。但芒鞋竹杖任蹉跎，狂吟笑。尊有酒，同谁倒。花满径，无人扫。念红尘来往，倦如飞鸟。懒後天教闲处著，坐闲人比年时少。向太行山下觅菟裘，吾将老。
<br>
<br>
<br>　　满江红
<br>
<br>　　李孝先寿日四月八日
<br>
<br>　　小雨初晴，风摇荡、绿阴清昼。见说到、长庚复向，人间锺秀。又对上番成竹笋，能忘赠别垂条柳。看将来、三五月圆时，人如旧。时东平取前妻。浮世事，君知否。春梦断，空回首。笑平生豪迈，气冲牛斗。幽鸟自歌无谱曲，飞花故送长生酒。待骑鲸海上再相逢，为君寿。
<br>
<br>
<br>　　满江红
<br>
<br>　　咏雪
<br>
<br>　　漠漠愁阴，银界晓、浩然一色。谁翦水、就中撩乱，燕山如席。天若有情天也老，高山底事头先白。甚教人、错恨五更风，花狼藉。寒欲退，刘义笔。深欲没，韦郎膝。问何如江上，孤舟蓑笠。君不见过门多恶客，等闲踏破琼瑶迹。便粗豪、下马坐人床，寻欢伯。
<br>
<br>
<br>　　婆罗门引
<br>
<br>　　重阳与元帅窦子温暨众友东城赏菊即席赋
<br>
<br>　　浮空霁色，江涵秋影雁初飞。相逢共绕东篱。点检尊前见在，人似晓星稀。对满山红树，叶叶堪题。大家露顶，任短发、被风吹。只恐黄花人貌，不似年时。杯添野水，更何用、频频望白衣。沈醉後，携手方归。
<br>
<br>
<br>　　清平乐
<br>
<br>　　壬申岁六月十四日
<br>
<br>　　满斟绿醑，劝我千金寿。不住光阴催老丑。三十七年回首。镜中白发无多。缺壶安用歌。有志封侯万里，列仙不奈臞何。
<br>
<br>
<br>　　清平乐
<br>
<br>　　锦堂寿
<br>
<br>　　青云得路，休叹功名误。好在辋川堪画处。闻早抽身归去。任他千丈风波。光阴酒消磨。识破落花浮世，笑看金狄摩挲。
<br>
<br>
<br>　　清平乐
<br>
<br>　　闺重九宋翔卿席
<br>
<br>　　黄花今後，才是秋光暮。依旧满城风又雨。句引锦囊诗句。东篱尚可重游。羡君来往风流。莫惜尊前健倒，这回节去蜂愁。
<br>
<br>
<br>　　清平乐
<br>
<br>　　戏赠
<br>
<br>　　城南归路，信马随车去。家在白云楼下住。帘幕沈庭户。不论天上人间。到头此债须还。一枕行云梦觉。小楼却似巫山。
<br>
<br>
<br>　　南乡子
<br>
<br>　　李克绍生朝
<br>
<br>　　来往亦风流。曾伴仙翁衣锦游。闻道长平朱紫地，西楼。依旧人人说故侯。能得几春秋。未必灵椿老便休。自有枝枝丹桂在，何忧。宝月忙催玉斧修。
<br>
<br>
<br>　　南乡子
<br>
<br>　　上夫人寿日
<br>
<br>　　香霭博山炉。罗绮森森奉燕居。书锦归来冠盖里，当时。曾拜金花大国书。一旦得双珠。阿大中郎喜有馀。见说上天虽富贵，争如。平地仙家碧玉壶。
<br>
<br>
<br>　　南乡子
<br>
<br>　　锦堂寿日
<br>
<br>　　弓剑不离身。唾手功名马上成。见说人生为郡乐，班春。政事如棋局局新。熊梦庆佳辰。喜动山城击壤民。书锦堂前争献寿，留宾。尽是蟠桃会上人。
<br>
<br>
<br>　　南乡子
<br>
<br>　　锦堂碧落寿席
<br>
<br>　　爽气逼人寒。相对溪堂雪後山。赖有忘年林下友，盘桓。都把功名付等闲。尽到好休官。况在黄柑紫蟹间。天意不随人事改，平安。愁莫能侵镜里颜。
<br>
<br>
<br>　　太常引
<br>
<br>　　同知崔仲明生日
<br>
<br>　　太行千里政声扬。同何处、是黄堂。遗爱几时忘。试听取、人歌召棠。锦衣年少，插花跃马，休负好风光。三万六千场。但暮暮、朝朝醉乡。
<br>
<br>
<br>　　太常引
<br>
<br>　　窦君瑞寿日
<br>
<br>　　燕山勋烈有馀光。问丹桂、几枝芳。阴德後来昌。但教子、应须义方。功名看破，黄冠野服，林下道家装。何处是仙乡。这日月、闲中最长。
<br>
<br>
<br>　　太常引
<br>
<br>　　刘君祥寿二月十五日
<br>
<br>　　区区州县肯徒劳。谁得似、卯金刀。一笑醉蟠桃。问何处、仙山可巢。两朝人物，积年阴德，心力过萧曹。门户便须高。看今後、君家凤毛。
<br>
<br>
<br>　　西江月
<br>
<br>　　筹堂寿
<br>
<br>　　落落琼林人物，飘飘鹤氅仙风。渡江以後见英雄。那在悬刀一梦。雾恰山中隐豹，云还天上从龙。太行直枕大河东。犹比声名不重。
<br>
<br>
<br>　　西江月
<br>
<br>　　裴节度使寿（字怀诚）
<br>
<br>　　荐疏李夸精鉴，婿佳韦得贤侯。手如霹雳在同州。不让当时谈薮。但可称为劲草，莫教指作清流。归来绿野任沈浮。这个家风耐久。
<br>
<br>
<br>　　西江月
<br>
<br>　　张堂臣寿日
<br>
<br>　　人比当年杨柳，六郎元似莲花。渔经猎史是生涯。那羡章台走马。鲈脍未归夙驾，斗牛尚客星槎。直教三战过崔家。伴取赤松林下。
<br>
<br>
<br>　　西江月
<br>
<br>　　答亚之
<br>
<br>　　漠漠烟生碧树，溶溶水满芳溪。东风吹湿落花泥。忙杀营巢燕子。百字诗惭我寄，一壶酒望君携。休将闲事等闲提。且把眉头放起。
<br>
<br>
<br>　　鹊桥仙
<br>
<br>　　段侯寿日
<br>
<br>　　题桥志气，沈碑勋业，不在著鞭人後。浮云富贵转头空，似一梦、南柯太守。辋川别墅，平泉小隐，此计地长天久。金章还肯换蓑衣，买陂塘、旋栽杨柳。
<br>
<br>
<br>　　鹊桥仙
<br>
<br>　　刘君祥寿癸卯二月十五日
<br>
<br>　　岁方值卯，斗方指卯，卯月月圆时候。大家来把卯时杯，共与个、卯金为寿。一杯寿酒，一杯贵酒，更有一杯富酒。一杯留得贺添丁，见积善之家有後。
<br>
<br>
<br>　　点绛唇
<br>
<br>　　重阳菊间小酌，同申元帅等
<br>
<br>　　秋树风高，可怜憔悴门前柳。白衣去後。闲却持杯手。一笑相逢，落帽年时友。群知否。南山如旧。人比黄花瘦。
<br>
<br>
<br>　　点绛唇
<br>
<br>　　锦堂寿日
<br>
<br>　　马上功名，射雕谁似将军手。一朝肘後。金印悬如斗。锦绣山川，何似人长久。闲中友。为君添寿。共劝忘怀酒。
<br>
<br>
<br>　　点绛唇
<br>
<br>　　王怀州寿日戊戌十月一日
<br>
<br>　　横矟将军，是他马上男儿事。河山表里。养就英雄气。衣锦归来，占尽人间贵。功名遂。神仙平地。学取留侯计。
<br>
<br>
<br>　　点绛唇
<br>
<br>　　冯巨川南斋牡丹
<br>
<br>　　花恨开迟，为花迟後为花恼。问花开了。却恨花开早。人貌年年，不似花长好。还知道。年年人貌。却笑花先老。
<br>
<br>
<br>　　点绛唇
<br>
<br>　　酒赠申元帅
<br>
<br>　　著甚干忙，人生只合糟北老。一杯软饱。从事齐能到。不读离骚，恐怕愁难扫。春光好。醉时便倒。何处无芳草。
<br>
<br>
<br>　　鹧鸪天
<br>
<br>　　吊李克修
<br>
<br>　　须信人生足别离。此情惟有落花知。方忧跃马明年事，忽至黄杨厄闰期。生有限，去何疑。骑鲸公子赋成诗。得从上界真官府，百计招魂不肯归。
<br>
<br>
<br>　　鹧鸪天
<br>
<br>　　和天久雨
<br>
<br>　　滴滴寒声搅夜眠。行云似与楚山连。百川到底终归海，一水元来不护田。（下缺）
<br>
<br>　　下缺
<br>
<br>
<br>　　鹧鸪天
<br>
<br>　　丧乱□来少睡眠。□□□榻又留连。那堪又下潇潇雨，可柰无秋薄薄田。□□□，□残年。眼前戈戟尚森然。得他真个风云手，不信人间有漏天。
<br>
<br>　　以上强村丛书本用汪鱼亭藏钞庄靖先生集本案强村丛书所用底本，并非汪藏钞本，乃别一钞本。查汪藏钞本无最後鹧鸪天两首，惟古监张氏研古楼钞本有之。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
