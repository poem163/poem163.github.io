<HTML>
<HEAD>
<TITLE>金元词 卷005 程文海 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷005 程文海</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷005 程文海</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6454"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷005 程文海')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷005 程文海]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【程文海：词作56首】
<br>
<br>　　汉宫春
<br>
<br>　　寿刘中斋尚书
<br>
<br>　　记得年时，向烂柯山上，问讯山君。神仙当日机格，付与何人。猿惊鹤怨，道烟云、又暗楸纹。只有个，留侯好在，玉梁千尺峥嵘。老子当筵国手，曾看书贮墅，决策推枰。而今长垂衫袖，卷却机心。后先翻覆，一从他、局面亏成。旁观者，不求他诀，只从乞与长生。
<br>
<br>
<br>　　喜迁莺
<br>
<br>　　寿大人四月七日
<br>
<br>　　天南天北。记岁岁今朝，白云凝目。遥想群仙，擘麟行脯，鹤驭丹霞三谷。此日痴儿，多幸引领，诸孙盈屋。齐彩服，对绿阴青子，缓斟醽醁。和睦保吾门，一家诗礼，个是长生箓。官不在高，名何必大，无用满堂金玉。但愿太平，无事日用，莫非天禄。从今去，看寿如磐石，鬓须长绿。
<br>
<br>
<br>　　酹江月
<br>
<br>　　寄寿京山宣慰叔
<br>
<br>　　岁时荆楚，渺淮海、相望竹林清逸。挂了豸冠归去也，侧耳中郎消息。见说旌旗，行春江上，也报归来日。婵娟千里，如今犹共天北。应是南国甘棠，绿阴新长，未放春风歇。料得清香凝燕寝，兵卫森然画戟。回首尘踪，转蓬未了，又欲驰京陌。浩歌金缕，殷勤遥寄铜狄。
<br>
<br>
<br>　　木兰花慢
<br>
<br>　　寿中斋三月廿七日
<br>
<br>　　春光明媚日，万红紫，斗芳菲。算几许韶华，脂消粉褪，蝶懒蜂稀。谁知半山解道，道绿阴、幽草胜花时。天与诞生元老，寿诞长占佳期。功名富贵转头非。滋味总曾知。且銮坡凤掖，文章议论，玉佩琼琚。痴儿那知许事，须安排、名字作公师。岂识辽东归鹤，只今寿国元龟。
<br>
<br>
<br>　　临江仙
<br>
<br>　　寿崔中丞四月十日
<br>
<br>　　永日绿阴庭院静，最怜紫燕翩翩。旧巢已堕不堪粘。主人情爱重，亲手卷珠帘。恰则五龙同浴佛，崧高又报生贤。殷勤深意请谁传。呢喃如对语，富贵出长年。
<br>
<br>
<br>　　临江仙
<br>
<br>　　予生之辰，先养蒙学士旬日，亦既拜临江仙曲之赐，谨次韵为养蒙寿，且贺新（原脱新字，据景元本补）除，四月二十五日
<br>
<br>　　卷起黄庭听寿曲，蒙斋可贺绵绵。安排机会实关天。生辰今日是，新命此时传。宣室曾闻前席语，伟哉龙象初筵。斜飞取势玉堂仙。太平迟公等，大拜是今年。
<br>
<br>　　此首下原附养蒙词不录
<br>
<br>
<br>　　青玉案
<br>
<br>　　寿赵方塘学士五月五日
<br>
<br>　　昌阳初荐长生醑。又好日、逢重五。绿鬓神仙家玉署。每年今日，彩鸾齐驾，排日欢初度。今年天上恩荣异。道寿也、还他富。细葛香罗难比数。醺醺醉了，卿卿一笑，巧结同心缕。
<br>
<br>
<br>　　沁园春
<br>
<br>　　五峰大卿示所和绣江参议沁园春词，一以退为高，一以进为忠，二者皆是也。区区愧未之能焉，倚歌而和，情见乎词
<br>
<br>　　十载京华，骑马听鸡，自怜阔疏。看春风葵麦，敷舒如此，故园桃李，憔悴知与。要乞闲身，聊追故步，雪艇烟蓑一钓夫。君恩重，却许令便养，欲去踌躇。竹西准拟宁居。咏不到、娉娉袅袅余。又桥边巷口，燕寻旧垒，天东海角，月上新衢。尸素有惭，澄清无补，岂不怀归畏简书。堪时用，得卿如卿法，吾自吾庐。
<br>
<br>
<br>　　金缕歌
<br>
<br>　　寿大人
<br>
<br>　　新月溶青荔。望天边、寿星一点，白云千里。又是吾翁初度日，两见童颜十四。多绛县、老人一岁。想得姑仙麟脯宴，进蟠桃、满引霞杯醉。群玉树，可人意。痴儿未了公家事。喜此中、堂名绣彩，晨昏如侍。着个斑衣浑鼓舞，却把寿卮遥跪。祝翁寿、三山一似。已洁清香凝寝处，奉安车、弭节徐徐至。就禄养，看孙戏。
<br>
<br>
<br>　　沁园春
<br>
<br>　　次韵王寅夫楼居妙曲，兼致惜别意
<br>
<br>　　天上仙人，只爱楼居，真成故常。自五云深处，乘风冉冉，三神山畔，弭节阳阳。醉里乾坤，闲中岁月，兴到谢家春草塘。凭高望，看尘间万事，翻覆苍黄。好留此意要荒。想坡老、风流肯独当。况日边红杏，空迷蝶梦，眼前绿树，嬌啭莺簧。明媚时光，温柔地气，傥可栖迟老是乡。花神诉，怨春归阆苑，自有天香。
<br>
<br>
<br>　　清平乐
<br>
<br>　　以茗芽棕扇寿长乐尉弟，四月三日
<br>
<br>　　潮来潮往。百里遥相望。喜见卯君初度揆，好寄海南拄杖。萧然四壁坡翁。要求黄木无从。受用一般苦味，奉扬千载清风。
<br>
<br>
<br>　　品令
<br>
<br>　　寿谭公植提学九月十日
<br>
<br>　　黄花的皪。更着意、妆秋色。三神山外，九仙峰顶，辉腾奎壁。聚远楼高，人在青云千尺。轻车屴崱。度窈窕、穿丹壁。翠橙香沁，玉醪春艳，笑摩铜狄。数点梅花，已报调羹消息。
<br>
<br>
<br>　　满庭芳
<br>
<br>　　寿曾劲节
<br>
<br>　　天地为炉，昆冈欲烬，此君兴味何长。深林苍雪，特地作清凉。甲刃摐摐阵里，翠旌纛、佩玉鸣珰。须知道，生来有节，晚岁更昂藏。诗人闲品藻，卫公九十，淇水徜徉。任风花高下，蝶乱蜂狂。有客长途苦暍，贪美荫、欲买陂塘。推门去，何妨枕藉，三万六千场。
<br>
<br>
<br>　　青玉案
<br>
<br>　　寿赵定宇
<br>
<br>　　梅花杯酒年年早。有个诗人未老。恰则蛾眉新月巧。人间春信，水边仙影，共约今宵到。少年回首却休道。算只有、红泉快幽抱。赢得池塘闲梦草。堂开二乐，客添一笑。长似梅花好。
<br>
<br>
<br>　　金缕歌
<br>
<br>　　寿胡涧泉宪佥二月七日
<br>
<br>　　八桂归来后，又十年、泉红涧碧，蟠桃春晓。老子精神真满腹，合借福星当道。怎长寄、东皋舒啸。是则颠崖人渴想，柰一川风月多情好。攀琪树，拾瑶草。耆英洛社尊胡杲。问何当、棕鞋桐帽，率先九老。岁月天长留石磴，此约他时须早。定分我、香山歌笑。未论桑田沧海事，比诸公、他日犹年少。政恐有，锋车到。
<br>
<br>
<br>　　摸鱼儿
<br>
<br>　　寿燕五峰右丞
<br>
<br>　　记江梅、向来轻别，相逢今又平楚。东风小试南枝暖，早已千林烟雨。春几许。向五老仙家，移下琼瑶树。溪桥驿路。更月晓堤沙，霜清野水，疏影自容与。平生事，几度含章殿宇。隔花么凤能语。苔枝天矫苍龙瘦，谁把冰须细数。千万缕。簇一点芳心，待与和羹去。移宫换羽。且度曲传觞，主人花下，今日庆初度。
<br>
<br>　　此首下原附五峰词不录
<br>
<br>
<br>　　水龙吟
<br>
<br>　　次韵谢五峰
<br>
<br>　　不知今夕何年，飞来五老峰头月。清辉无限，殷勤回照，岁寒苍雪。写入宫商，铺成纨素，尽情夸说。倚胡床老矣，若为消得，除却是，杯中物。自笑平生长客，正沉思、故林幽樾。儿童惊走，龙鸾杂遝，两山排闼。风雨萧萧，冰霜耿耿，相看高节。问此君学和，龙吟水底，几时成阕。
<br>
<br>
<br>　　渔家傲
<br>
<br>　　次韵谢郭西野佥事
<br>
<br>　　出世自怜居佛后。眼前万境真何有。曲调最新情却旧。重湖右。林宗一笑同携手。西野有云初出岫。浮空肯学纤絺绉。须信此中无雨久。君识否。老夫只羡无官守。
<br>
<br>
<br>　　摸鱼儿
<br>
<br>　　次韵庐疏斋宪使题岁寒亭
<br>
<br>　　问疏斋、湘中朱凤，何如江上鹦鹉。波寒木落人千里，客里与谁同住。茅屋趣。吾自爱吾亭，更爱参天树。劳君为赋。渺雪雁南飞，云涛东下，岁晏欲何处。疏斋老，意气经文纬武。平生握手相许。江南江北寻芳路，共看碧云来去。黄鹄举。记我度秦淮，君正临清句。歌声缓与。怕径竹能醒，庭花起舞，惊散夜来雨。
<br>
<br>　　此首下原附疏斋词不录
<br>
<br>
<br>　　感皇恩
<br>
<br>　　次韵姚牧庵题岁寒亭
<br>
<br>　　翠节下天来，通明谁侍。地有高斋要名士。相逢恨晚，老矣酒兵诗帅。岁寒同一笑、千年事。黄鹤羁情，暮云离思。半掬心香火初炽。梅花满树，又是一年冬至。正相思，恰有江南使。
<br>
<br>　　此首下原附牧庵词不录
<br>
<br>
<br>　　临江仙
<br>
<br>　　以鸳鸯梅一盆寿程静山平章
<br>
<br>　　千岁苍虬成玉树。江南江北孤芳。平生何处最闻香。五更江上路，几度月中霜。休笑梅兄今老大，年年青子双双。风流消得唤鸳鸯。和羹真个也，莫忘水云乡。
<br>
<br>
<br>　　清平乐
<br>
<br>　　寿王楚山
<br>
<br>　　楚山清晓。借问春多少。松菊深深香缥缈。萱朵兰芽交照。丹霞洞口红泉。从来惯醉飞仙。不是称觞独后，后天长似先天。
<br>
<br>
<br>　　临江仙
<br>
<br>　　饯拜都御史
<br>
<br>　　海北天南千万里，绣衣霄汉乘骢。飞来黄鹤喜相逢。清霜鹦鹉月，寒食牡丹风。仙阙晓班催玉笋，马蹄还上春空。江头官柳得春浓。不如江汉水，万折与俱东。
<br>
<br>
<br>　　点绛唇
<br>
<br>　　送王荩臣
<br>
<br>　　绿鬓青云，王郎故是乘骢侣。阿龙风度。想在乌衣住。带得春来，又共春归去。江头路。美人何处。官柳吹风絮。
<br>
<br>
<br>　　点绛唇
<br>
<br>　　送王世英
<br>
<br>　　执法星边，从前合着双星佐。近来添个。转觉光明大。到得长干，想见莺花过。情无那。王郎知麽。唤起思归我。
<br>
<br>
<br>　　摸鱼儿
<br>
<br>　　次韵谢张古愚（原作谢张思古据景元本改）
<br>
<br>　　汉江东、旧家文献，风流意气相许。金台早集荆山凤，声振一庭鵷鹭。春几处。须信道、甘棠树树含清露。平湖古步。妙一曲钧天，鱼龙出听，未数应锺吕。吾衰矣，鬓点吴霜几缕。刘郎忘却前度。千年黄鹤归来晚，山色漫留眉翠。东北注。羡滚滚云涛，去接西江水。仙尘异趣。但极目朝阳，清光万里，阿阁送高翥。
<br>
<br>
<br>　　鹧鸪天
<br>
<br>　　寿郝仲明御史
<br>
<br>　　庚暑初消酷吏更。秋风新动仕途清。生辰长占中元是，今岁欣逢二美并。冠獬豸，掌铨衡。镜般明了水般平。手中一卷山翁启，人道延生北斗经。
<br>
<br>
<br>　　蝶恋花
<br>
<br>　　寿千奴监司十二月朔
<br>
<br>　　黄鹤山前梅半吐。岁岁年年，谁是冰霜侣。自有使君来共住。黄昏不怕风吹雨。见说和羹天已许。带得春来，又怕春将去。记取澄清堂上语。八千眉寿从今数。
<br>
<br>
<br>　　南乡子
<br>
<br>　　寿程静山
<br>
<br>　　报道杏梢红。又报新添老令公。好个平章风月手，成功。画戟金钗各几重。七十未为翁。彭祖当时丱角童。家庆图中须着我，吾宗。岁岁年年寿酒浓。
<br>
<br>
<br>　　浣溪沙
<br>
<br>　　题湘水行吟
<br>
<br>　　风雪交加冻不醒。抱琴谁共赏湘灵。数峰全似故乡青。流水落花何处路，绿阴幽草可怜生。行人小待我同行。
<br>
<br>
<br>　　满江红
<br>
<br>　　送陈正义绣使将指江闽
<br>
<br>　　楚甸春浓，早重染、甘棠旧绿。天又念，海深江阔，达聪明目。汉使只今应遣十，周官自古须廉六。羡绣衣、遥映衮衣明，人如玉。论别恨，犹未足。还怕见，征车速。待相随千里，试骑黄鹄。无奈江山分去住，漫教风雪欺松竹。问使君、如肯酌红泉，寻三谷。
<br>
<br>
<br>　　扫花游
<br>
<br>　　寄赠西野赴台都事
<br>
<br>　　别离况味，叹自古难禁，最关情处。暮帘卷雨。念征衣乍拂，故人良苦。见说麻姑，也怕方平节斧。正凝伫。又报道待回，天上官府。谁与传尺素。想玉简频催，彩云难驻。中台独步。便金门迤逦，近连沙路。野鹤江楼，为嘱仙翁记取。耿无语。倚山亭、黯然平楚。
<br>
<br>
<br>　　摸鱼儿
<br>
<br>　　次韵谢张古愚
<br>
<br>　　又山亭、一番春老，归迟黄鹤何许。殷勤天上乘槎客，还记渚鸥沙鹭。憔悴处。奈青镜难藏，一一都呈露。空庭细步。念一笑三年，相思千里，他日看嵇吕。西门柳，烟雨千条万缕。人夸张绪风度。谁知耸壑昂霄意，春树漫摇柔翠。杯满注。愿回寿松乔，一曲清如水。壶中得趣。问日丽扶桑，风来阊阖，应许共遐翥。
<br>
<br>
<br>　　浪淘沙
<br>
<br>　　次疏斋韵题杨生卷
<br>
<br>　　城上望宸楼。梦里神游。山无重数水悠悠。唯有西江杨处士，来往扁舟。金凤落何洲。君试回头。呢喃墙燕替谁留。谁道明年如斗大，借问沙鸥。
<br>
<br>
<br>　　点绛唇
<br>
<br>　　寿王楚山
<br>
<br>　　几日春寒，楚乡山色偏浓秀。雪前云后。相对青如旧。洞府沉沉，闻道花开又。烘晴书。蟠桃结就。共庆千年寿。
<br>
<br>
<br>　　木兰花慢
<br>
<br>　　寿胡涧泉
<br>
<br>　　耆英图画里，笙鹤拥，地行仙。是曾识旧家，南宫礼乐，绫餤春筵。梅南早迎骃辔，凛霜威、风裁肃蛮烟。笑引霓旌绛节，归寻碧涧红泉。轩然。过却古稀年。窗户湿壶天。甚小车花外，醉呼麟脯，满泛金船。蒲轮书荣相锦，福苍生、此笔健如椽。办了调元勋业，丹霞小住千年。
<br>
<br>
<br>　　浪淘沙
<br>
<br>　　寿谭梅屋
<br>
<br>　　潇洒水云乡。乐事难忘。凤书无奈又相将。绕屋江梅犹未白，简上飞霜。小住正何妨。院院秋香。今朝何处按伊凉。一曲一杯千万意，地久天长。
<br>
<br>
<br>　　海棠春
<br>
<br>　　寿胡涧泉
<br>
<br>　　年年二月风光好。佛出世、有谁知道。无量寿如来，昨夜先来报。涧边玉树，泉边瑶草，千岁和春未老。莫羡涧泉间，有凤衔书到。
<br>
<br>
<br>　　临江仙
<br>
<br>　　寿聪山
<br>
<br>　　海鹤松间襟韵，梅花雪后精神。皇家蓍蔡老元臣。彝常千载事，品物四时春。人道聪山毓秀，秀如嵩岳生申。寿身寿国寿斯文。三阶明紫极，一气转洪钧。
<br>
<br>
<br>　　清平乐
<br>
<br>　　西野使者自辽左寄诗词至泺阳猥承见及，次韵代讯，且谢不忘
<br>
<br>　　新来酒户。想胜看花处。带得春行平壤路。同笑同歌同住。滦阳却近山家。芒鞋夜夜丹霞。流水落花归思，苍烟白石生涯。
<br>
<br>
<br>　　太常引
<br>
<br>　　寿李丞相
<br>
<br>　　闲消一半凤城春。杏桃小、怕严辰。独有柏屏苍翠，便似南华大椿。露浓天近，玉鱼金印，恩共岁时新。多少太平民。愿真个、朝堂秉钧。
<br>
<br>
<br>　　碧桃春
<br>
<br>　　寿广微天师
<br>
<br>　　瑟琶峰上晓云光。遥闻薇露香。云中王母九霞觞。碧桃今日尝。开大国，佩重章。旧家张子房。青山虎踞复龙骧。梅花江路长。
<br>
<br>
<br>　　沁园春
<br>
<br>　　寿李秋谷平章十一月朔
<br>
<br>　　河汉无云，淡月疏星，玉宇初澄。渐金仙掌上，露华高洁，西风阵里，霜气崚嶒。浪蕊浮花，狂茨怪蔓，此日纷纷一扫平。谁欤似，有天公锡号，秋谷山人。须知与物为春。向揪敛中间寓至仁。是绂麟盛旦，黄锺应候，一阳方动，万汇俱萌。亿兆苍生，钧陶系命，寿国端如寿此身。梅花远，倩新词描写，来侑芳尊。
<br>
<br>
<br>　　沁园春
<br>
<br>　　寿晋轩
<br>
<br>　　久笑君家无此客，年年天际遥瞻。文星明似半规蟾。槐厅风细细，莲烛夜厌厌。尚记当年飞鹤谱，重随贺燕呢喃。逢迎一笑卷疏帘。花开春未减，日永酒频添。
<br>
<br>
<br>　　蝶恋花
<br>
<br>　　寿陈北山
<br>
<br>　　月挂新年弓未彀。璧水溶溶，已觉春光透。国子先生松竹友。一尊请为斯文寿。况是雪中萱树茂。华萼相辉，天地同长久。何处东风吹雅奏。孔堂丝竹千花昼。
<br>
<br>
<br>　　蝶恋花
<br>
<br>　　戏题疏斋怡云词后
<br>
<br>　　长忆山中云共住。出处无心，只恨云无语。今日能歌还解舞。不堪持寄山中侣。谁道解愁愁更聚。自有卿卿，惯画双眉妩。问取悭风并涩雨。相逢认得怡云否。
<br>
<br>
<br>　　菩萨蛮
<br>
<br>　　次韵郭安道探梅
<br>
<br>　　孤根自是春怜惜。一苞生意何曾息。南北本同枝。先开先得诗。风来元不约。冷暖凭斟酌。花落又花开。年年去复来。
<br>
<br>
<br>　　千秋岁
<br>
<br>　　寿刘中庵
<br>
<br>　　报梅开处。又报君初度。冰雪种，琼瑶树。重逢仍妩媚，方发非迟暮。春满面，广平消得平生赋。观里桃应妒。无奈冰霜沍。香不断，清如许。从教吹笛裂，自有和羹具。花会否，明年相见沙堤路。
<br>
<br>
<br>　　天仙子
<br>
<br>　　寿杜左丞
<br>
<br>　　一自寿仙临杜曲。岁岁小春春意熟。泰阶相向更分明，调玉烛。扶钧轴。突兀眼前惟此屋。折得岁寒枝上玉。拟祝翠尊还觉俗。何如绣彩在庭前，看未足。杯方续。周鲁后先光汗竹。
<br>
<br>
<br>　　太常引
<br>
<br>　　寿高丽王
<br>
<br>　　沁园岁岁菊留芳。待此日、庆真王。金鼎燮和元。造寿域、同开八荒。河山带砺，一传千岁，地久与天长。晴日上扶桑。便先照、琼阶玉觞。
<br>
<br>
<br>　　鹊桥仙
<br>
<br>　　次中庵韵题解安卿盆梅
<br>
<br>　　南枝春盛，斜斜整整。犹带孤山光景。相逢索笑耐尊空，向老瓦盆中自省。风霜人老，关河路永。赖得生成惯冷。凭谁移傍太初岩，待雪月交光得影。
<br>
<br>　　中庵有奇石名太初岩
<br>
<br>
<br>　　临江仙
<br>
<br>　　寿尹留守
<br>
<br>　　六月泺阳天似水，月弓初上新弦。一篇来寿我同年。帝京贤牧守，人世妙神仙。年甲偶同人却别，我今早已华颠。羡君福禄正如川。印章金磊磊，阶树玉娟娟。
<br>
<br>
<br>　　玉楼春
<br>
<br>　　次韵王彦博右丞咏梅
<br>
<br>　　梁园赋客情无奈。嚼到梅花和蜡爱。偏怜初日透宫黄，怕染春风成野黛。游蜂怪底随飞盖。捡得繁枝偿酒债。玉堂开卷已春残，红紫纷纷都异态。
<br>
<br>
<br>　　清平乐
<br>
<br>　　寿李秋谷
<br>
<br>　　葱葱瑞色。岑蔚亭前客。一点花心藏太极。总是春风消息。去年今日西山。哦诗赌酒忘还。到底黄扉紫阁，不如未老清闲。
<br>
<br>
<br>　　天仙子
<br>
<br>　　寿白云平章
<br>
<br>　　玉漏迟迟高阁报。枝上梅花春又透。红云宫阙白云山，人尽道。如君少。江北江南行处好。试听阳春歌楚调。调鼎勋名都做了。人生七十古来稀，仁且寿。谁能到。有酒满斟南极老。
<br>
<br>　　以上江刻本雪楼乐府五十五首双照楼景元本雪楼乐府，错字颇多，不如江本雪乐府，兹因用江本。但本变有不少脱误处，则用景元本校补。
<br>
<br>
<br>　　点绛唇
<br>
<br>　　原无调名，兹据律补
<br>
<br>　　短梦惊回，北窗一阵芭蕉雨。雨声还住。斜阳明高树。起望行云，送雨前山去。山如雾。断虹犹怒。直入云深处。
<br>
<br>　　永乐大典卷一万四千三百八十寄字韵引元程雪楼集
<br>
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
