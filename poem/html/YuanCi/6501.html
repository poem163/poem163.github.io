<HTML>
<HEAD>
<TITLE>金元词 卷052 朱晞颜 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/YuanCi/">元朝词选</a> <FONT color=#BCB6A0>&gt;&gt;</font> 金元词 卷052 朱晞颜</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>金元词 卷052 朱晞颜</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:元朝词选&nbsp;&nbsp;阅读次数:<script language=javascript src="../../hits.php?articleid=6501"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'金元词 卷052 朱晞颜')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[金元词 卷052 朱晞颜]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【朱晞颜：词作40首】
<br>
<br>　　浣溪沙
<br>
<br>　　谢张鲁瞻惠纸笔和来韵
<br>
<br>　　湘管娟娟弱凤翎。霜毛楚楚醉猩英。就中心早可人情。渐老江淹无好梦，输他年少意纵横。只堪闲写换鹅经。
<br>
<br>
<br>　　菩萨蛮
<br>
<br>　　乌洋观鱼
<br>
<br>　　鲲鹏已向天池徙。瀺灂凡曹争尺水。莫信鼓风雷。俱堪作鲙材。轻舠风送捷。触网黄金裂。谁谓我非鱼。我知鱼不如。
<br>
<br>
<br>　　太常引
<br>
<br>　　送乐清宗晦山长陈辅贤
<br>
<br>　　青衫结发聚秋萤。三馆早蜚英。出为主宗盟。总祖述、吾家考亭。相逢台下，卧看秋雁，一笑暮潮平。驿路柳青青。问底事、春风世情。
<br>
<br>
<br>　　月中行
<br>
<br>　　追补泰轩录事母夫人寿
<br>
<br>　　广寒折得桂枝回。嫫母惜多才。九重春色锦江来。齐劝九霞杯。玉堂有客移宫羽，歌词丽、总是诗材。我惭弱水隔蓬莱。几许碧桃开。
<br>
<br>
<br>　　南柯子
<br>
<br>　　龙门汲雪
<br>
<br>　　远脉通蛟穴，清泠泻翠苔。砖炉相对竹房开。容我笼头，纱帽白云堆。碧沚中＊雪，金沙二月雷。瓶罂千里走黄埃。嗟尔苍生，亿万堕颠崖。
<br>
<br>
<br>　　糖多令
<br>
<br>　　中秋
<br>
<br>　　凉影下青鸾。晴空泻素盘。漾玉壶、千顷多宽。老桂散香风露净，霜免莹，骨毛寒。老子倚阑干。不辞终夜看。有谁人、共此清欢。为问姮娥今与古，能几见，正端端。
<br>
<br>
<br>　　蝶恋花
<br>
<br>　　挺挺双清临净练。羽佩飞来，颇觉游情倦。獭髓新痕开半面。前时一似湘皋见。流水回云春不艳。怕有生香，引得蜂儿健。净几明窗斜日转。如今不许幽兰占。
<br>
<br>
<br>　　千秋岁
<br>
<br>　　寿王推官母九十一是日小寒节
<br>
<br>　　嫩冰池沼。泽国寒初峭。梅乍坼，春才早。朱门歌管矗，绣阁沉烟袅。欢宴处，神仙一夜离蓬岛。九十过头了。百岁看看到。须听取千年调。人夸嫫母妍，我觉彭篯少。强健在，看儿历遍中书考。
<br>
<br>
<br>　　洞仙歌
<br>
<br>　　庆张闾总管母八十
<br>
<br>　　人生八十，是世间中寿。七十由来古稀有。况君侯，已树开国殊勋，曾异数，周鲁瞻前拜后。玉麟分上端，千里传欢，鸾诰金花烂晴昼。象服照青春，□□□□秋香荐，北堂卮酒。问阿母西池底事时来，试为数蟠桃，几番开否。
<br>
<br>
<br>　　鱼游春水
<br>
<br>　　寿徐仁静其婿乐鲁常
<br>
<br>　　兰室余香蕴。射雀屏、深清昼永。红旌微动，帘展浪花移暝。重碧先拈翡翠杯，戏彩低窣鸳鸯锦。人在蕊宫，春生蓬境。尽说而翁少颖。记得遗环故时井。而今犹自风流，朱颜绿鬓。百年应惜铜仙在，九里争传清河润。山兮寿兮，以仁能静。
<br>
<br>
<br>　　扫花游
<br>
<br>　　送人
<br>
<br>　　津亭柳色，正舞翠毵毵，乱侵歌袖。骊驹送酒。竞东门祖席，宾僚勋旧。白发青衫，愁绝风流去后。黯回首。但梦绕藩垣，帘影清书。遗爱曾未久。闻里役均输，力排豪右。喧传万口。道调元赞化，是经纶手。鼎铉虚贤，分内功名信有。事非偶。看金瓯姓名还又。
<br>
<br>
<br>　　庆宫春
<br>
<br>　　送袁仲野归绍兴
<br>
<br>　　彩笔传歌，青衫提剑，幕中谁似风流。使檄联芳，宾筵接武，后尘每继清游。晓云春梦，试回首、星霜再周。仙曹书满，荐剡交推，一鹗横秋。扁舟乍可夷犹。一镜平湖，数点轻鸥。醉客疏狂，骚翁豪放，二公同是朋俦。仕而犹隐，料出处、胸中已筹。故山虽好，未许归来，一赋休休。
<br>
<br>
<br>　　满江红
<br>
<br>　　寿推官焦元播庆六十
<br>
<br>　　凤鹤翩跹，记昨梦、天锡九龄。从头数、再周甲子，屈指天星。上界仙人足官府，人间岁月自峥嵘。庆明时，生甫又生申，维岳灵。珠盈掌，金满籝。浮瑞鶒，啭春莺。是乃翁阴德，心事分明。笔下万言多活国，胸中三尺久持衡。慰来苏，为雨福苍生，腾颂声。
<br>
<br>
<br>　　满江红
<br>
<br>　　弹铗归来，更谁叹、有鱼无肉。念良夜，向阑相对，旧欢难续。一夕乍寒秋枕梦，十年重翦西窗烛。算人生，得意待何时，蕉隍鹿。尊有酒，妻堪熟。书插架，儿能读。傍虚檐翠云低亚，万竿如束。数点苍山遥人户，半篙春水斜穿屋。便门前，车马寂无人，从教俗。
<br>
<br>
<br>　　满庭芳
<br>
<br>　　和赵仲敬咏雪
<br>
<br>　　翦水飞花，裁冰作絮，龙宫不管严寒。斜侵风帽，吟鬓忽衰残。谁念梁园倦客，黄金尽、作赋才悭。飘流久，寒欺敝褐，犹事马蹄间。儿时曾纵猎，呼鹰野外，落雁云端。猛呼酒霜韝，湿遍红鸳。倚马酣歌秦妓，紫貂暖、不上裘船。今迟暮，翩翩孤剑，寂寞度桑乾。
<br>
<br>
<br>　　满庭芳
<br>
<br>　　寒压衾绸，光摇书幌，夜深香梦初残。细听窗户，簌簌乡春蚕。风劲时时堕砌，分明认、山溜潺湲。呼童起，疏梅耐冷，修竹报平安。晓来拥被看，闲庭舞鹤，古瓦迷鸾。待戏挽银河，飞步天坛。恐琼楼玉宇，最高处、无限清寒。凭君问，九关虎豹，香案五云间。
<br>
<br>
<br>　　满庭芳
<br>
<br>　　榾柮炉寒，梅花帐矮，篝镫愁坐更残。欲眠还起，身已怯吴蚕。夜静珊珊入竹，依稀听、石上清湲。遥知道，东皇赋瑞，和气满长安。明廷多俊彦，清班振鹭，健笔翔鸾。笑儿女才卑，空占今坛。奇绝邹枚赋咏，玉蜍冷、宫袖呵寒。君知否，玉堂清禁，终不似人间。
<br>
<br>
<br>　　汉宫春
<br>
<br>　　赋吕子敬梅斋月
<br>
<br>　　梅与月兮，问雪香秋影，几度黄昏。相逢惊诧，涴尽京洛缁尘。空山耿耿，镇无言、色笑相亲。应顿悟、风前笛里，三生石上精魂。一自心盟重订，便神交契合，随寓吾真。萧然水边林下，□□□□。□□□□，炯清辉、冠玉风神。应酷似，家传清白，□□正献前身。
<br>
<br>
<br>　　八声甘州
<br>
<br>　　题西山爽气楼
<br>
<br>　　向青泥坊底午桥边。新买屋三间。有嘉蔬半席，修篁数个，分占宽闲。着取层梯直上，阑楯出高寒。不见终南径，惟有西山。门外红尘似海，待抽□手板，同拟君看。对熏炉茗碗，扪虱纵雄谈。笑当年、多情王粲，赋终非吾土，泪空弹。任俗子卧之楼下，那许跻攀。
<br>
<br>
<br>　　天香
<br>
<br>　　寿桂金堂竹泉总管
<br>
<br>　　碧玉横陈，黄金细屑，天然画堂风景。古月浮香，冷风度曲，不许一尘侵近。沉沉永夜，漾水色、窗轩秋净。如识岩前气韵。端知岁寒心性。繁华漫夸红紫，□颜色、直宜相并。纵有交承梅菊，也应推逊。自是蟾宫仙种。尽消得婵娟伴清影。为乞姮娥，云阶鹫岭。
<br>
<br>
<br>　　声声慢
<br>
<br>　　赋柑花
<br>
<br>　　瀼瀼微露，熏骨浓芳，清暑绝点珠玑。不梦风寒，繁艳自有冰肌。尽任蛮烟瘴雨，向炎州、偷换朱衣。情缘短，绝无芳梦，飞度江陑。犹托传来纤手，蔼香名三日，赏遍吴姬。纵使馨儿妖丽，谁与心期。伤情坠楼恩重，忍尘沙、玉瘗珠遗。余韵在，返清魂、环佩夜归。
<br>
<br>
<br>　　东风第一枝
<br>
<br>　　送人
<br>
<br>　　晓渡呼云，秋山访雁，吟情先趁乡梦。暖风轻约行尘，草色一川翠涌。元戎小队，隘紫陌、簪缨光动。看碧油沙际，陈兵玉勒，柳边飞鞚。陪密幄、折冲需用。赞上幕、典型增重。发硎初试，牛刀储才，正须药笼。清时异数，有天外、好风吹送。想驿亭、筹笔风流，应忆翦镫曾共。
<br>
<br>
<br>　　桂枝香
<br>
<br>　　寿马宣差咏桂
<br>
<br>　　何年月地。有白凤飞来，与秋游戏。碎屑黄金馥馥，暗熏沉水。如来粟界开全未，直着得、许多清气。饱谙风露，自应韵色，独高人世。更不羡、犀帷富贵。羡鹫峰前度，秀分云外。弹压西风，谁数锦英华丽。幽芳素抱岩栖志，笑当时、满门桃李。等闲乞取，长生妙诀，广寒宫里。
<br>
<br>
<br>　　木兰花慢
<br>
<br>　　送陈国材都目
<br>
<br>　　拂溪藤香润，缄翠墨，寄深情。忆月满箫台，春回炎海，驿骑宵征。相思顿成春梦，恰方州、接武叙前盟。愧我弓刀分倅，多君案牍劳形。佳声。宾佐喜逢迎。曹局赖经营。更尊俎谈谐，风襟清旷，逸思纵横。正好相依晚岁，忽欢传、梅菊已交承。粗喜分携不远，春来把酒江城。
<br>
<br>
<br>　　木兰花慢
<br>
<br>　　陈伯永竹院有魏鹤山题扁名公留题
<br>
<br>　　信吟筇到处，尽可款，个人家。见碧甃横陈，粉墙低亚，乱锁烟霞。森森万竿如束，倚虚檐、风影自交加。一点尘无几砚，十分清到窗纱。堪嘉。玉立瘦穿沙。池色净无暇。向良夜移床，静临书帙，闲试茶瓜。明月清风仍好，但秦宫、梁苑遍栖鸦。零落残香秀墨，春衣拂遍苔花。
<br>
<br>
<br>　　齐天乐
<br>
<br>　　蓟门寒食
<br>
<br>　　青烟一夜传宫烛，朝来管弦都试。宝扇传歌，银瓶索酒，柳下骄骢曾系。怜红妩翠。任栲栳量珠，伴春俱醉。不道无情，花残春老顿容易。人生几何适意。甚前时风度，今番情味。楚褐凝尘，涛笺封泪。愁在断鸿声里。情丝恨绮。尽付与风檐，燕儿论理。不似流红，解随东去水。
<br>
<br>
<br>　　齐天乐
<br>
<br>　　与周可竹会饮和韵
<br>
<br>　　浦潮迎送朝还暮。匆匆燕来鸿去。北牖分茶，西窗翦烛，离合人生由数。狂朋怪侣。记筹酒句吟，几回凝伫。絮影苹香，梦中犹是少年路。词华今度尚在，奈相如渐老，无计重赋。露底冰弦，梅边玉麈。留得风襟如故。情高万古。想脱剑呼尊，气吞寰宇。不管春山，子规啼夜苦。
<br>
<br>
<br>　　昼锦堂
<br>
<br>　　寿孔竹所
<br>
<br>　　朱户黏鸡，钿钗簇燕，恰颁三日王春。记得当年佳梦，始绂祥麟。杜陵天近衣冠盛，谢庭春暖薰兰馨。人争羡，青鬓未饶，恩袍草色光凝。佳音须侧耳听。报取日下蜚声。茧纸涂鸦，天上宝墨犹新。蛰雷先奋三冬暖，便风终快九霄鹏。君须念，早晚小儒，终期一报平津。
<br>
<br>
<br>　　渡江云
<br>
<br>　　题郑天趣三湘集
<br>
<br>　　渺寒云万里，孤舲载雪，逐雁渡三湘。倦游频选胜，抚剑延平，贳酒过滕王。清泉自酹，秋草合、贾传祠荒。算都是、伤心吊古，和月贮吟囊。难忘。云边梅屋，雨底荪房。料裁云缝雾，应自有、知心老妪，相与平章。澧兰沅芷曾亲撷，返醒魂、犹带骚香。看未足，渔歌又起沧浪。
<br>
<br>
<br>　　念奴娇
<br>
<br>　　倦怀无据。凭危阑极目，寒江斜注。吴楚风烟遥入望，独识登临真趣。晚日帆樯，秋风钟梵，倚遍楼东柱。兴来携手，与君更上高处。隐约一水中分，金鳌戴甲，力与蛟龙拒。拟访临幕清夜鹤，谁解坡仙神遇。断壁悬秋，惊涛溯月，总是无声句。胜游如扫，大江依旧东去。
<br>
<br>
<br>　　念奴娇
<br>
<br>　　怒涛驾雪，躏千骑、争赴危坡奔注。高阁凌空图画出，邈邈荆扬佳趣。梦泽云宽，邗沟霜净，影落晴檐柱。南来王气，消沉榛莽深处。堪笑亡国危机，沉江铁锁，欲把东吴拒。司马家儿那解事，神算真成天遇。商意悲凉，宫词凄苦。忍听临风句。无情江水，不将遗恨流去。
<br>
<br>
<br>　　水龙吟
<br>
<br>　　简周晴川教授会饮和韵，其兄晴山，有吹壎吹箎词稿
<br>
<br>　　一春剩雨悭晴，闷来闲检床头历。农占候应，今朝甲子，初开霁色。草径泥融，柳桥风劲，尚妨吟策。有幽轩水净，官窑春透，尽可一，觞闲集。重碧满浮云液。奈长歌、此情无极。觥筹交错，壎篪迭奏，席珍连璧。列屋修蛾，主家阴洞，漫然倾国。任醉魂直到，芙城待问，似他丁石。
<br>
<br>
<br>　　喜迁莺
<br>
<br>　　永嘉思远楼端午（原脱永嘉思远楼五字，据钞本校）
<br>
<br>　　香尘盈箧。是旧日赐来，宫罗叠雪。服艾衣清，浴兰汤暖，输与个人娟洁。性巧戏拈，针蹙得、虎儿狞劣。鬓半亸，贴朱符翠篆，同心双结。愁绝追楚俗。独吊湘累，日映沉菰叶。彩鷁浮空，鸣鼍聒昼，十里翠红相接。漫有倚空阑槛，谁把朱帘高揭。归去也，听叩舷儿女，尚传歌阕。
<br>
<br>
<br>　　宴清都
<br>
<br>　　饯提控令史林君瑞
<br>
<br>　　试倚江亭棹。来执手、问君归计何早。宾僚攀挽，元戎举辟，正堪谈笑。青衫两见书考。且暂屈、致身未老。料鲲鹏、须奋天池，骅骝宁恋刍草。堪夸健笔挥斤，长材破的，积案如扫。霜台器重，兰省优容，十连仪表。平生不在温饱。但行志、功名尽了。便归来、说似梅花，清尊细倒。
<br>
<br>
<br>　　一萼红
<br>
<br>　　盆梅
<br>
<br>　　玉堂深。正重帘护暝，窗色试新晴。苔暖鳞生，泥融脉起，春意初破琼英。夜深后、寒消绛蚁，误碎月、和露落空庭。暖吹调香，冷芳侵梦，一饷消凝。长恨年华婉晚，被柔情数曲，抵死牵萦。何事东君，解将芳思，巧缀一斛春冰。那得似、空山静夜，傍疏篱、清浅小溪横。莫问调羹心事，且论笛里平生。
<br>
<br>
<br>　　大圣乐
<br>
<br>　　至日与周晴川兄弟会饮
<br>
<br>　　霜护庭鸳，春生炉兽，早梅初破。喜至景、渐觉迎长，刺绣五纹赢得，儿女情多。老侵寻愁添岁月，尽门外、今朝无客过。慵身在，且应时纳祜，浅酌高歌。人生有几胜选，苦不分、千金换翠蛾。便次公酌我，公荣如子，奈此欢何。霜竹喷云，风瓢激树，得似壎箎清意呵。休眉锁。朱颜去了，还更来么。
<br>
<br>
<br>　　过秦楼
<br>
<br>　　客中端午
<br>
<br>　　水碧纱厨，月圆纨扇，悄悄午窗曾共。祛愁楚艾，照眼安榴，节物把人传送。无奈长昼如年，莺趁吟情，蝶迷乡梦。怅归期多误，暮云凝望，乱愁如葑。谁念我、闷对骚经，慵寻遗谱，冷落赴湘琴弄。醒魂正渴，筒碧初乾，买健听人呼粽。不似归来故园，同泛香蒲，频倾春瓮。尽痴儿呆女，齐唱湖楼兴动。
<br>
<br>
<br>　　贺新郎
<br>
<br>　　寿清尹靳从矩
<br>
<br>　　悬古槐成幄。燕泥香、繁红坠雨，半帘花落。一夜江皋黄犊雨，万顷绿云喷薄。听四野、田家欢乐。堂上琴声堂下水，昼庭空、自下风檐雀。喧竞少，尽不恶。竹窗暑净巾斜着。傍筠轩、闲舒啸戏，舞翻霜鹤。棐几藤床挥玉麈，风骨棱棱如削。炯一段、清水秋壑。待得河阳桃李满，向雪堂、细订梅花约。须唤我，共酬酢。
<br>
<br>
<br>　　贺新郎
<br>
<br>　　归雁用刘季和韵
<br>
<br>　　云影低平楚。看翩翩、离群避暖，去寻孤戌。犹记登楼看瘦字，零落西风无数。把往事、书将空处。乍别榆关秋梦迥，向江南、睡足菰蒲雨。天欲暝，雪初絮。江空岁晏衡阳度。尽冥冥、稻粱谋拙，弋人何慕。行断惊飞悲吊影，谁念嘹风最苦。算只有、天涯羁旅。莫听城笳迷去翮，被落花、飞絮相萦住。输海燕，笑迟暮。
<br>
<br>
<br>　　哨遍
<br>
<br>　　题坐忘斋强村丛书本瓢泉词兹一爱日精庐藏钞本瓢泉吟稿校补
<br>
<br>　　一室退藏，隐几坐观，默会人间世。惟集虚，抱一自斋心，黜聪明、形骸之外。回益矣。冥然如丧吾志。乌知礼乐非仁义。彼造物何如，息黥补劓，徒劳巧任私智。但忘年、忘义乐天倪。好恶情、都忘物皆齐。鰌与鱼游，鹿与麋交，将无同异。噫。请试言之。彼知忘此此忘而，海上多矰缴，翁鸥乃、两忘机。想蝶梦庄周，周迷蝶梦，蘧蘧自适无非己。便是是非非，非非是是，由来非马非指。我而今、鱼兔都忘已。又岂知、筌蹄为得计。问臧谷、亡羊何累。塞翁得马奚喜。得失成何济。顿忘世味。箪瓢陋巷，乐以忘其忧耳。便教有酒也忘归。在忘形、相汝相尔。
<br>
<br>　　强村丛书本瓢泉词一卷，用传钞四库瓢泉吟稿本。卷中原有浣溪沙银海清泉一调，菩萨蛮乡关散尽一调，芙蓉红落一调，柳梢青、临江仙、蓦山溪、苏武慢各一调，并见宋朱希真樵歌。章怡田以为此七调皆馆臣误录，因删去。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
