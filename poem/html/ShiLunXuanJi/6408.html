<HTML>
<HEAD>
<TITLE>历代词话 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/GuJinShiJi/">古今诗集</a> <font color=4C4C4C>&gt;&gt; </font><a href="../../html/ShiLunXuanJi/">诗论选集</a> <FONT color=#BCB6A0>&gt;&gt;</font> 历代词话</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>历代词话</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:诗论选集&nbsp;&nbsp;阅读次数:<script language=javascript src="../../hits.php?articleid=6408"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'历代词话')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[历代词话]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 ●卷一·唐一
<br>
<br>　◎　历代歌曲
<br>　　舜典曰："诗言志，歌永言。声依永，律和声。"诗序曰："在心为志，发言为诗。情动於中而形於言，言之不足，故嗟叹之。嗟叹之不足，故咏歌之。咏歌之不足，故歌之不足，故不知手之舞之足之蹈之。"乐记曰："诗，言其志也。
<br>　　歌，咏斟怕也。舞，动其容也。三者本於心而乐器从之。"故有心则有诗，有声则有律。先定其音节然后制词，亦依永和声之意也。今又分诗与乐府作两科，曰诗，曰乐府，谓诗之可歌者也。而古乐府以为诗之流，而词皆就音节以为名。汉时雅郑杂用，而郑为多。魏平荆州，得汉雅乐古曲，音调存者有四，曰鹿鸣、驺虞、伐檀、文王。而李延年之徒以歌被宠，复改易音节，止存鹿鸣一曲。晋初亦除之。又考汉时短箫铙歌乐曲，三国所存者，有朱鹭、艾如张、上之回、战城南、将进酒之类，凡二十二曲。晋兴，又尽改之，独玄云、钓竿二曲而已。自晋以来，五季新曲颇众，隋初尽归清乐。唐景龙后，曲词犹存，如白雪、公莫舞、巴渝、白苎、子夜、团扇、懊、莫愁、杨叛儿、乌夜啼、玉树后庭花六十三曲。唐中叶有声有词者三十有七，有声无词者止七曲。唐歌曲比前代为多，其见於今者，十之三四耳。［碧鸡漫志］
<br>
<br>　◎　六代已有词
<br>　　词起於唐人，而六代已滥觞矣。梁武帝有江南弄，陈后主有玉树后庭花，隋炀帝有夜饮朝眠曲。岂独五代之主，蜀之王衍、孟昶，南唐之李、李煜，吴越之钱ㄈ，以工小词为能文哉。王衍之"月明如水浸宫殿，有酒不醉真痴人"，李玉箫爱赏之，元人用为传奇。孟昶之"冰肌玉骨清无汗"，东坡复衍足其句。钱ㄈ之"金凤欲飞遭掣搦。情脉脉。行即玉楼云雨隔"，为艺祖叹赏，惜无全篇，而亦流递於后矣。［曲洧旧闻］
<br>
<br>　◎　安公子曲
<br>　　隋乐工王令妙达音律。时炀帝将征辽，令言之子弹琵琶作安公子曲。令方言惊问："那得有此。"对曰："宫中新翻曲也。"调在太簇角。［通典］
<br>
<br>　◎　徐陵与王建曲
<br>　　玉台新咏载乌夜啼，徐陵云："绣帐罗帏灯影独。一夜千年犹不足。惟憎无赖汝南难鸡。天河未落已争啼。"王建云："章华宫人夜上楼。群王望月西山头。
<br>　　夜深宫殿门不锁。白露满山岗山岗叶堕。"一首转韵，平仄各叶，此商调曲也。
<br>　　皇甫松竹枝祖之。［杨慎］
<br>
<br>　◎　梁隋词
<br>　　填词必溯六朝者，亦昔人探河穷源之意。如梁武帝江南弄云："众花杂色满上林。舒芳耀彩垂轻阴。连手蹀舞春心。舞春心，临岁腴。中人望，独踟蹰。"梁僧法云三洲歌，一解云："三洲。断江口水从窈窕河旁流。啼将别共来，长相思。"二解云："三洲。断江口。水从窈窕河旁流。欢将乐共来，长相思。"梁臣徐勉迎客曲云："丝管列，舞曲陈。含羞未春天待佳宾。罗丝管，陈舞席。敛袖嘿唇迎上客。"送客曲云："袖缤纷，声委咽。歌曲未终高驾别。爵无，景已流。空纡长袖客不留。"隋炀帝夜饮朝眠曲云："忆睡时，待来刚不来。卸妆仍索伴，解佩更相催。博山思结梦，沉水未成灰。""忆起时，投签初报晓。被惹香黛残，枕隐金钗袅。笑动上林中，除却司晨鸟。"王睿迎神歌云："草头花柳叶裙。蒲葵树下无蛮云。引领望江遥滴泪，白苹风起水生纹。"送神歌云："枨枨山响答琵琶。酒湿青莎肉饲鸦。树叶无声神去后，纸钱飞出木棉花。"此六代风华靡丽之语，后来词家之所本也。略辑於此。［杨慎］
<br>
<br>　◎　沈约六忆诗
<br>　　沈约亦有六忆诗，其三云："忆眠时，人眠独未眠。解罗不待劝，就枕更须牵。复恐旁人见，娇羞在烛前。"已开炀帝之先矣。［词苑］
<br>
<br>　◎　唐词入歌曲
<br>　　唐时意犹未失，竹枝、浪淘沙、抛球乐、杨柳枝，乃诗中绝句而定为歌曲。
<br>　　故李白清平调皆绝句。元、白诸诗多为知音者协律。白居易守杭，元稹赠诗云："休遗玲珑唱我诗。我诗多是别群辞。"自注云："乐人高玲珑能歌余数十诗。"又，白居易自有诗云："席上争飞使君酒，歌中君唱舍人诗。"又，元稹见人歌韩舍人新律诗，戏赠云："轻新便妓唱，凝妙入僧禅。"沈亚之云：故人李贺善撰南北朝乐府，多怨郁凄艳之句，诚能盖古排今，使为词者莫能偶矣。唐史称李贺乐章数十篇，诸工皆合之管弦。又称李益诗每一篇成，乐工慕名者争以赂取之，被诸声歌，供奉天子。旧史亦称武元衡工五言诗，好事者传之，往往见於乐部。
<br>　　开元中，王昌龄、高适、王之涣旗亭画壁，伶官招妓聚宴。以此知唐之伶妓以当时名士诗词入歌曲，皆常事也。［碧鸡漫志］
<br>
<br>　◎　梁乐府
<br>　　梁乐府有夜夜曲，或名昔昔盐，昔即夜也，盐亦曲之别名。张祜诗："村俗犹吹阿滥堆。"贺铸词："塞管孤吹新阿滥。"又戴式之有乌盐角行。无人月泉吟社诗："山歌聒乌盐角，村酒柔情玉练槌。"阿滥堆、乌盐角，皆曲名也。李郢诗："谢公留赏山公醉，知入笙歌阿那朋。"刘禹锡竹枝词："今朝北客思归去，回入纥那披绿萝。"阿那、纥那，亦当时曲名。李诗方言变梵呗为艳歌，刘词言变南调为北曲也。［杨慎］
<br>
<br>　◎　唐词纪
<br>　　唐词纪为郭茂倩所辑，杨、董御多收伪词以广之，有以其名同而滥收之者。
<br>　　今取刘禹锡纥那曲云："踏曲兴无穷。词同词不同。愿郎千尤寿，长作主人翁。"按词品，阿那、纥那，皆当时曲名。刘禹锡言变南调为北曲，盖随方音而转也。
<br>　　刘采春罗曲云："莫作商人妇，金钗当卜钱。朝朝江口望，错认几人船。"按曲有三解，一名望夫歌，取其一以存调。无名氏一片子云："柳色青山映，梨花雪鸟藏。绿窗桃李下，闲坐叹春芳。"按教坊记有此名，乐府解题所不详者。更有琴曲名千金意，始分前后段，起句三字一音，如音音音三字，起句后接心心心三字，起句而下俱指法，未能格之也。［古今词话］
<br>
<br>　◎　五七言诗
<br>　　今以五七言别见者汇较之。如何满子已收六言方句矣，兹考薛逢之何满子云："系马宫槐老，持杯店菊黄。故交今不见，流恨满山岗光。"如三台令已收六言四句矣，兹考李后主之三台令云："不寐倦长更。披衣出户行。月寒秋竹冷，风切夜窗声。"如杨柳枝已收七言四句矣，兹考李商隐之杨柳枝云："画屏绣步障，物物自成双。如何湖上望，只是见鸳鸯。"如醉公已收无名氏之五方言八句矣，兹考无名氏之醉公子云："昨日春园饮，今朝倒接离。论证人扶上马，不省下楼时。"如长命女已收长短句矣，兹考无名氏之长命女云："云送关西雨，风传渭北秋。孤灯然客梦，寒杵捣乡愁。"如乌夜啼已收长短句矣，兹考聂夷中之乌夜啼云："众鸟各归枝。为乌尔不栖。还应知妾恨，故向绿窗啼。"如长相思已收琴调之长短句矣，兹考张继之仄韵长相思云："辽阳望河县。白首无由见。海上珊瑚枝，年年寄春燕。"又令狐楚之平韵长相思云："君行登陇上，妾梦在关中。
<br>　　玉筋千行落，银床一夕空。"如江南春既列长短句矣，兹考刘禹锡之江南春云："新妆宜面下朱楼。深锁春光一院愁。行到中庭数花朵，蜻蜓飞上玉搔头。"如步虚词已列长短句之双调矣，兹考陈羽之步虚词云："楼阁层层阿母家。昆仑山顶红霞。笙歌往见穆天子，相引笑看琪树花。"如渔歌子已列长短句之单调双调矣，兹考李梦符之渔父词二首云："村市钟声渡远滩。半轮残月落前山。徐徐拨棹却归去，浪叠朝霞碎锦翻。""渔弟渔兄喜到来。婆官赛却坐江隈。椰榆杓子瘤杯酒，烂煮鲈鱼满盎堆。"如凤归云已列林钟商之长调矣，兹考滕潜之凤归云二首云："金井阑连见羽仪。梧桐树上宿寒枝。五陵公怜文彩，画与佳人刺绣衣。""饮啄蓬山岗最上头。和烟飞下禁城秋。曾将弄玉归云去，金斜翻十二楼。"他如离别难、金缕曲、水调歌、白苎，各有七绝，杂以虚声，亦多可歌者。后之集谱者无以诗句而乱词调也。［古今词话］
<br>
<br>　◎　采莲子
<br>　　清商曲有采莲子，即江南弄中采莲曲。如李白"耶溪采莲女，见客棹歌回。
<br>　　笑入荷花裹，佯羞不出来"。刘方平"日晴江曲，荆歌艳楚腰。采莲从小惯，十五即乘潮"。又王昌龄"乱入池中看不见，闻歌始觉有人来"。张潮"赖逢邻女曾相识，并蓍莲舟不畏风"。殊有风臻。然必以皇甫松、孙光宪之排调有榇字者为词体。
<br>
<br>　◎　回纥曲
<br>　　无名氏回纥曲云："阴山瀚海信难通。幽闺少妇罢裁缝。缅想连庭征战苦，论证能对镜冶愁容。久戍人将老，须臾变作白头翁。"长歌之哀，过於痛哭。必陈、隋、初唐之作也。冯延巳别名抛球乐、莫思归，其所制见阳春集。［词品］
<br>
<br>　◎　六州歌头
<br>　　岑参六州歌头云："西去轮台万里馀。也知音信日应疏。陇山岗鹦鹉能言语，为报家人数寄书。"注云：六州，伊、渭、梁、氐、甘、氵京也。王维伊州歌云："秋风明月独离居。荡子从军十载馀。征人去日殷勤嘱，归雁来时好寄书。"张仲素渭州词云："亭亭孤月照行舟。寂寂长江尤里流。乡国不知何处是，云山漫漫使人愁。"王之涣梁州歌云："黄河远上白云间。一片孤城万仞山。羌笛何须怨杨柳，春风不度玉门关。"张祜氐州第一云："十指纤纤玉笋红。雁行轻度翠弦中。分明自说长城苦，水阔云寒一夜风。"符载甘州歌云："月里嫦娥不画眉。
<br>　　只将云雾作罗衣。不知梦逐青鸾去，犹把花枝盖面归。"无名氏氵京州歌云："一去辽阳系梦魂。忽传征骑到中门。纱窗不肯施红粉，图遣萧郎问泪痕。"此皆商调曲也。乐府所收六州歌头，则一百四十三字，长短句之三叠者。［乐府衍义］
<br>
<br>　◎　犯声
<br>　　五行之声，所司为正，所欹为傍，所斜为偏，所下为侧。正宫之调，正犯黄名钟宫，傍犯越调，偏犯中吕宫，侧犯越角之类。乐府诸曲，自昔不用犯声。唐自天后末年，剑器入浑脱，始为犯声。明皇时乐人孙处秀善吹笛，好作犯声，亦郑卫之变也。［陈乐书］
<br>
<br>　◎　羯鼓曲
<br>　　唐时羯鼓录，无有能传其法者。开元帝最为妙绝。宋、李皋、裴冕，亦精其理。至宋元中，州一老犹能之。有大合禅，滴滴泉曲。［太平乐府］
<br>
<br>　◎　三台词
<br>　　乐部中有促拍催酒，谓之三台。唐士云，蔡邑自御史累迁尚书，不数日间历遍三台，乐工以邕洞晓音律，故制词以悦之。又始作乐必曰丝抹将来，盖丝竹在上，钟鼓在下，丝以起之，乐乃作，亦唐以来如是。［珊瑚钩诗话］
<br>
<br>　◎　宋沆知音
<br>　　宋沆为太乐令，知音近代无比。太常久亡徵调，沆乃考钟律而得之。［唐国史补］
<br>
<br>　◎　五色林檎
<br>　　唐永徽中，王方言于河滩拾得小树栽之，及长，乃林檎也。进于高宗，以为朱柰，又名五色林檎，教坊以为曲名。［洽闻记］
<br>
<br>　◎　桃花行
<br>　　景云初，设宴於桃花园，君臣毕集，学士李峤等各献桃花诗，令宫女歌之。
<br>　　辞既清婉，歌复妙绝，献诗者舞蹈称万岁。敕太常简二十篇入乐府，号曰桃花行。
<br>　　［武平一文馆记］
<br>
<br>　◎　踏歌
<br>　　先天初，明皇御安福门观灯，令朝士能文者为踏歌，声调入云。［辇下岁时记］
<br>
<br>　◎　百代词曲之祖
<br>　　李白草堂集。白，蜀人，草堂在蜀，怀故国也。菩萨蛮、忆秦娥二首，为百代词曲之祖。［郑樵通志］
<br>
<br>　◎　清平调
<br>　　开元中，李白供奉翰林。时禁中木芍药盛开，明皇乘照夜白，贵妃以步辇从。
<br>　　选园子弟度曲。李龟年捧檀板，押众我前欲歌。明皇曰："赏名花对妃子，焉用旧词。"遂命龟年持金花笺，宣赐李白立进清平调三章。白宿酲未解，援笔而就。
<br>　　太真持颇黎七宝杯，酌西凉葡萄酒，明皇亲调玉笛以倚曲。每曲遍将换，则迟其声以媚之。太真饮罢，敛绣巾重拜。自此李白异於学士。［松窗摭异录李白於便殿对帝讠巽词。时天寒笔冻，莫能书字，帝敕宫嫔十人侍白左右，各执牙笔呵之。其受圣眷如此。［开元遗事］
<br>
<br>　◎　清平乐
<br>　　杨用修所载太白清平乐二阕，识者谓非太白作，以其卑浅也。按太白清平调本三绝句而已，不应复有词也。［王世贞四部稿］
<br>
<br>　◎　桂殿秋
<br>　　"河汉女，玉链颜。云往往在人间。九霄有路去无迹，袅袅香风生环。"此太白桂殿秋词也。得於石刻而无腔。刘无言倚其声歌之，音极清雅。［能改齐漫录］
<br>
<br>　◎　李太白词
<br>　　"仙女下，董双成。汉殿夜凉吹玉笙。曲终却从仙官去，万户千门惟月明。"李太白词也。得於石刻而无其腔。刘无言自倚其声歌之。东皋杂录又为范德孺谪均州，偶游武当山石室极深处，有题此曲於崖上。未知孰是。［词苑］
<br>
<br>　◎　李白菩萨蛮
<br>　　"平林漠漠烟如织。寒山岗一带伤心碧。暝色入高楼。有人楼上愁。 玉阶空伫立。宿鸟归飞急。何处是归程。长亭更短亭。"此词写於鼎州沧水驿，不知何人所作。魏道辅泰见而爱之，後至长沙，得古风集於曾子宣内翰家，乃知李白所撰。［湘山野录］
<br>
<br>　◎　杨慎改蛮为
<br>　　开元时，南诏入，危髻金冠，璎珞被体，号菩萨蛮，因以制曲。杨慎改蛮为，以戒经华被首为据，殊失详考。［胡应麟笔丛］
<br>
<br>　◎　菩萨蛮谱为词
<br>　　唐大中初，女蛮国贡双龙犀，明霞锦，其人危髻金冠，璎珞被体，当时号为菩萨蛮，优者作女王曲，文士往往谱为词。［杜阳杂编］
<br>
<br>　◎　忆秦娥
<br>　　忆秦娥，商词曲也，凤楼春即其遗意。李白之"箫声咽"用仄韵，孙夫人之"花深深"用平韵，张宗瑞复立新名曰碧云深。［唐词纪］
<br>
<br>　◎　捣练子
<br>　　唐词载李德裕步虚词，即双调捣练子。唐词本无换头，捣练子本无双调，近刻列为李白桂殿秋二首。本集之考者多矣，不闻菩萨蛮、忆秦娥而外，别有桂殿秋也。吴虎臣得於石刻而无其腔，刘无言倚其声歌之，其说亦未足信。刘禹锡作潇湘神，起处叠三字一句，亦即捣练子，但为迎神送神之词耳。［古今词话］
<br>
<br>　◎　教坊记
<br>　　教坊记曰：开元十一年初，制圣寿乐以歌舞之，所司先进曲名，以墨点者舞，舞有曲。教坊惟得舞伊州、五天，重来叠去，不离此两曲，馀悉让内家也。内家舞曲有二：垂手罗、回波乐、兰陵王、春莺啭、半社渠、借席、乌夜啼之属，谓之软舞；阿辽曲、柘枝、黄獐、拂林、大渭州、辽摩之属，谓之健舞。此崔令钦所编曲名三百馀调始此。
<br>
<br>　◎　紫云回明皇尝坐朝，以手指上下按其腹。朝退，高力士进曰："陛下向来数以手指按腹，岂非圣体小有不安耶？"明皇曰："非也。吾昨夜梦游月宫，诸仙娱以上清之乐，寥亮清越，非人间所闻，酣醉久之，合春天诸乐以送吾归，其曲凄楚动人，杳杳在。吾回以玉笛寻之，尽得之矣。坐朝之际，虑忽遗忘，故怀玉笛於衣中，时以手指上下寻按，非有不安。"力士再拜贺曰："非常之事也，愿下为臣一春天之。"其声寥寥然不可名言。力士又再拜且请其名。明皇笑曰："此曲名紫云回。"遂载於乐章。［郑传信录］
<br>
<br>　◎　昔昔盐
<br>　　昔昔盐、阿滥堆、乌盐角、阿那朋之类，皆歌曲名也。自昔昔盐排律外，馀多七言绝句，有其名而无其词。隋炀帝、李白调始生矣，然望江南、忆秦娥则以词起调者也。菩萨蛮则以词按调者也。［艺苑卮言］
<br>
<br>　◎　阿滥堆
<br>　　骊山多飞鸟，名阿滥堆。明皇御玉笛，采其声翻为曲子，当时左右皆传唱之。
<br>　　一作烂堆。［中朝故事］
<br>
<br>　◎　大
<br>　　开元中，大於勤政楼，观者喧聚，莫辨鱼龙百戏之音。高力士请命宫人张永新出歌，可以止喧。永新出春天曼声，广场寂寂若无一人，大之曲名始此矣。
<br>　　［太平乐府］
<br>
<br>　◎　春光好
<br>　　明皇谙音律，善度曲，尝临轩纵击，制一曲曰春光好。方奏时，桃李俱发。
<br>　　又制一曲曰秋风高，奏之风雨飒然。帝曰："此事不唤我作天公可乎？"词俱失传。惟好时光一阕云："宝髻偏宜宫样，莲脸嫩体犹香。眉黛不须张敞画，天教入鬓长。 莫倚倾城貌，嫁取个、有情郎。彼此当年少，莫负好时光。"［开元轶事］
<br>
<br>　◎　荔枝香
<br>　　荔枝香，出唐书。贵妃生日，命小部奏新曲，未有名，适进荔枝，即以名曲。
<br>　　解语花，明皇称贵妃语，出天宝遗事。念奴娇，明皇宫人念奴也。［词品］
<br>
<br>　◎　李八郎
<br>　　乐府声诗并著，最盛於唐开元、天宝间。有李八郎者，以能歌擅名天下。时新及第进士开宴曲江，榜中有名士，先召李易服隐姓名，与同至宴所，曰："表弟愿与座末。"众皆不顾。既而酒行乐作，歌者曹元谦奏念奴娇，众皆咨嗟称赏。
<br>　　名士忽指李曰："请表弟歌。"众皆哂，或有怒者，及转喉发声，一曲未终，众皆泣下，罗拜曰："此李八郎也。"［李清照］
<br>
<br>　◎　雨霖铃曲
<br>　　明皇幸蜀，霖雨弥旬，栈道中闻铃声，明皇悼念贵妃，为制雨霖铃曲。［太真外传］
<br>
<br>　◎　阿那曲
<br>　　杨太真亦有一词赠善舞张云容者。词云："罗袖动香香不已。红蕖袅袅秋烟里。轻云岭上乍摇风，嫩柳池连初拂水。"此阿那曲也。［词统］
<br>
<br>　◎　一斛珠
<br>　　江采苹九岁诵二南诗，开元中选侍明皇，见宠。所居悉植梅花，故号梅妃。
<br>　　为太真逼迁上阳，明皇於花萼楼念之。会夷使贡珠，命封一斛赐妃。妃谢以诗云："柳叶双眉久不描。残妆和泪污红绡。长门尽日无梳洗，何必珍珠慰寂寥。"明皇以新声度曲，曰一斛珠。［梅妃传］
<br>
<br>　◎　孟浩然春词
<br>　　王士源襄阳集序云：孟浩然骨貌清淑，风神散朗，文不接古，师心独妙。其春词有云："青楼晓日珠帘映，红粉春妆宝镜催。已厌交欢怜枕席，相将游戏绕池台。坐时衣带萦织草，行即裙裾扫落梅。更道明朝不当作，私邀共斗管弦来。"论者以为有诗词之别。［唐诗解］
<br>
<br>　◎　王维知乐
<br>　　王维诗名盛於开元、天宝间，与弟缙宦游两都，凡诸王驸马豪右贵势之门，无不拂席迎之。宁王、薛王待之如师友。人有得奏乐图不知其名，维视之曰："霓裳第三叠第一拍也。"好事集乐工按之，一一无差，咸服其精鉴。［唐诗纪事］
<br>
<br>　◎　旗亭赌诗
<br>　　开元中，诗人王昌龄、高适、王之涣齐名，时风尘未偶，而游处略同。一日，天寒微雪，三诗人共诣旗亭，贳酒小饮。忽有梨园伶官数人登楼会宴，三诗人因避席隈映，拥炉火以观焉。俄有妙妓数辈寻续而至，夺得华艳曳，都冶颇极。旋即奏乐，皆当时名部也。昌龄等私相约曰："我辈各有诗名，无从自定其甲乙，今者可以密观诸伶所讴，若诗入歌词之多者为优矣。"俄而一伶拊节而唱，乃曰："寒雨连江夜入吴。平明送客楚山孤。洛阳亲友如相问，一片冰心在玉壶。"昌龄则引手画壁曰："一绝句。"又一伶讴曰："开箧泪г臆，见群前日书。夜台何寂寞，犹是子云居。"适则引手画壁曰："一绝句。"寻又一伶讴曰："奉帚平明金殿开。强将团扇共徘徊。玉颜不及寒鸦色，犹带昭阳日影来。"昌龄又引手画壁曰："二绝句。"之涣自以得名已久，意颇不平。谓诸人曰："此辈皆潦倒乐官，所唱皆巴下里之词耳。岂阳春白雪之曲，俗物敢近哉。"因指诸伎中最佳者："待此子所唱，如非我诗，即终身不敢与子争衡矣。脱是我诗，子等须当列拜床下，以师事我。"因欢笑而俟之。须臾次至双鬟发声，则曰："黄河远上白云间，一片孤城万仞山。羌笛何须怨杨柳，春风不度玉门关。"之涣即揶揄二子曰："田舍奴，我岂妄哉。"因大谐笑。诸伶不喻其故，皆起诣曰："不知诸郎群何此欢噱。"昌龄等因话其事。诸伶况拜曰："俗人不识神仙，乞降清重，俯就筵席．"三子从之，饮醉竟日。［唐诗纪事］
<br>
<br>　◎　张志和渔歌子
<br>　　张志和自称烟波钓徒，尝谒颜真卿於湖州，以舴猛敝请更之，愿为浮家泛宅，往来苕间，作渔歌子。词曰："西塞山岗前白鹭飞。桃花流水鳜鱼肥。青箬笠，绿蓑衣。斜风细雨不须归。"［乐府纪闻］
<br>
<br>　◎　道士矶
<br>　　湖州磁湖镇道士矶，即张志和所谓"西塞山岗前白鹭飞"也。［西吴记］
<br>
<br>　◎　西塞山
<br>　　武昌府大冶县东九十里为道士γ，即西塞山。塞音涩。水经云：壁立千仞，东北对黄公九矶，故名西塞。横截江流，旋涡沸激，舟人过之，每为失色。张耒诗云："已逢妩媚散花峡，不怕危亡道士矶。"遂以为即志和所游西塞山，未知孰是。［词苑］
<br>
<br>　◎　张志和画
<br>　　志和性高迈，自为渔歌，便画之，甚有逸思。［名画记］
<br>
<br>　◎　望仙亭
<br>　　张松龄以渔歌子招其弟志和曰："乐在风波钓是闲。草堂松桂已胜攀。太湖水，洞庭山。风狂浪急且须还。"後家莺ㄕ湖旁仙去，吴人为建望仙亭。［罗湖野录］
<br>
<br>　◎　渔父词加语
<br>　　东坡云："元真子渔父词极清丽，恨其曲度不传。"加数语以浣溪纱歌云："西塞山岗连白鹭飞。散花洲外片帆微。桃花流水鳜鱼肥。 自庇一身青箬笠，相随到处绿蓑衣。斜风细雨不须归。"山谷见之，击节称赏。且云："惜乎散花与桃花字重叠，又渔舟少有使帆者。"乃为浣溪纱云："新妇矶连眉黛愁。女儿浦口眼波秋。惊鱼错认月沉钩。 青箬笠前无限事，绿蓑衣底一时休。斜风细雨转船头。"东坡云："鲁直此词，清新婉丽，以水光山色替却玉肌花貌，真得渔父家风。然才出新妇矶，便入女儿浦，此渔父毋乃太澜浪乎。"山岗谷晚年亦改编前作之未工，因表弟李如篪方言渔父词，以鹧鸪天歌之，甚协律，恨语少声多，因以宪宗画像求元真文章，及元真之兄松龄劝归之意，足前後数句云："西塞山前白鹭飞。桃花流水鳜鱼肥。朝廷尚觅元真子，何处而今更有诗。 青箬笠，绿蓑衣。斜风细雨不须归。人间欲避风波险，一日风波十二时。"东坡笑曰："鲁直乃欲平地起风波也。"徐师川作浣溪纱、鹧鸪天各二阕，盖因坡、谷异同而作。
<br>　　浣溪纱云："西塞山岗前白鹭飞。桃花流水鳜鱼肥。一波才动万波随。 黄帽岂如青箬笠，羊裘何似绿蓑衣。斜风细雨不须归。"又云："新妇矶连秋月明。女儿浦口晚潮平。沙头鹭宿戏鱼惊。 青箬笠前明此事，绿蓑衣底度平生。斜风细雨小舟轻。"鹧鸪天云："西塞山岗前白鹭飞。桃花流水鳜鱼肥。朝廷若觅元真子，长在晴江理钓丝。 青箬笠，绿蓑衣。斜风细雨不须归。浮云尤里烟波客，惟有沧浪孺子知。"其二云："七泽三湖碧草连。洞庭江汉水如天。朝廷若觅元真子，不在云连在酒连。 明月棹，夕阳船。鳜鱼恰似镜中悬。丝纶钓饵都收却，八字山前听雨眠。"［词苑］
<br>
<br>　◎　元结Ы乃曲
<br>　　元结於大历中为道州刺史，以军事诣都，还洛日，春水涨溢不得前，作Ы乃曲数首，使舟子歌之以取适於道路云。［古今词话］
<br>
<br>　◎　柳宗元Ы乃曲
<br>　　"渔翁夜傍西岩宿。晓汲清湘燃楚竹。烟消日出不见人，Ы乃一声山水绿。"此柳宗元Ы乃曲也，见本集。有误作晚唐人词者，非也。当以音调辨之。犹徐昌图以词名而误入宋词，唐宋之音尚不能辨，况中晚乎。［古今词话］
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
