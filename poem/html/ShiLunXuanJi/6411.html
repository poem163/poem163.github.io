<HTML>
<HEAD>
<TITLE>二老堂诗话 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/GuJinShiJi/">古今诗集</a> <font color=4C4C4C>&gt;&gt; </font><a href="../../html/ShiLunXuanJi/">诗论选集</a> <FONT color=#BCB6A0>&gt;&gt;</font> 二老堂诗话</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>二老堂诗话</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:诗论选集&nbsp;&nbsp;阅读次数:<script language=javascript src="../../hits.php?articleid=6411"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'二老堂诗话')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[二老堂诗话]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 陶渊明山海经诗
<br> 　　江洲《陶靖节集》末载，宣和六年，临溪曾弦谓靖节〈读山海经诗〉，其一篇云：〔形夭无千岁，猛志固常在。〕疑上下文义不贯，遂按《山海经》有云：〔刑 天，兽名，口衔干戚而舞。〕以此句为：〔刑天舞干戚。〕因笔画相近，五字皆讹 。岑穰晁咏之抚掌称善。余谓纮说固善，然靖节此题十三篇，大概篇指一事。如前篇终始记夸父，则此篇恐专说精卫衔木填海，无千岁之寿，而猛志常在，化去不悔 。若并指刑天，似不相续。又况末句云：〔徒设在昔心，良晨讵可待。〕何预干戚 之猛耶？后见周紫芝《竹坡诗话》第一卷，复袭纮意以为己说，皆误矣。
<br>
<br>东坡立名
<br> 　　白乐天为忠州刺史，有〈东坡种花〉二诗。又有〈步东坡〉诗云：〔朝上东坡步，夕上东坡步。东坡何所爱，爱此新成树。〕本朝苏文忠公不轻许可，独敬爱乐 天，屡形诗篇。盖其文章皆主辞达，而忠厚好施，刚直尽言，与人有情，于物无着 ，大略相似。谪居黄州，始号东坡，其原必起于乐天忠州之作也。
<br>
<br>王禹偁不知顶举
<br>　　小说多妄，其来久矣。《玉壶清话》云：〔王禹偁自知制诰出知黄州，苏易简 榜下放孙、何等进士三百余人。奏曰：『禹偁禁林宿儒，累为迁客，臣欲令榜下诸生郊送。』奏可。禹偁作诗谢之云﹕『缀行相送我何荣，老鹤乘轩愧谷莺。三入承 明不知举，看人门下放诸生。』〕余年十六七时，尝以岁月推之，孙、何榜乃淳化 三年，岁在壬辰，明年癸巳，易简迁参政，是时禹偁谪外任未归，又明年甲午，方再为知制诰。至道乙未迁内翰，五月出知滁州，非放进士时。三年丁酉，复召知制 诰，咸平元年戊戌十二月罢，知黄州。二年己亥，放进士孙暨等七十一人，非三百 也。且易简已为执政而死，其妄甚明。然余颇自疑此诗或为他日之谶。并后隆兴癸末，余为起居郎兼中书舍人，值省试，本拟周知贡举，属寿皇锐意幸金陵，便欲进 发，留余从驾，不果差。干道壬辰，为礼部侍郎兼直学士院，适当贡举，在朝阙出 身从官。而虞彬甫为相，雅不欲用余，时方遣泛使，奏留余撰国书，命翰林王曮知举，中书舍人赵雄同知，此外惟沈夏有出身。以予侍兼临安，既不可差，乃趣召李 衡为侍御史，云：〔试院无言事官，不肃。〕锁院终旬日。赵雄丁母忧，亦不复补 差。淳熙戊戌春，余为翰林学士，上已点定，而赵温叔为相，密奏云：〔殿试临轩，当用天子私人主文，今省试是礼部事。〕乃就下差权礼部尚书范成大。虽一时各 有意，其实三入不知举也。
<br>
<br>刘禹锡淮阴行
<br>　　〔簇簇淮阴市，竹楼缘岸上。好日起樯竿，乌飞惊五两。今日转船头，金乌指 西北。烟波与春草，千里同一色。船头大铜镮，摩挲光阵阵。早晚便风来，沙头一眼认。何物令侬羡，羡郎船尾燕。衔尾趁樯竿，宿食长相见。隔浦望郎船，头昂尾 幰幰。无奈脱莱时，清淮春浪软。〕黄鲁直云：〔〈淮阴行〉情调殊丽，语气尤稳 切。白乐天、元微之为之，皆不入律也。惟『无奈脱莱时』不可解，当待博物洽闻者说也。〕余尝见古本作〔挑菜时〕，东坡惠州〈新年诗〉〔水生挑菜渚〕，恐用 此字。
<br>
<br>唐酒价
<br>　　昔人应急，谓唐之酒价，每斗三百，引杜诗：〔速宜相就饮一斗，恰有三百青 铜钱〕为证。然白乐天为河南尹〈自劝〉绝句云：〔忆昔羁贫应举年，脱衣典酒曲江边。十千一斗犹赊饮，何况官供不着钱。〕又古诗亦有：〔金樽美酒斗十千。〕 大抵诗人一时用事，未必实价也。
<br>
<br>白乐天诗
<br>　　《白乐天集》第十五卷〈宴散诗〉云：〔小宴追凉散，平桥步月回。笙歌归院 落，灯火下楼台。残暑蝉催尽，新秋雁载来。将何迎睡兴，临睡举残杯。〕此诗殊未睹富贵气象，第二联偶经晏元献公拈出，乃迥然不同。
<br>
<br>杜荀鹤事
<br>　　《池阳集》载：杜牧之守郡时，有妾怀娠而出之，以嫁州人杜筠，后生子，即 荀鹤也。此事人罕知。余过池尝有诗云：〔千古风流杜牧之，诗材犹及杜筠儿。向来稍喜《唐风集》，荀鹤诗集名《唐风》。今悟樊川是父师。〕
<br>
<br>光武庙左衽
<br>　　钱塘陈益字仲理，进士入官。淳熙间，常为奉使金国属官，过滹沱光武庙，见 塑像左衽，有诗云：〔早知为左衽，悔不听臧宫。〕意亦可取。
<br>
<br>康与之重九词
<br>　　庆元丙辰重九，风雨中，七兄约登高于神冈西，喜，因记康与之在高宗时谑词 云：〔重阳日，四面雨垂垂。戏马台前泥拍肚，龙山路上水平脐，淹浸到东篱。〕〔茱萸胖，黄菊湿虀虀。落帽孟嘉寻箬笠，漉巾陶令买蓑衣，都道不如归。〕为之 一笑。与之自语人云：〔末句或传『两个一身泥』，非也。〕
<br>
<br>杜诗元日至人日
<br>　　杜诗云：〔元日到人日，未有不阴时。〕盖此七日之间，须有三两日阴，不必 皆晴，疑子美纪实耳。洪兴祖引东方朔《占书》谓岁后八日，一鸡、二犬、三豕、四羊、五牛、六马、七人、八谷。其日晴则所主物育，阴则灾。天宝之乱，人物俱 灾，故子美云尔。信如此说，谷乃一岁之本，何略之也。
<br>
<br>木芙蓉诗
<br>　　唐人裒刘禹锡《嘉话》云：〔进士陈摽诗，〈咏黄蜀葵诗〉云：『能共牡丹争 几许，得人憎处只缘多。』〕余尝语客，花多固取轻于人，何憎嫌之有？因论木芙蓉全似芍药，但患无两平字易牡丹字，欲改此句作〔得人轻处只缘多〕。众以为善 ，且谓移〔芍药〕二字在句首则可矣。余以失全句为疑。或云：〔《本草》芍药一 名余容。〕因缀一绝云：〔花如人面映秋波，拒傲清霜色更和。能共余容争几许，得人轻处只缘多。〕白乐又和钱学士〈白牡丹诗〉云：〔唐昌玉蕊花，攀玩众所争 。折来比颜色，一树如瑶琼。彼因稀见贵，此以多为轻。〕固知轻字为胜。
<br>
<br>辨人生如寄出处
<br>　　苏文忠公诗文，少重复者。惟〔人生如寄耳〕，十数处用，虽和陶诗亦及之， 盖有感于斯言。此句本起魏文帝乐府。厥后《高僧传》王羲之〈与支道林书〉祖其语尔。朱翌新仲《猗觉寮杂志》，乃引高僧及高齐刘善明，似未记魏乐府。余为太 和萧人杰秀才作〈如寄斋说〉，引文忠公诗甚详。
<br>
<br>报班齐
<br>　　欧公诗云：〔玉勒争门随仗入，牙牌当殿报班齐。〕或疑其不然。今朝殿争门 者，往往随仗而入，及在廷排立既定，驾将御殿。合门持牙牌，刻班齐二字。候班齐，小黄门接入，上先坐后幄。黄门复出扬声云：〔人齐未？〕行门当头者应云： 〔人齐。〕上即出，方转照壁，卫士即鸣鞭。然此乃是驾出时，常日则不同。
<br>
<br>朱希真出处
<br>　　朱敦儒字希真，洛阳人，绍圣谏官勃之孙。靖康乱离避地，自江西走二广。绍 兴二年，诏广西宣谕明橐访求山林不仕贤者，橐荐希真深达治体，有经世之才，静退无竞，安于贱贫，尝三召不起，特补迪功郎，后赐出身。历官职郎官，出为浙东 提刑，致仕居嘉禾，诗词独步一世。秦丞相晚用其子某为删定官，欲令希真教秦伯 阳作诗，遂落致仕，除鸿胪寺少卿，盖久废之官也。或作诗云：〔少室山人久挂冠，不知何事到长安。如今纵插梅花醉，未必王侯着眼看。〕盖希真旧尝有〈鹧鸪天 〉云：〔我是清都山水郎，天教懒慢带疏狂。曾批给露支风敕，累奏留云借月章。 诗万首，醉千场，几曾着眼看侯王。玉楼金殿慵归去，且插梅花醉洛阳。〕最脍炙人口，故以此讥之。淳熙间，沅州教授汤岩起刊《诗海遗珠》，所书甚略，而云： 〔蜀人武横诗也。〕未几，秦丞相薨，希真亦遭台评，高宗曰：〔此人朕用橐荐以 隐逸命官，置在馆阁，岂有始恬退而晚奔竞耶？〕其实希真老爱其子，而畏避窜遂，不敢不起，识者怜之。
<br>
<br>唐藩镇官属入局
<br>　　杜子美为剑南参谋，〈遣闷〉呈严郑公诗云：〔束縳酬知己，蹉跎效小忠。〕 又云：〔晓人朱扉启，昏归画角终。不成寻别业，未敢息微躬。〕韩退之为武宁节度使推官，〈上张仆射书〉云：〔使院故事，晨入夜归，非有疾病事故，辄不许出 ，抑而行之，必发狂疾。〕乃知唐制藩镇之属，皆晨入昏归，亦自少暇。如牛僧孺 待杜牧之，固不以常礼也。后见洪迈《容斋续笔》第一卷所引，与此同。
<br>
<br>论诗雅颂
<br>　　扬子《法言》曰：〔正考甫常晞尹吉甫矣，公子奚斯常晞正考甫矣。〕盖尹吉 甫能作〈崧高〉、〈烝民〉等诗，以美宣王，故正考甫晞之而作《商颂》。是则扬子以〈閟宫〉之颂，为奚斯所作矣。班孟坚、王文考为赋序，皆有奚斯颂鲁僖之言 ，盖本诸扬子也。学者谓〈閟宫〉但曰〔新庙奕奕，奚斯所作，〕而无作颂之文， 遂疑扬子为误。以余观之，奚斯既以公命作庙，又自陈诗归美其君，故八章之中，上自姜嫄、后稷，下逮鲁公、鲁侯，备极称颂，至末章始言作庙之功，亦不为过。 只如〈崧高诗〉亦云：〔甚诗孔硕，其风肆好。〕是吉甫固尝自称美，何独于奚斯 而疑之。扬子之言，必有所据。后见洪迈《容斋续笔》第一卷，亦以为相承之误， 非也。
<br>
<br>显仁皇后挽诗
<br>　　汤岐公思退在相位，作显仁皇后〈挽诗〉云：〔虞妃从梧野，启母祔稽山。〕 无一闲字。盖显仁初以贤妃从徽宗北狩，其后祔徽宗葬会稽之永佑陵，虞妃为徽宗也，启母为高宗也，用事可谓的切。高宗山陵，余进挽诗取法焉。其云：〔生年同 艺祖〕，谓创业中兴之主，皆丁亥生也。〔庆寿像慈宁〕，谓母子皆尝庆八十也。 然不若岐公之工。
<br>
<br>陆务观说东坡三诗
<br>　　陆游务观云：〔不性之谓苏子瞻作〈王莽诗〉讥介甫云：『入手功名事事新。 』又〈咏董卓〉云：『公业平生劝用儒，诸公何事起相图。只言世上无健者，岂信车中有布乎。』盖讥介甫争市易事，自相叛也。车中有布，借吕布以指惠卿姓，曾 ，布名，其亲切如此。〕又云：〔曾吉甫侍郎藏子瞻〈和钱穆父诗〉真本，所谓： 『大笔推君西汉手，　一言置我二刘间』者。其自注云：『穆父尝草某答诏，欲歆、向见喻，故有此句。』而广川董彦远待制，乃讥子瞻不当用高、光事，过矣。〕
<br>
<br>山谷哭宗室公寿诗
<br>　　与务观同作〈刘信叔大尉挽词〉，余诵鲁直〈哭宗室公寿诗〉云：〔昔在熙宁 日，葭莩接贵游。题诗奉先寺，横笛宝津楼。天网恢中夏，宾筵禁列侯。但闻刘子政，头白更清修。〕意深语到，可见宗室前肆后拘气象。务观云：〔韩子苍尝见鲁 直真迹，第三联改云：『属举左官律，不通宗室侯。』以此为胜。〕而曾吉甫独取 前作。
<br>
<br>南北声音
<br>　　四方声音不同，形于诗歌，往往多碍，其来久矣。如北方以〔行〕为〔形〕， 故《列子》直以太行山为〔太形〕。又如〔居姬〕、〔与以〕、〔高俄〕等音，古今土文，皆作协韵，虽《释文》亦然。《礼记》〔何居〕注云〔居音姬〕，《列子 》〔何姬〕却注歹〔音居〕。其他诗文〔与以〕、〔吕累〕之类尤多。近世士大夫 ，颇笑闽人作赋协韵云：〔天道如何，仰之弥高。〕殊不知苏子由蜀人也，文集第一卷〈严碑〉长韵〔磨讹〕、〔高豪〕、〔何曹〕、〔荷戈〕，亦相间而用云。
<br>
<br>记梦
<br>　　余少时尝梦至人家，其书室为丛竹所敝，殊不开爽，堂下皆古柳，鸦噪不止。 梦中作诗云：〔竹多翻障月，木老只啼乌。〕意谓竹本清虚，廷贮风月，今反窒塞如此。种木不栖鸾凤，徒能集乌以聒耳，似讥其主人也。后数年，为金陵教官，初 入廨舍，则厅下及门外，古柳参天，鸦鸣竟日，厅傍小书室，丛竹蔽亏，恍如所梦 。
<br>
<br>皇甫湜诗
<br>　　刘贡父《诗话录》云：皇甫湜诗无闻，韩退之有读公〈安园池诗〉，讥其掎摭 粪壤间。又《韩集》虽有〈次韵湜陆浑山火〉之篇，而湜诗俱不传。余尝得湜永州祁阳〈元次山唐亭诗碑〉，题云〔侍御史内供奉皇甫湜〕，其诗云：〔次山有文章 ，可惋只在碎。然长于指叙，约洁多余态。心语适相应，出句多分外。于诸作者间 ，拔戟成一队。中行苏预。虽富剧，粹美君可盖。子昂感遇佳，未若君雅裁。退之全而神，上与千年对。李、杜才海翻，高下非可概。文于一气间，为物莫与大。先 王路不荒，岂不仰吾辈。石屏立衙衙，溪口啼素濑。我思何人知，徙倚如有赖。〕 后见洪迈《容斋随笔》，亦载此诗，谓〔风格无可采〕，非也。
<br>
<br>老人十拗
<br>　　朱新中《鄞川志》载：郭功父老人十拗，谓〔不记近事记得远事，不能近视能 远视，哭无泪笑有泪，夜不睡日睡，不肯坐多好行，不肯食软要食硬，儿子不惜惜孙子，大事不问碎事絮，少饮酒多饮茶，暖不出寒即出。〕丁巳岁，余年七十二， 目视昏花，耳中无时作风雨声，而实雨却不甚闻。因补一联云：〔夜雨稀闻闻耳雨 ，春花微见见空华。〕是亦两拗也。尝录寄朱元晦，朱大以为然，请余足成之。遂贴两句云：〔自矜●●盲宰相，今复痴聋作富家。〕
<br>
<br>记赵梦得事
<br>　　广西有赵梦得，处于海上，东坡谪儋耳时，为致中州家问。坡尝题其澄迈所居 二亭：曰清斯，曰舞琴。仍录陶渊明、杜子美诗，及旧作数十纸与之。梦得以绫绢求，东坡答云：〔币帛不为服章，而以书字，上帝所禁。〕又有帖云：〔旧藏龙焙 ，请来共尝，盖饮非其人茶有语，闭门独啜心有愧。〕真佳句也。后赵君子妇将产 ，梦有题开国男来谒者，生子名之曰荆，而字梦授。绍兴末登科，丰厚夷雅，所至榜书室曰见坡。干道中，以左奉议郎知吉州龙泉县，余因得尽观坡之翰墨。荆去， 调钦倅，未上而卒，梦开国男者，殆县宰耶？
<br>
<br>记东坡乌台诗案
<br>　　元丰己未，东坡坐作诗谤讪，追赴御史狱。当时所供诗案，今已印行，所谓《 乌台诗案》是也。靖康丁未岁，台吏随驾挈真案至维扬。张全真参政时为中丞，南渡取而藏之。后张丞相德远为全真作墓志，诸子以其半遗德远充润笔，其半犹存全 真家。余尝借观，皆坡亲笔，凡有涂改，即押字于下，而用台印。苏子容丞相元丰 戊午岁尹开封，治陈世儒狱，言者诬以宽纵请求。是秋亦自濠州摄赴台狱，尝赋诗十四篇，今在集中，序云：〔子瞻先已被系，予昼居三院东阁，而子瞻在知杂南庑 ，才隔一垣。〕其诗云：〔遥怜北户吴兴守，诟辱通宵不忍闻。〕注谓〔所劾歌诗 有非所宜言，颇闻鎷诘之语。〕
<br>
<br>辨欧阳公用金带事
<br>　　杜工部诗屡及银章，欧阳文忠公诗数言金带，此亦常事。后来士大夫多以不仕 为旷达，又因前辈偶谓〔老觉腰金重，慵便枕玉凉〕，为未是富贵。小说遂云〔永叔这条金带，几道着。〕余谓近世迈往凌云，视官职如缰锁，谁如东坡。然〈送陈 睦诗〉云〔君亦老嫌金带重〕，〈望湖海词〉云〔不堪金带垂腰〕，岂害其为达耶 ？
<br>
<br>李石霜月诗
<br>　　唐李义山〈霜月〉绝句：〔青女素娥俱耐冷，月中霜里斗婵娟。〕本朝石曼卿 云：〔素娥青女元无匹，霜月亭亭各自愁。〕意相反而句皆工。
<br>
<br>陶杜酒诗
<br>　　陶渊明诗：〔酒能消百虑。〕杜子美云：〔一酌散千忧。〕皆得趣之句也。
<br>
<br>韩杜自比稷契
<br>　　子美诗：〔自比稷与契。〕退之诗云：〔事业窥稷、契。〕子美未免儒者大言 ，退之实欲践之也。
<br>
<br>苏颋九日侍宴应制诗
<br>　　余编校《文苑英华》，如诗中数字异同，固不足怪。至苏颋〈九日侍宴应制得 时字韵诗〉，《颋集》与《英华》略同，首句〔嘉会宜长日〕，而《岁时杂咏》作〔并数登高日〕。第二句〔高游顺动时〕，《杂咏》作〔廷龄命赏时〕。第三句〔 晓光云半洗〕，《杂咏》作〔宸游天上转〕。第四句〔晴色雨余滋〕，《杂咏》作 〔秋物雨来滋〕。第五句〔降鹤因韶德〕，《杂咏》作〔承仙驭〕。第六句〔吹花入御词〕，《杂咏》作〔睿词〕。后一联云〔愿陪阳数节，亿万九秋期〕，《杂咏 》作〔微臣复何幸，长得奉恩私〕。窃意《杂咏》乃传书录当时之本，其后编集， 八句皆有改定，《文苑》因从之耳。杜甫云：〔新诗改罢自长吟。〕信乎不厌雕琢也。
<br>
<br>东坡寒碧轩诗
<br>　　苏文忠公诗，初若豪迈天成，其实关键甚密。再来杭州〈寿星院寒碧轩〉诗， 句句切题，而未尝拘。其云：〔清风肃肃摇窗扉，窗前修竹一尺围。纷纷苍雪落夏簟，冉冉绿雾沾人衣。〕寒碧各在其中。第五句〔日高山蝉抱叶响〕，颇似无意， 而杜诗云：〔抱叶寒蝉静。〕并叶言之，寒亦在中矣。〔人静翠羽穿林飞〕，固不 待言。末句却说破：〔道人绝粒对寒碧，为问鹤骨何缘肥。〕其妙如此。
<br>
<br>金锁甲
<br>　　周紫芝《竹坡诗话》第一段云：〔杜少陵〈游何将军山林诗〉，有『雨抛金锁 甲，苔卧绿沈枪』之句。言甲抛于雨，为金所锁；枪卧于苔，为绿所沉。有将军不好武之意。余读薛氏《补遗》，乃以绿沉为精铁，谓隋文帝赐张奫以绿沉之甲是也 ，不知金锁当是何物。后又读赵德麟《侯鲭录》，谓绿沉为竹，乃引陆氏龟蒙诗： 『一架三百竿，绿沉森杳冥。』此尤可笑。〕已上皆紫芝之语。余按苻坚使熊邈造金银细铠，为金线以缧之。蔡琰诗云：〔金甲耀日光。〕至今谓甲之精细者为锁子 甲，言其相衔之密也。紫芝工诗，而诗话百篇，疏失如此，何邪？绿沉为精铁，则 不待辨矣。
<br>
<br>笋荠诗用斤卖事
<br>　　紫芝云：〔『两京作斤卖，五溪无人采。』此高力诗也。鲁直作〈食笋诗〉云 ：『尚想高将军，五溪无人采』是也。张文潜作〈荠羹诗〉乃云：『论斤上国何曾饱，旅食江城日至前。尝慕藜羹最清好，固应加糁愧吾缘。』则是高将军所作乃〈 荠诗〉耳，非〈笋诗〉也。二公同时，而用事不同如此，不知其故。〕余按二诗各 因笋、荠而借用作斤卖之句，初非用事不同，紫芝何其拘也。
<br>
<br>绽葩二字
<br>　　紫芝末篇又云：〔今日校《谯国集》，适此两卷皆公在宣城时诗。某为儿时， 先人以公真稿指示，某是时已能成诵。今日读之，如见数十年前故人，终是面熟。但句中时有与昔时所见不同者，必是痛遭俗人改易尔。如〈病起〉一诗云：『病来 久不上层台，谓宣城迭嶂双溪也。窗有蜘蛛径有苔。多少山茶梅子树。未开齐待主人来。』此篇最为奇绝。今乃改云：『为报园花莫惆怅，故教太守及春来。』非特 意脉不伦，然亦是何等语。又如『樱桃欲破红』，改作『绽红』；『梅粉初坠素』 ，改作『梅葩』。殊不知绽、葩二字，是世间第一等恶字，岂可令入诗来。又〈喜雨晴诗〉云：『丰穰未可期，疲瘵何日起。』乃易『疲瘵』为『瘦饥』，若当时果 用瘦饥二字，则此老大段窘也。〕余谓紫芝论俗子改易张文潜诗，是也。至引〔樱 桃欲绽红〕，谓不应改破作绽，梅粉不应作葩，云是恶字，岂可入诗。然则〔红绽雨肥梅〕，不应见杜子美诗。〔诗正而葩〕，不应见韩退之〈进学解〉。〔天葩无 根常见日〕，不应见欧阳永叔长篇。况古今诗人，亦多有之，岂可如此论诗耶？
<br>
<br>论缥缈二字
<br>　　自唐文士诗词多用〔缥眇〕二字，本朝苏文忠公亦数用之。其后蜀中大字本， 改作缥缈，盖韵书未见眇字尔。或改作渺，未知孰是。余校正《文苑英华》，姑仍其旧，而注此说于下。
<br>
<br>米元章书无量皂人诗句
<br>　　余家有米元章书〔长寿庵〕三字，后题两句：〔人是西方无量佛，寿如南极老 人星。〕不知古人诗句，或元章自作也？
<br>
<br>程祁陈从古梅花诗
<br>　　政和中，庐陵太守程祁，学有渊源，尤工诗。在郡六年，郡人段子冲，字谦叔 ，学问过人，自号潜叟。郡以遗逸八行荐，力辞。与程唱酬〈梅花〉绝句，展转千首，识者已叹其博。近岁有同年陈从古，字希颜，裒古今梅花诗八百篇，一一次韵 ，其自序云：〔在汉、晋未之或开，自宋鲍照之下，仅得十七人，共二十一首，唐 诗人最盛，杜少陵才二首，白乐天四首，元微之、韩退之、柳子厚、刘梦得、杜牧之各一首。自余不过一二，如李翰林、韦苏州、孟东野、皮日休诸人，则又寂无一 篇。至本朝方盛行，而余日积月累，酬和千篇云。
<br>
<br>记舒州司空山李太白诗
<br>　　司空山在舒州太湖县界，初经重报寺，过马玉河，至金轮院，有僧本净肉身塔 ，及不受叶莲华池，连理山茶。自塔院乃上山至本净坐禅岩，精巧天成。中途断崖绝壑，傍临万仞，号牛背石。宗室善修者言，石如剑脊中起，侧足覆身而过，危险 之甚。度此步步皆佳。上有一寺及李太白书堂。一峰玉立，有太白〈瀑布诗〉云： 〔断岩如削瓜，岚光破崖绿。天河从中来，白云涨川谷。玉案赤文字，落落不可读。摄衣凌青霄，松风吹我足。〕余兄子中，守舒日，得此于宗室公霞。今胡仔《渔 隐丛话》载，蔡绦《西清诗话》不言此山，但云，太白仙去后，人有见其诗，略云 ：〔断崖如削瓜，岚光破崖绿。天河从中来，白云涨川谷。玉案敕文字，世眼不可读。摄身凌青霄，松风吹我足。〕又云：〔举袖露条脱，招我饭胡麻。〕既误以断 岩为断崖，与第二句相重。赤文作敕文，落落作世眼，摄衣作摄身，皆浅近与前句 大相远。当涂《太白集》本，元无此诗，因子中录寄，郡守遂刻于后。鱼皆从蔡绦误本，子中争之不从，仅能敕为赤而已。
<br>
<br>辨杜诗阅殷阑韵
<br>　　世言杜子美诗两押闲字，不避家讳，故〈留夜宴〉诗〔临欢卜夜闲〕，七言诗 〔曾闪朱旗北斗闲〕。虽俗传孙觌杜诗押韵，亦用二字，其实非也。卞圜杜诗本云〔留欢上夜关〕，盖有投辖之意。卜字似上字，关字似闲字，而不知者或改作夜闲 ，又不在韵，卞氏本妙不可言。北斗闲者，盖《汉书》有〔朱旗降天〕。今杜诗既 云〔曾闪朱旗〕，则是因〔朱旗降天〕，斗色亦赤，本是殷字，于斤切，盛也。殷字，于颜切，红也。故音虽不同，而字则一体。是时宣祖正讳殷字，故改作闲，全 无义理。今既祧庙不讳，所谓〔曾闪朱旗北斗殷〕，又何疑焉。
<br>
<br>戏举诗对
<br>　　干道七年秋，余为礼部侍郎，一时长贰，每会食，多戏举诗对。或云：〔『蔷 薇刺刺花奴手。』刺刺皆侧声，人谓难对。〕余云：〔鸿雁行行鸟迹书。〕又云：〔『半夏禹余粮。』借雨为禹，凉为粮也。宜以何对？〕余云；〔长春佛见笑。〕 盖药名及花名也。吏部张津子问侍郎因云：〔此雅对耳，更有通俗之句。如往年胡 邦衡多髯，初除吏部郎官，或以『胡铨髯吏部』为戏，莫能对者。〕是时姚宪令则以司农少卿兼权户侍在坐，余谓令则君尝为浙宪，岂复远使，欲借以趁对云：〔姚 宪远提刑。〕盖借姚为遥也，坐皆大笑。淳熙六年，吏部尚书兼侍讲程大昌泰之讲 筵，退入部，同官问：〔今日讲何经？〕泰之云：〔《尚书》。〕或又曰：〔尚书讲《尚书》，亦诗句也。〕属余对之，余曰〔行者留行者〕，坐中复大笑。
<br>
<br>红绫白苎诗
<br>　　唐薛能诗云：〔莫欺阙落残牙齿，曾吃红绫饼餤来。〕记新进士时事也。王禹 偁〈贺人及第诗〉云：〔利市襕衫抛白纻，风流名纸写红笺。〕余尝以二事为一联云：〔襕衫抛白苎，饼餤吃红绫。〕似是的对。叶梦得《石林避暑录话》载：〔红 绫饼餤为卢延让诗。〕
<br>
<br>一麾出守
<br>　　颜延年诗：〔屡荐不入官，一麾乃出守。〕后人误用一麾出守事，以为起于杜 牧之自云：〔独把一麾江海去。〕实用旌麾之麾，未必本之颜诗。后人因此二字，误用颜诗耳。
<br>
<br>记法慧寺门诗
<br>　　绍兴十年六月一日甲辰，左光禄大夫守尚书右仆射同中书门下平章事兼枢密使 监修国史秦桧札子奏：〔臣闻『德无常师，主善为师；善无常主，协于克一。』此伊尹相汤〈咸有一德〉之言也。臣昨见金国挞懒，有讲和割地之议，故赞陛下取河 南故疆。既而兀朮笺其叔挞懒，监公佐之归，和议已变，故赞陛下定吊民伐罪之计 。今兀朮变和议果矣。臣请为陛下先至江上，谕诸路帅，同力招讨。陛下相次劳军，如汉高祖以马上定天下，不宁厥居，为社稷宗庙决策于今日。臣言如不可行，即 乞罢免，以明孔圣『陈力就列，不能者止』之义，臣无任恳切之至。〕有旨依奏。 右张嵲代作，嵲原任司勋员外郎，五月除起居舍人，八月除中书舍人。当时朝士，大书法慧寺门云：〔商汤为太甲，孔圣作周任。〕盖误以伊尹告太甲为相汤，而《 论语》载孔子道周任之言，今直以为孔圣也。
<br>
<br>辨欧阳公释奠诗
<br>　　《欧阳文忠公外集》，有〈早赴府学释奠诗〉，盖任留守推官，陪钱惟演行礼 时也。诸处本皆如此写。达云：〔省题诗集只云〈释奠〉，却注作国子监试题。盖惟演止是使相，诗中不应云『行祠汉丞相』，且『俎豆兼三代』，及『首善自西京 』，语皆有嫌。专指汉事，非惟演也。当从省题。〕余答云：〔省题所印，如秋狝 之类，乃官中试题。至于释奠，似太平易，况诸本元有早赴府学二字，书坊傅会剿之耳。〕其云：〔昔齿公卿日，尝闻弦诵声。〕岂举业当用乎？所谓汉丞相，乃诗 句偶然，如唐卿周士之类，何必拘泥。且汉时释奠，岂预丞相耶！今公《外集》第 二卷，〈书怀感事寄梅圣俞〉云：〔丞相忽南迁，送之伊水头。〕此惟演落平章事移邓州时，亦呼丞相。《外集》十四卷〈送河南户曹杨子聪序〉云：〔居一岁，相 国彭城公荐之。〕彭城，惟演所封郡，是又呼为相国。按唐《白乐天集》第五十八 卷，论节度使王锷除平章事云：〔伏以宰相者，人臣极位，天下具瞻，非有清望大功，不容轻授。锷非清望，又无大功，深为不可。〕此是唐使相亦谓之宰相，故有 系衔大敕之后者。兹乃丞相、相国、宰相三者，在使相皆可称呼之明证。达号博洽 ，故着此以示后学。
<br>
<br>王十李三
<br>　　绍兴二十七年，御筵进士四百二十六人，温州王十朋为之首。其乡人吴已正缀 末。特奏状元则福州李三英，例赐出身，附名正奏之后。已正有诗：〔举头不忍看王十，回首犹欣见李三。〕
<br>
<br>鸠芹诗
<br>　　蜀人缕鸠为脍，配以芹菜。或为诗云：〔本欲将芹补，那知弄巧成。〕
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
