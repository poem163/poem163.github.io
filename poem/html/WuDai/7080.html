<HTML>
<HEAD>
<TITLE>花间集 卷九 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongQian/">宋前词选</a> <font color=4C4C4C>&gt;&gt; </font><a href="../../html/WuDai/">唐五代词</a> <FONT color=#BCB6A0>&gt;&gt;</font> 花间集 卷九</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>花间集 卷九</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-20&nbsp;&nbsp;文章类别:唐五代词&nbsp;&nbsp;阅读次数:<script language=javascript src="../../hits.php?articleid=7080"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'花间集 卷九')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[花间集 卷九]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷九　四十九首
<br>
<br>　　魏太尉承斑　十三首
<br>
<br>　　满宫花一首　木兰花一首　玉楼春二首　诉衷情五首　生查子二首　黄锺乐一首　渔歌子一首
<br>
<br>　　鹿太保虔扆　六首
<br>
<br>　　临江仙二首　女冠子二首　思越人一首　虞美人一首
<br>
<br>　　阎处士选　八首
<br>
<br>　　虞美人二首　临江仙二首　浣溪沙一首　八拍蛮二首　河传一首
<br>
<br>　　尹参卿鹗　六首
<br>
<br>　　临江仙二首　满宫花一首　杏园芳一首　醉公子一首　菩萨蛮一首
<br>
<br>　　毛秘书熙震　十六首
<br>
<br>　　浣溪沙七首　临江仙二首　更漏子二首　女冠子二首　清平乐一首　南歌子二首
<br>
<br>　　满宫花　　魏太尉承斑
<br>
<br>　　雪霏霏，风凛凛，玉郎何处狂饮？醉时想得纵风流，罗帐香帷鸳寝。　　春朝秋夜思君甚，愁见绣屏孤枕。少年何事负初心？泪滴缕金双衽。
<br>
<br>　　木兰花
<br>
<br>　　小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。　　迟迟好景烟花媚，曲渚鸳鸯眠锦翅。凝然愁望静相思，一双笑靥嚬香蕊。
<br>
<br>　　玉楼春
<br>
<br>　　其一
<br>
<br>　　寂寂画堂梁上燕，高卷翠帘横数扇。一庭春色脑人来，满地落花红几片。　　愁倚锦屏低雪面，泪滴绣罗金缕线。好天凉月尽伤心，为是玉郎长不见。
<br>
<br>　　其二
<br>
<br>　　轻敛翠蛾呈皓齿，莺啭一枝花影里。声声清迥遏行云，寂寂画梁尘暗起。　　玉斝满斟情未已，促坐王孙公子醉。春风筵上贯珠匀，艳色韶颜娇旖旎。
<br>
<br>　　诉衷情
<br>
<br>　　其一
<br>
<br>　　高歌宴罢月初盈，诗情引恨情。烟露冷，水流轻，思想梦难成。　　罗帐袅香平，恨频生。思君无计睡还醒，隔层城。
<br>
<br>　　其二
<br>
<br>　　春深花簇小楼台，风飘锦绣开。新睡觉，步香阶，山枕印红腮。　　鬓乱坠金钗，语檀偎。临行执手重重嘱，几千回。
<br>
<br>　　其三
<br>
<br>　　银汉云晴玉漏长，蛩声悄画堂。筠簟冷，碧窗凉，红蜡泪飘香。　　皓月泻寒光，割人肠。那堪独自步池塘，对鸳鸯？
<br>
<br>　　其四
<br>
<br>　　金风轻透碧窗纱，银釭焰影斜。倚枕卧，恨何赊！山掩小屏霞。　　云雨别吴娃，想容华。梦成几度绕天涯，到君家。
<br>
<br>　　其五
<br>
<br>　　春情满眼脸红绡，娇妬索人饶。星靥小，玉珰摇，几共醉春朝。　　别后忆纤腰，梦魂劳。如今风叶又萧萧，恨迢迢。
<br>
<br>　　生查子
<br>
<br>　　其一
<br>
<br>　　烟雨晚晴天，零落花无语。难话此时心，梁燕双来去。　　琴韵对熏风，有恨和情抚。肠断断弦频，泪滴黄金缕。
<br>
<br>　　其二
<br>
<br>　　寂寞画堂空，深夜垂罗幕。灯暗锦屏欹，月冷珠帘薄。　　愁恨梦难成，何处贪欢乐？看看又春来，还是长萧索。
<br>
<br>　　黄钟乐
<br>
<br>　　池塘烟暖草萋萋。惆怅闲宵，含恨愁坐，思堪迷。遥想玉人情事远，音容浑似隔桃溪。　　偏记同欢秋月底。帘外论心，花畔和醉，暗相携。何事春来君不见？梦魂长在锦江西。
<br>
<br>　　渔歌子
<br>
<br>　　柳如眉，云似发，蛟绡雾縠龙香雪。梦魂惊，钟漏歇，窗外晓莺残月。　　几多情，无处说，落花飞絮清明节。少年郎，容易别，一去音书断绝。
<br>
<br>　　临江仙　　鹿太保虔扆
<br>
<br>　　其一
<br>
<br>　　金鎻重门荒苑静，绮窗愁对秋空。翠华一去寂无踪，玉楼歌吹，声断已随风。　　烟月不知人事改，夜阑还照深宫。藕花相向野塘中，暗伤亡国，清露泣香红。
<br>
<br>　　其二
<br>
<br>　　无赖晓莺惊梦断，起来残醉初醒。映窗丝柳袅烟青。翠帘慵卷，约砌杏花零。　　一自玉郎游冶去，莲凋月惨仪形。暮天微雨洒闲庭。手挼裙带，无语倚云屏。
<br>
<br>　　女冠子
<br>
<br>　　其一
<br>
<br>　　凤楼琪树，惆怅刘郎一去。正春深，洞里愁空结，人间信莫寻。　　竹疎斋殿迥，松密醮坛阴。倚云低首望，可知心。
<br>
<br>　　其二
<br>
<br>　　步虚坛上，绛节霓旌相向。引真仙，玉佩摇蟾影，金炉袅麝烟。　　露浓霜简湿，风紧羽衣偏。欲留难得住，却归天。
<br>
<br>　　思越人
<br>
<br>　　翠屏欹，银烛背，漏残清夜迢迢。双带绣窠盘锦荐，泪侵花暗香消。　　珊瑚枕腻鸦鬟乱，玉纤慵整云散。苦是适来新梦见，离肠怎不千断？
<br>
<br>　　虞美人
<br>
<br>　　卷荷香淡浮烟渚，绿嫩擎新雨。琐窗疎透晓风清，象床珍簟冷光轻，水纹平。　　九疑黛色屏斜掩，枕上眉心敛。不堪相望病将成，钿昏檀粉泪纵横，不胜情。
<br>
<br>　　虞美人　　阎处士选
<br>
<br>　　其一
<br>
<br>　　粉融红腻莲房绽，脸动双波慢。小鱼衔玉鬓钗横，石榴裙染象纱轻，转娉婷。　　偷期锦浪荷深处，一梦云兼雨。臂留檀印齿痕香，深秋不寐漏初长。
<br>
<br>　　其二
<br>
<br>　　楚腰蛴领团香玉，鬓迭深深绿。月蛾星眼笑微嚬，柳妖桃艳不胜春，晚妆匀。　　水纹簟映青纱帐，雾罩秋波上。一枝娇卧醉芙蓉，良宵不得与君同，恨忡忡。
<br>
<br>　　临江仙
<br>
<br>　　其一
<br>
<br>　　雨停荷芰逗浓香，岸边蝉噪垂杨。物华空有旧池塘，不逢仙子，何处梦襄王？　　珍簟对欹鸳枕冷，此来尘暗凄凉。欲凭危槛恨偏长，藕花珠缀，犹似汗凝妆。
<br>
<br>　　其二
<br>
<br>　　十二高峯天外寒，竹梢轻拂仙坛。宝衣行雨在云端，画帘深殿，香雾冷风残。　　欲问楚王何处去？翠屏犹掩金鸾。猿啼明月照空滩，孤舟行客，惊梦亦艰难。
<br>
<br>　　浣溪沙
<br>
<br>　　寂寞流苏冷绣茵，倚屏山枕惹香尘，小庭花露泣浓春。　　刘阮信非仙洞客，嫦娥终是月中人，此生无路访东邻。
<br>
<br>　　八拍蛮
<br>
<br>　　其一
<br>
<br>　　云鎻嫩黄烟柳细，风吹红蒂雪梅残。光景不胜闺阁恨，行行坐坐黛眉攒。
<br>
<br>　　其二
<br>
<br>　　愁鎻黛眉烟易惨，泪飘红脸粉难匀。憔悴不知缘底事，遇人推道不宜春。
<br>
<br>　　河传
<br>
<br>　　秋雨，秋雨，无昼无夜，滴滴霏霏。暗灯凉簟怨分离，妖姬，不胜悲。　　西风稍急喧窗竹，停又续。腻脸悬双玉。几回邀约雁来时，违期，雁归人不归。
<br>
<br>　　临江仙　　尹参卿鹗
<br>
<br>　　其一
<br>
<br>　　一番荷芰生池沼，槛前风送馨香，昔年于此伴萧娘。相偎伫立，牵惹叙衷肠。　　时逞笑容无限态，还如菡萏争芳。别来虚遣思悠扬，慵窥往事，金鎻小兰房。
<br>
<br>　　其二
<br>
<br>　　深秋寒夜银河静，月明深院中庭。西窗幽梦等闲成，逡巡觉后，特地恨难平。　　红烛半消残焰短，依稀暗背银屏。枕前何事最伤情？梧桐叶上，点滴露珠零。
<br>
<br>　　满宫花
<br>
<br>　　月沉沉，人悄悄，一炷后庭香袅。风流帝子不归来，满地禁花慵扫。　　离恨多，相见少，何处醉迷三岛？漏清宫树子规啼，愁鎻碧窗春晓。
<br>
<br>　　杏园芳
<br>
<br>　　严妆嫩脸花明，教人见了关情。含羞举步越罗轻，称娉婷。　　终朝咫尺窥香阁，迢遥似隔层城。何时休遣梦相萦，入云屏？
<br>
<br>　　醉公子
<br>
<br>　　暮烟笼藓砌，戟门犹未闭。尽日醉寻春，归来月满身。　　离鞍偎绣袂，坠巾花乱缀。何处恼佳人？檀痕衣上新。
<br>
<br>　　菩萨蛮
<br>
<br>　　陇云暗合秋天白，俯窗独坐窥烟陌。楼际角重吹，黄昏方醉归。　　荒唐难共语，明日还应去。上马出门时，金鞭莫与伊。
<br>
<br>　　浣溪沙　　毛秘书熙震
<br>
<br>　　其一
<br>
<br>　　春暮黄莺下砌前，水晶帘影露珠悬，绮霞低映晚晴天。　　弱柳万条垂翠带，残红满地碎香钿，蕙风飘荡散轻烟。
<br>
<br>　　其二
<br>
<br>　　花榭香红烟景迷，满庭芳草绿萋萋，金铺闲掩绣帘低。　　紫燕一双娇语碎，翠屏十二晚峯齐，梦魂消散醉空闺。
<br>
<br>　　其三
<br>
<br>　　晚起红房醉欲消，绿鬟云散袅金翘，雪香花语不胜娇。　　好是向人柔弱处，玉纤时急绣裙腰，春心牵惹转无聊。
<br>
<br>　　其四
<br>
<br>　　一只横钗坠髻丛，静眠珍簟起来慵，绣罗红嫩抹酥胸。　　羞敛细蛾魂暗断，困迷无语思犹浓，小屏香霭碧山重。
<br>
<br>　　其五
<br>
<br>　　云薄罗裙绶带长，满身新裛瑞龙香，翠钿斜映艳梅妆。　　佯不觑人空婉约，笑和娇语太猖狂，忍教牵恨暗形相。
<br>
<br>　　其六
<br>
<br>　　碧玉冠轻袅燕钗，捧心无语步香阶，缓移弓底绣罗鞋。　　暗想欢娱何计好？岂堪期约有时乖？日高深院正忘怀。
<br>
<br>　　其七
<br>
<br>　　半醉凝情卧绣茵，睡容无力卸罗裙，玉笼鹦鹉厌听闻。　　慵整落钗金翡翠，象梳欹鬓月生云，锦屏绡幌麝烟熏。
<br>
<br>　　临江仙
<br>
<br>　　其一
<br>
<br>　　南齐天子宠婵娟，六宫罗绮三千。潘妃娇艳独芳妍，椒房兰洞，云雨降神仙。　　纵态迷欢心不足，风流可惜当年。纤腰婉约步金莲，妖君倾国，犹自至今传。
<br>
<br>　　其二
<br>
<br>　　幽闺欲曙闻莺啭，红窗月影微明。好风频谢落花声，隔帷残烛，犹照锦屏筝。　　绣被锦茵眠玉暖，炷香斜袅轻烟。淡蛾羞敛不胜情，暗思闲梦，何处逐云行？
<br>
<br>　　更漏子
<br>
<br>　　其一
<br>
<br>　　秋色清，河影淡，深户烛寒光暗。绡幌碧，锦衾红，博山香炷融。　　更漏咽，蛩鸣切，满院霜华如雪。新月上，薄云收，映帘悬玉钩。
<br>
<br>　　其二
<br>
<br>　　烟月寒，秋夜静，漏转金壶初永。罗幕下，绣屏空，灯花结碎红。　　人悄悄，愁无了，思梦不成难晓。长忆得，与郎期，窃香私语时。
<br>
<br>　　女冠子
<br>
<br>　　其一
<br>
<br>　　碧桃红杏，迟日媚笼光影。彩霞深，香暖熏莺语，风清引鹤音。　　翠鬟冠玉叶，霓袖捧瑶琴。应共吹箫侣，暗相寻。
<br>
<br>　　其二
<br>
<br>　　修蛾慢脸，不语檀心一点，小山妆。蝉鬓低含绿，罗衣淡拂黄。　　闷来深院里，闲步落花傍。纤手轻轻整，玉炉香。
<br>
<br>　　清平乐
<br>
<br>　　春光欲暮，寂寞闲庭户。粉蝶双双穿槛舞，帘卷晚天疎雨。　　含愁独倚闺帷，玉炉烟断香微。正是消魂时节，东风满树花飞。
<br>
<br>　　南歌子
<br>
<br>　　其一
<br>
<br>　　远山愁黛碧，横波慢脸明。腻香红玉茜罗轻。深院晚堂人静，理银筝。　　鬓动行云影，裙遮点屐声。娇羞爱问曲中名。杨柳杏花时节，几多情。
<br>
<br>　　其二
<br>
<br>　　惹恨还添恨，牵肠即断肠。凝情不语一枝芳。独映画帘闲立，绣衣香。　　暗想为云女，应怜傅粉郎。晚来轻步出闺房。髻慢钗横无力，纵猖狂。&nbsp;&nbsp;
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
