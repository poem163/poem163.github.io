<HTML>
<HEAD>
<TITLE>花间集 卷三 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongQian/">宋前词选</a> <font color=4C4C4C>&gt;&gt; </font><a href="../../html/WuDai/">唐五代词</a> <FONT color=#BCB6A0>&gt;&gt;</font> 花间集 卷三</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>花间集 卷三</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-20&nbsp;&nbsp;文章类别:唐五代词&nbsp;&nbsp;阅读次数:<script language=javascript src="../../hits.php?articleid=7074"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'花间集 卷三')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[花间集 卷三]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷三　五十首
<br>
<br>　　韦相庄　二十六首
<br>
<br>　　谒金门二首　江城子二首　河传三首　天仙子五首　喜迁莺二首　思帝乡二首　诉衷情二首　上行杯二首　女冠子二首　更漏子一首　酒泉子一首　木兰花一首　小重山一首
<br>
<br>　　薛待郎昭蕴　十九首
<br>
<br>　　浣溪沙八首　喜迁莺三首　小重山二首　离别难一首　相见欢一首　醉公子一首　女冠子二首　谒金门一首
<br>
<br>　　牛给事峤　五首
<br>
<br>　　柳枝五首
<br>
<br>　　谒金门　　韦相庄
<br>
<br>　　其一
<br>
<br>　　春漏促，金烬暗挑残烛。一夜帘前风撼竹，梦魂相断续。　　有个娇娆如玉，夜夜绣屏孤宿。闲抱琵琶寻旧曲，远山眉黛绿。
<br>
<br>　　其二
<br>
<br>　　空相忆，无计得传消息。天上嫦娥人不识，寄书何处觅？　　新睡觉来无力，不忍把伊书迹。满院落花春寂寂，断肠芳草碧。
<br>
<br>　　江城子
<br>
<br>　　其一
<br>
<br>　　恩重娇多情易伤，漏更长，解鸳鸯，朱唇未动，先觉口脂香。缓揭绣衾抽皓腕，移凤枕，枕潘郎。
<br>
<br>　　其二
<br>
<br>　　髻鬟狼籍黛眉长，出兰房，别檀郎，角声呜咽，星斗渐微茫。露冷月残人未起，留不住，泪千行。
<br>
<br>　　河传
<br>
<br>　　其一
<br>
<br>　　何处，烟雨？隋堤春暮。柳色葱茏，画桡金缕，翠旗高飐香风，水光融。　　青娥殿脚春妆媚。轻云里，绰约司花妓。江都宫阙，清淮月映迷楼，古今愁。
<br>
<br>　　其二
<br>
<br>　　春晚，风暖，锦城花满，狂杀游人。玉鞭金勒，寻胜驰骤轻尘，惜良晨。　　翠娥争劝临邛酒，纤纤手，拂面垂丝柳。归时烟里，钟鼓正是黄昏，暗销魂。
<br>
<br>　　其三
<br>
<br>　　锦浦，春女，绣衣金缕。雾薄云轻，花深柳暗，时节正是清明，雨初晴。　　玉鞭魂断烟霞路，莺莺语。一望巫山雨，香尘隐映，遥见翠槛红楼，黛眉愁。
<br>
<br>　　天仙子
<br>
<br>　　其一
<br>
<br>　　怅望前回梦里期，看花不语苦寻思。露桃花里小腰肢，眉眼细，鬓云垂，唯有多情宋玉知。
<br>
<br>　　其二
<br>
<br>　　深夜归来长酩酊，扶入流苏犹未醒。醺醺酒气麝兰和，惊睡觉，笑呵呵，长道人生能几何？
<br>
<br>　　其三
<br>
<br>　　蟾彩霜华夜不分，天外鸿声枕上闻。绣衾香冷懒重熏，人寂寂，叶纷纷，纔睡依前梦见君。
<br>
<br>　　其四
<br>
<br>　　梦觉云屏依旧空，杜鹃声咽隔帘栊，玉郎薄幸去无踪。一日日，恨重重，泪界莲腮两线红。
<br>
<br>　　其五
<br>
<br>　　金似衣裳玉似身，眼如秋水鬓如云，霞裙月帔一羣羣。来洞口，望烟分，刘阮不归春日曛。
<br>
<br>　　喜迁莺
<br>
<br>　　其一
<br>
<br>　　人汹汹，鼓冬冬，襟袖五更风。大罗天上月朦胧，骑马上虚空。　　香满衣，云满路，鸾凤绕身飞舞。霓旌绛节一羣羣，引见玉华君。
<br>
<br>　　其二
<br>
<br>　　街鼓动，禁城开，天上探人回。凤衔金牓出云来，平地一声雷。　　莺已迁，龙已化，一夜满城车马。家家楼上簇神仙，争看鹤冲天。
<br>
<br>　　思帝乡
<br>
<br>　　其一
<br>
<br>　　云髻坠，凤钗垂。髻坠钗垂无力，枕函欹。翡翠屏深月落，漏依依，说尽人间天上，两心知。
<br>
<br>　　其二
<br>
<br>　　春日游，杏花吹满头。陌上谁家年少，足风流？妾拟将身嫁与，一生休。纵被无情弃，不能羞。
<br>
<br>　　诉衷情
<br>
<br>　　其一
<br>
<br>　　烛烬香残帘半掩，梦初惊。花欲谢，深夜，月胧明。何处按歌声？轻轻。舞衣尘暗生，负春情。
<br>
<br>　　其二
<br>
<br>　　碧沼红芳烟雨静，倚兰桡，垂玉佩，交带，袅纤腰。鸳梦隔星桥，迢迢。越罗香暗销，坠花翘。
<br>
<br>　　上行杯
<br>
<br>　　其一
<br>
<br>　　芳草灞陵春岸，柳烟深，满楼弦管，一曲离声肠寸断。　　今日送君千万，红缕玉盘金镂盏。须劝珍重意，莫辞满。
<br>
<br>　　其二
<br>
<br>　　白马玉鞭金辔，少年郎，离别容易，迢递去程千万里。　　惆怅异乡云水，满酌一杯劝和泪。须愧珍重意，莫辞醉。
<br>
<br>　　女冠子
<br>
<br>　　其一
<br>
<br>　　四月十七，正是去年今日，别君时。忍泪佯低面，含羞半敛眉。　　不知魂已断，空有梦相随。除却天边月，没人知。
<br>
<br>　　其二
<br>
<br>　　昨夜夜半，枕上分明梦见，语多时。依旧桃花面，频低柳叶眉。　　半羞还半喜，欲去又依依，觉来知是梦，不胜悲。
<br>
<br>　　更漏子
<br>
<br>　　钟鼓寒，楼阁暝，月照古桐金井。深院闭，小庭空，落花香露红。　　烟柳重，春雾薄。灯背水窗高阁，闲倚户，暗沾衣，待郎郎不归。
<br>
<br>　　酒泉子
<br>
<br>　　月落星沉，楼上美人春睡。绿云倾，金枕腻，画屏深。　　子规啼破相思梦，曙色东方纔动。柳烟轻，花露重，思难任。
<br>
<br>　　木兰花
<br>
<br>　　独上小楼春欲暮，愁望玉关芳草路。消息断，不逢人，却敛细眉归绣户。　　坐看落花空叹息，罗袂湿斑红泪滴。千山万水不曾行，魂梦欲教何处觅？
<br>
<br>　　小重山
<br>
<br>　　一闭昭阳春又春，夜寒宫漏永，梦君恩。卧思陈事暗消魂，罗衣湿，红袂有啼痕。　　歌吹隔重阍，绕庭芳草绿，倚长门。万般惆怅向谁论？凝情立，宫殿欲黄昏。
<br>
<br>　　浣溪沙　　薛侍郎昭蕴
<br>
<br>　　其一
<br>
<br>　　红蓼渡头秋正雨，印沙鸥迹自成行，整鬟飘袖野风香。　　不语含颦深浦里，几回愁煞棹船郎，燕归帆尽水茫茫。
<br>
<br>　　其二
<br>
<br>　　钿匣菱花锦带垂，静临兰槛卸头时，约鬟低珥算归期。　　茂苑草青湘渚阔，梦余空有漏依依，二年终日损芳菲。
<br>
<br>　　其三
<br>
<br>　　粉上依稀有泪痕，郡庭花落欲黄昏，远情深恨与谁论？　　记得去年寒食日，延秋门外卓金轮，日斜人散暗消魂。
<br>
<br>　　其四
<br>
<br>　　握手河桥柳似金，蜂须轻惹百花心，蕙风兰思寄清琴。　　意满便同春水满，情深还似酒杯深，楚烟湘月两沉沉。
<br>
<br>　　其五
<br>
<br>　　帘下三间出寺墙，满街垂柳绿阴长，嫩红轻翠间浓妆。　　瞥地见时犹可可，却来闲触暗思量，如今情事隔仙乡。
<br>
<br>　　其六
<br>
<br>　　江馆清秋缆客船，故人相送夜开筵，麝烟兰焰簇花钿。　　正是断魂迷楚雨，不堪离恨咽湘弦，月高霜白水连天。
<br>
<br>　　其七
<br>
<br>　　倾国倾城恨有余，几多红泪泣姑苏，倚风凝睇雪肌肤。　　吴主山河空落日，越王宫殿半平芜，藕花菱蔓满重湖。
<br>
<br>　　其八
<br>
<br>　　越女淘金春水上，步摇云鬓佩鸣珰，渚风江草又清香。　　不为远山凝翠黛，只应含恨向斜阳，碧桃花谢忆刘郎。
<br>
<br>　　喜迁莺
<br>
<br>　　其一
<br>
<br>　　残蟾落，晓钟鸣，羽化觉身轻。乍无春睡有余醒，杏苑雪初晴。　　紫陌长，襟袖冷，不是人间风景。回看尘土似前生，休羡谷中莺。
<br>
<br>　　其二
<br>
<br>　　金门晓，玉京春，骏马骤轻尘。桦烟深处白衫新，认得化龙身。　　九陌喧，千户启，满袖桂香风细。杏园欢宴曲江滨，自此占芳辰。
<br>
<br>　　其三
<br>
<br>　　清明节，雨晴天，得意正当年。马骄泥软锦连干，香袖半笼鞭。　　花色融，人竞赏，尽是绣鞍朱鞅。日斜无计更留连，归路草和烟。
<br>
<br>　　小重山
<br>
<br>　　其一
<br>
<br>　　春到长门春草青，玉阶华露滴，月胧明。东风吹断紫箫声，宫漏促，帘外晓莺啼。　　愁极梦难成。红妆流宿泪，不胜情。手挼裙带绕阶行，思君切，罗幌暗尘生。
<br>
<br>　　其二
<br>
<br>　　秋到长门秋草黄，画梁双燕去，出宫墙。玉箫无复理霓裳，金蝉坠，鸾镜掩休妆。　　忆昔在昭阳，舞衣红绶带，绣鸳鸯。至今犹惹御炉香，魂梦断，愁听漏更长。
<br>
<br>　　离别难
<br>
<br>　　宝马晓鞴雕鞍，罗帷乍别情难。那堪春景媚，送君千万里。半妆珠翠落，露华寒。红蜡烛，青丝曲，偏能钩引泪栏干。　　良夜促，香尘绿，魂欲迷，檀眉半敛愁低。未别，心先咽，欲语情难说出。芳草路东西，摇袖立，春风急。樱花杨柳雨凄凄。
<br>
<br>　　相见欢
<br>
<br>　　罗襦绣袂香红，画堂中。细草平沙番马，小屏风。　　卷罗幕，凭妆阁，思无穷。暮雨轻烟，魂断隔帘栊。
<br>
<br>　　醉公子
<br>
<br>　　慢绾青丝发，光砑吴绫袜。床上小熏笼，韶州新退红。　　叵耐无端处，捻得从头污。恼得眼慵开，问人闲事来。
<br>
<br>　　女冠子
<br>
<br>　　其一
<br>
<br>　　求仙去也，翠钿金篦尽舍。入崖峦，雾卷黄罗帔，云雕白玉冠。　　野烟溪洞冷，林月石桥寒。静夜松风下，礼天坛。
<br>
<br>　　其二
<br>
<br>　　云罗雾縠，新授明威法箓。降真函，髻绾青丝发，冠抽碧玉簪。　　往来云过五，去住岛经三。正遇刘郎使，启瑶缄。
<br>
<br>　　谒金门
<br>
<br>　　春满院，迭损罗衣金线。睡觉水晶帘未卷，檐前双语燕。　　斜掩金铺一扇，满地落花千片。早是相思肠欲断，忍教频梦见。
<br>
<br>　　柳枝　　牛给事峤
<br>
<br>　　其一
<br>
<br>　　解冻风来末上青，解垂罗袖拜卿卿。无端袅娜临官路，舞送行人过一生。
<br>
<br>　　其二
<br>
<br>　　吴王宫里色偏深，一簇纤条万缕金。不愤钱塘苏小小，引郎松下结同心。
<br>
<br>　　其三
<br>
<br>　　桥北桥南千万条，恨伊张绪不相饶。金羁白马临风望，认得杨家静婉腰。
<br>
<br>　　其四
<br>
<br>　　狂雪随风扑马飞，惹烟无力被春欺。莫教移入灵和殿，宫女三千又妬伊。
<br>
<br>　　其五
<br>
<br>　　袅翠笼烟拂暖波，舞裙新染曲尘罗。章华台畔隋堤上，傍得春风尔许多。 
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
