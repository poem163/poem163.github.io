<HTML>
<HEAD>
<TITLE>花间集 卷十 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongQian/">宋前词选</a> <font color=4C4C4C>&gt;&gt; </font><a href="../../html/WuDai/">唐五代词</a> <FONT color=#BCB6A0>&gt;&gt;</font> 花间集 卷十</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>花间集 卷十</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-20&nbsp;&nbsp;文章类别:唐五代词&nbsp;&nbsp;阅读次数:<script language=javascript src="../../hits.php?articleid=7081"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'花间集 卷十')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[花间集 卷十]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷十　五十首
<br>
<br>　　毛秘书熙震　十三首
<br>
<br>　　河满子二首　小重山一首　定西番一首　木兰花一首　后庭花三首　酒泉子二首　菩萨蛮三首
<br>
<br>　　李秀才洵　三十七首
<br>
<br>　　浣溪沙四首　渔歌子四首　巫山一段云二首　临江仙二首　南乡子十首　女冠子二首　酒泉子四首　望远行二首　菩萨蛮三首　西溪子一首　虞美人一首　河传二首
<br>
<br>　　河满子　　毛秘书熙震
<br>
<br>　　其一
<br>
<br>　　寂寞芳菲暗度，岁华如箭堪惊。缅想旧欢多少事，转添春思难平。曲槛丝垂金柳，小窗弦断银筝。　　深院空闻燕语，满园闲落花轻。一片相思休不得，忍教长日愁生。谁见夕阳孤梦？觉来无限伤情。
<br>
<br>　　其二
<br>
<br>　　无语残妆淡薄，含羞亸袂轻盈。几度香闺眠过晓，绮窗疎日微明。云母帐中偷惜，水晶枕上初惊。　　笑靥嫩疑花坼，愁眉翠敛山横。相望只教添怅恨，整鬟时见纤琼。独倚朱扉闲立，谁知别有深情？
<br>
<br>　　小重山
<br>
<br>　　梁燕双飞画阁前，寂寥多少恨，懒孤眠。晓来闲处想君怜。红罗帐，金鸭冷沉烟。　　谁信损婵娟？倚屏啼玉箸，湿香钿。四肢无力上秋千。羣花谢，愁对艳阳天。
<br>
<br>　　定西番
<br>
<br>　　苍翠浓阴满院，莺对语，蝶交飞，戏蔷薇。　　斜日倚栏风好，余香出绣衣。未得玉郎消息，几时归。
<br>
<br>　　木兰花
<br>
<br>　　掩朱扉，钩翠箔，满院莺声春寂寞。匀粉泪，恨檀郎，一去不归花又落。　　对斜晖，临小阁，前事岂堪重想着？金带冷，画屏幽，宝帐慵熏兰麝薄。
<br>
<br>　　后庭花
<br>
<br>　　其一
<br>
<br>　　莺啼燕语芳菲节，瑞庭花发。昔时欢宴歌声揭，管弦清越。　　自从陵谷追游歇，画梁尘黦。伤心一片如珪月，闲鎻宫阙。
<br>
<br>　　其二
<br>
<br>　　轻盈舞妓含芳艳，竞妆新脸。步摇珠翠修蛾敛，腻鬟云染。　　歌声慢发开檀点，绣衫斜掩。时将纤手匀红脸，笑拈金靥。
<br>
<br>　　其三
<br>
<br>　　越罗小袖新香蒨，薄笼金钏。倚栏无语摇轻扇，半遮匀面。　　春残日暖莺娇懒，满庭花片。怎不教人长相见，画堂深院？
<br>
<br>　　酒泉子
<br>
<br>　　其一
<br>
<br>　　闲卧绣帷，慵想万般情宠。锦檀偏，翘股重。翠云欹，暮天屏上春山碧。映香烟雾隔。蕙兰心，魂梦役，敛蛾眉。
<br>
<br>　　其二
<br>
<br>　　钿匣舞鸾，隐映艳红修碧。月梳斜，云鬓腻。粉香寒，晓花微敛轻呵展，袅钗金燕软。日初升，帘半卷，对妆残。
<br>
<br>　　菩萨蛮
<br>
<br>　　其一
<br>
<br>　　梨花满院飘香雪，高楼夜静风筝咽。斜月照帘帷，忆君和梦稀。　　小窗灯影背，燕语惊愁态。屏掩断香飞，行云山外归。
<br>
<br>　　其二
<br>
<br>　　绣帘高轴临塘看，雨翻荷芰真珠散。残暑晚初凉，轻风渡水香。　　无聊悲往事，怎奈牵情思。光景暗相催，等闲秋又来。
<br>
<br>　　其三
<br>
<br>　　天含残碧融春色，五陵薄幸无消息。尽日掩朱门，离愁暗断魂。　　莺啼芳树暖，燕拂回塘满。寂寞对屏山，相思醉梦间。
<br>
<br>　　浣溪沙　　李秀才洵
<br>
<br>　　其一
<br>
<br>　　入夏偏宜淡薄妆，越罗衣褪郁金黄，翠钿檀注助容光。　　相见无言还有恨，几回拚却又思量，月窗香径梦悠扬。
<br>
<br>　　其二
<br>
<br>　　晚出闲庭看海棠，风流学得内家妆，小钗横戴一枝芳。　　镂玉梳斜云鬓腻，缕金衣透雪肌香，暗思何事立残阳。
<br>
<br>　　其三
<br>
<br>　　访旧伤离欲断魂，无因重见玉楼人，六街微雨镂香尘。　　早为不逢巫峡梦，那堪虚度锦江春？遇花倾酒莫辞频。
<br>
<br>　　其四
<br>
<br>　　红藕花香到槛频，可堪闲忆似花人，旧欢如梦绝音尘。　　翠迭画屏山隐隐，冷铺纹簟水潾潾，断魂何处一蝉新？
<br>
<br>　　渔歌子
<br>
<br>　　其一
<br>
<br>　　楚山青，湘水绿，春风淡荡看不足。草芊芊，花簇簇，渔艇棹歌相续。　　信浮沉，无管束，钓回乘月归湾曲。酒盈樽，云满屋，不见人间荣辱。
<br>
<br>　　其二
<br>
<br>　　荻花秋，潇湘夜，橘洲佳景如屏画。碧烟中，明月下，小艇垂纶初罢。　　水为乡，篷作舍，鱼羹稻饭常餐也。酒盈杯，书满架，名利不将心挂。
<br>
<br>　　其三
<br>
<br>　　柳垂丝，花满树，莺啼楚岸春山暮。棹轻舟，出深浦，缓唱渔歌归去。　　罢垂纶，还酌醑，孤村遥指云遮处。下长汀，临浅渡，惊起一行沙鹭。
<br>
<br>　　其四
<br>
<br>　　九疑山，三湘水，芦花时节秋风起。水云间，山月里，棹月穿云游戏。　　鼓清琴，倾绿蚁，扁舟自得逍遥志。任东西，无定止，不议人间醒醉。
<br>
<br>　　巫山一段云
<br>
<br>　　其一
<br>
<br>　　有客经巫峡，停桡向水湄。楚王曾此梦瑶姬，一梦杳无期。　　尘暗珠帘卷，香消翠幄垂。西风回首不胜悲，暮雨洒空祠。
<br>
<br>　　其二
<br>
<br>　　古庙依青嶂，行宫枕碧流。水声山色鎻妆楼，往事思悠悠。　　云雨朝还暮，烟花春复秋。啼猿何必近孤舟？行客自多愁。
<br>
<br>　　临江仙
<br>
<br>　　其一
<br>
<br>　　帘卷池心小阁虚，暂凉闲步徐徐。芰荷经雨半凋疎，拂堤垂柳，蝉噪夕阳余。　　不语低鬟幽思远，玉钗斜坠双鱼。几回偷看寄来书，离情别恨，相隔欲何如？
<br>
<br>　　其二
<br>
<br>　　莺报帘前暖日红，玉炉残麝犹浓。起来闺思尚疎佣，别愁春梦，谁解此情悰？　　强整娇姿临宝镜，小池一朶芙蓉。旧欢无处再寻踪，更堪回顾，屏画九疑峯。
<br>
<br>　　南乡子
<br>
<br>　　其一
<br>
<br>　　烟漠漠，雨凄凄，岸花零落鹧鸪啼。远客扁舟临野渡，思乡处，潮退水平春色暮。
<br>
<br>　　其二
<br>
<br>　　兰棹举，水纹开，竞携藤笼采莲来。回塘深处遥相见，邀同宴，绿酒一巵红上面。
<br>
<br>　　其三
<br>
<br>　　归路近，扣舷歌，采真珠处水风多。曲岸小桥山月过，烟深鎻，荳蔻花垂千万朶。
<br>
<br>　　其四
<br>
<br>　　乘彩舫，过莲塘，棹歌惊起睡鸳鸯。游女带香偎伴笑，争窈窕，竞折团荷遮晚照。
<br>
<br>　　其五
<br>
<br>　　倾绿蚁，泛红螺，闲邀女伴簇笙歌。避暑信船轻浪里，闲游戏，夹岸荔枝红蘸水。
<br>
<br>　　其六
<br>
<br>　　云带雨，浪迎风，钓翁回棹碧湾中。春酒香熟鲈鱼美，谁同醉？缆却扁舟篷底睡。
<br>
<br>　　其七
<br>
<br>　　沙月静，水烟轻，芰荷香里夜船行。绿鬟红脸谁家女？遥相顾，缓唱棹歌极浦去。
<br>
<br>　　其八
<br>
<br>　　渔市散，渡船稀，越南云树望中微。行客待潮天欲暮，送春浦，愁听猩猩啼瘴雨。
<br>
<br>　　其九
<br>
<br>　　拢云髻，背犀梳，焦红衫映绿罗裾。越王台下春风暖，花盈岸，游赏每邀邻女伴。
<br>
<br>　　其十
<br>
<br>　　相见处，晚晴天，刺桐花下越台前。暗里回眸深属意，遗双翠，骑象背人先过水。
<br>
<br>　　女冠子
<br>
<br>　　其一
<br>
<br>　　星高月午，丹桂青松深处。醮坛开，金磬敲清露，珠幢立翠苔。　　步虚声缥缈，想象思徘徊。晓天归路去，指蓬莱。
<br>
<br>　　其二
<br>
<br>　　春山夜静，愁闻洞天疎磬。玉堂虚，细雾垂珠佩，轻烟曳翠裾。　　对花情脉脉，望月步徐徐。刘阮今何处，绝来书？
<br>
<br>　　酒泉子
<br>
<br>　　其一
<br>
<br>　　寂寞青楼，风触绣帘珠碎撼。月蒙胧，花暗淡，鎻春愁。　　寻思往事依稀梦，泪脸露桃红色重。鬓欹蝉，钗坠凤，思悠悠。
<br>
<br>　　其二
<br>
<br>　　雨渍花零，红散香凋池两岸。别情遥，春歌断，掩银屏。　　孤帆早晚离三楚，闲理钿筝愁几许。曲中情，弦上语，不堪听。
<br>
<br>　　其三
<br>
<br>　　秋雨联绵，声散败荷丛里，那堪深夜枕前听，酒初醒。　　牵愁惹思更无停，烛暗香凝天欲曙。细和烟，冷和雨，透帘旌。
<br>
<br>　　其四
<br>
<br>　　秋月婵娟，皎洁碧纱窗外，照花穿竹冷沉沉，印池心。　　凝露滴，砌蛩吟，惊觉谢娘残梦，夜深斜傍枕前来，影徘徊。
<br>
<br>　　望远行
<br>
<br>　　其一
<br>
<br>　　春日迟迟思寂寥，行客关山路遥。琼窗时听语莺娇，柳丝牵恨一条条。　　休晕绣，罢吹箫，貌逐残花暗凋。同心犹结旧裙腰，忍辜风月度良宵。
<br>
<br>　　其二
<br>
<br>　　露滴幽庭落叶时，愁聚萧娘柳眉。玉郎一去负佳期，水云迢递雁书迟。　　屏半掩，枕斜欹，蜡泪无言对垂。吟蛩断续漏频移，入窗明月鉴空帷。
<br>
<br>　　菩萨蛮
<br>
<br>　　其一
<br>
<br>　　回塘风起波纹细，刺桐花里门斜闭。残日照平芜，双双飞鹧鸪。　　征帆何处客？相见还相隔。不语欲魂消，望中烟水遥。
<br>
<br>　　其二
<br>
<br>　　等闲将度三春景，帘垂碧砌参差影。曲槛日初斜，杜鹃啼落花。　　恨君容易处，又话潇湘去。凝思倚屏山，泪流红脸斑。
<br>
<br>　　其三
<br>
<br>　　隔帘微雨双飞燕，砌花零落红深浅。捻得宝筝调，心随征棹遥。　　楚天云外路，动便经年去。香断画屏深，旧欢何处寻？
<br>
<br>　　西溪子
<br>
<br>　　金缕翠钿浮动，妆罢小窗圆梦。日高时，春已老，人来到，满地落花慵扫。无语倚屏风，泣残红。
<br>
<br>　　虞美人
<br>
<br>　　金笼莺报天将曙，惊起分飞处。夜来潜与玉郎期，多情不觉酒醒迟，失归期。　　映花避月遥相送，腻髻偏垂凤。却回娇步入香闺，倚屏无语捻云篦，翠眉低。
<br>
<br>　　河传
<br>
<br>　　其一
<br>
<br>　　去去，何处？迢迢巴楚，山水相连，朝云暮雨。依旧十二峯前，猿声到客船。　　愁肠岂异丁香结，因离别，故国音书绝。想佳人花下，对明月春风，恨应同。
<br>
<br>　　其二
<br>
<br>　　春暮，微雨，送君南浦，愁敛双蛾。落花深处，啼鸟似逐离歌，粉檀珠泪和。　　临流更把同心结，情哽咽，后会何时节？不堪回首，相望已隔汀洲，橹声幽。&nbsp;&nbsp;
<br>　 
<br> 
<br> 
<br>跋
<br>
<br>　　《花间集》皆唐末五代时人作，方斯时，天下岌岌，生民救死不暇，士大夫乃流宕如此，可叹也哉！或者出于无聊故邪？笠泽翁书 。
<br>　　唐自大中后，诗家日趣浅薄，其间杰出者亦不复有前辈闳妙浑厚之作，久而自厌，然梏于俗尚不能拔出。会有倚声作词者，本欲酒间易晓，颇摆落故态，适与六朝跌宕意气差近，此集所载是也。故厯唐季五代，诗愈卑而倚声者辄简古可爱。盖天宝以后诗人，常恨文不迨大中，以后诗衰而倚声作，使诸人以其所长格力施于所短，则后世孰得而议。笔墨驰骋，则一能此不能彼，未易以理推也。开禧元年十二月乙夘务观东篱书。
<br>
<br>　　据陈氏云《花间集》十巻，自温飞卿而下十八人，凡五百首，今逸其二，已不可考。近来坊刻往往缪其姓氏，续其巻帙，大非赵宏基氏本来面目。余家藏宋刻，前有欧阳烱序，后有陆放翁二跋，真完璧也。隠湖毛晋识。
<br>
<br>　　近来填词家辄效颦栁屯田，作闺帏秽媟之语，无论笔墨劝淫，应隓犂舌地狱于纸竹屋间，令人掩鼻而过，不惭惶无地邪？若彼白眼骂坐，臧否人物，自诧辛稼轩后身者，譬如靁大起舞，纵使极工，要非本色。张宛丘云：幽索如屈宋，悲壮如苏李。始可与言词也已矣。亟梓斯集以为倚声填词之祖，但李翰林菩萨鬘、忆秦娥及南唐二主、冯延已诸篇，俱未入选，不无遗珠之憾云。晋又识。 
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
