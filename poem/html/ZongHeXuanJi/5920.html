<HTML>
<HEAD>
<TITLE>明清词选 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/GuJinShiJi/">古今诗集</a> <font color=4C4C4C>&gt;&gt; </font><a href="../../html/ZongHeXuanJi/">综合选集</a> <FONT color=#BCB6A0>&gt;&gt;</font> 明清词选</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>明清词选</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-30&nbsp;&nbsp;文章类别:综合选集&nbsp;&nbsp;阅读次数:<script language=javascript src="../../hits.php?articleid=5920"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'明清词选')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[明清词选]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 明代
<br>
<br>刘 基(1311-1375)
<br>　　水龙吟（鸡鸣风雨潇潇）
<br>　　如梦令（一抹斜阳沙觜）
<br>杨　基(1326-1378)
<br>　　菩萨蛮（水晶帘外娟娟月）
<br>　　浣溪沙（软翠冠儿簇海棠）
<br>　　清平乐（欺烟困雨）
<br>徐有贞
<br>　　中秋月（中秋月）
<br>文征明(1470-1559)
<br>　　满江红（拂拭残碑）
<br>　　青玉案（庭下石榴花乱吐）
<br>杨 慎(1488-1539)
<br>　　临江仙（滚滚长江东逝水）
<br>　　转应曲（银烛）
<br>　　少年游（红稠绿暗遍天涯）
<br>王世贞(1526-1590)
<br>　　忆江南（歌起处）
<br>陈子龙(1608-1647)
<br>　　点绛唇·春日风雨有感
<br>　　念奴娇·春雪咏兰
<br>　　画堂春·雨中杏花
<br>　　诉衷情·春游
<br>　　谒金门·五月雨
<br>叶小鸾(1616-1632)
<br>　　浣溪沙（香到酴醾送晚凉）
<br>夏完淳(1631-1647)
<br>　　卜算子（秋色到空闺）
<br>　　婆罗门引·春尽夜
<br>
<br>清代
<br>
<br>吴伟业(1609-1671)
<br>　　生查子·旅思（一尺过江山）
<br>　　如梦令（镇日莺愁燕懒）
<br>宋　琬(1614-1673)
<br>　　蝶恋花·旅月怀人（月去疏帘才几尺）
<br>王夫之(1619-1692)
<br>　　摸鱼儿·东洲桃浪，潇湘小八景词之三
<br>　　更漏子·本意
<br>　　清平乐·咏雨
<br>　　玉楼春·白莲
<br>毛奇龄(1623-1713)
<br>　　荷叶杯（五月南塘水满）
<br>　　相见欢（花前顾影粼粼）
<br>陈维崧(1625-1682)
<br>&nbsp;&nbsp;&nbsp;&nbsp;醉落魄·咏鹰
<br>　　醉太平·江口醉后作
<br>　　夜游宫（一派明云荐爽）
<br>　　夜游宫（耿耿秋情欲动）
<br>　　点绛唇·夜宿临洺驿
<br>　　卜算子·租风瓜步
<br>　　好事近（分手柳花天）
<br>　　清平乐（帘前雨罢）
<br>　　南乡子·邢州道上作
<br>　　虞美人（无聊笑捻花枝说）
<br>　　沁园春·咏菜花
<br>　　临江仙·寒柳
<br>　　夏初临（中酒心情）
<br>屈大均(1629-1696)
<br>　　潇湘神·零陵作
<br>　　梦江南（红茉莉）
<br>朱彝尊(1629-1709)
<br>　　高阳台（桥影流虹）
<br>　　桂殿秋（思往事）
<br>　　卖花声·雨花台（衰柳白门湾）
<br>　　南楼令（疏雨过轻尘）
<br>　　解佩令·自题词集（十年磨剑）
<br>　　霜天晓角·晚次东阿（鞭影匆匆）
<br>　　梅花引·苏小小墓（小溪澄）
<br>　　尉迟杯·七夕怀静怜（吴绫白）
<br>　　木兰花慢 ·上元（今年风月好）
<br>　　金缕曲·初夏（谁在纱窗语）
<br>　　忆少年（飞花时节）
<br>　　一叶落（泪眼注）
<br>　　长亭怨慢·雁（结多少悲秋俦侣）
<br>彭孙遹(1631-1700)
<br>　　生查子·旅夜（薄醉不成乡）
<br>王士祯(1634-1711)
<br>　　浣溪沙（北郭清溪一带流）
<br>　　浣溪沙（白鸟朱荷引画桡）
<br>　　蝶恋花·和漱玉词
<br>顾贞观(1637-1714)
<br>&nbsp;&nbsp;&nbsp;&nbsp;金缕曲（季子平安否）
<br>&nbsp;&nbsp;&nbsp;&nbsp;金缕曲（我亦飘零久）
<br>&nbsp;&nbsp;&nbsp;&nbsp;步蟾宫（玉纤暗数佳期近）
<br>&nbsp;&nbsp;&nbsp;&nbsp;菩萨蛮（山城夜半催金柝）
<br>纳兰性德(1654-1685)
<br>　　蝶恋花（辛苦最怜天上月）
<br>　　长相思（山一程）
<br>　　浣溪沙（谁念西风独自凉）
<br>　　木兰词·拟古决绝词柬友
<br>　　临江仙·寒柳（飞絮飞花何处是）
<br>　　鹧鸪天（背立盈盈故作羞）
<br>　　浪淘沙（夜雨做成秋）
<br>　　蝶恋花（又到绿杨曾折处）
<br>　　南乡子·为亡妇题照（泪咽更无声）
<br>　　菩萨蛮（春云吹散湘帘雨）
<br>　　菩萨蛮（催花未歇花奴鼓）
<br>　　菩萨蛮（问君何事轻离别）
<br>　　菩萨蛮（晶帘一片伤心白）
<br>　　清平乐（风鬟雨鬓）
<br>　　河 传（春浅，红怨）
<br>　　如梦令（正是辘轳金井）
<br>　　相见欢（落花如梦凄迷）
<br>　　沁园春（瞬息浮生）
<br>　　金缕曲·赠梁汾
<br>侯文曜
<br>　　虞美人影（有时云与高峰匹）
<br>厉　鹗(1692-1752)
<br>　　谒金门（凭画槛）
<br>　　眼儿媚（一寸横波惹春留）
<br>　　齐天乐（簟凄灯暗眠还起）
<br>　　齐天乐（瘦筇如唤登临去）
<br>　　百字令（秋光今夜）
<br>郑　燮(1693-1765)
<br>　　满江红·思家（我梦扬州）
<br>吴锡麒
<br>　　长相思（说相思）
<br>　　临江仙（月黑星移灯屡闪）
<br>　　少年游（江南三月听莺天）
<br>　　菩萨蛮（春波软荡红楼水）
<br>黄景仁(1749-1783)
<br>　　卖花声·立春（独饮对辛盘）
<br>　　丑奴儿慢（日日登楼）
<br>　　贺新郎（何事催人老）
<br>左　辅(1751-1833)
<br>　　浪淘沙（水软橹声柔）
<br>张惠言(1761-1802)
<br>　　水调歌头（东风无一事）
<br>　　水调歌头（疏帘卷春晓）
<br>　　水调歌头（今日非昨日）
<br>　　相见欢（年年负却花期）
<br>　　风流子·出关见桃花（海风吹瘦骨）
<br>董士锡
<br>　　虞美人（韶华争肯偎人住）
<br>　　木兰花慢（看斜阳一缕）
<br>周　济(1781-1839)
<br>　　蝶恋花（柳絮年年三月暮）
<br>　　渡江云·杨花（春风真解事）
<br>龚自珍(1792-1841)
<br>　　点绛唇·十月二日马上作
<br>　　湘 月（天风吹我）
<br>项鸿祚(1798-1835)
<br>　　减字木兰花（阑珊心绪）
<br>　　清平乐·池上纳凉（水天清话）
<br>　　太常引（杏花开了燕飞忙）
<br>　　阮郎归（杏花开了燕飞忙）
<br>　　水龙吟（杏花开了燕飞忙）
<br>陈　澧(1810-1882)
<br>　　齐天乐（倦游谙尽江湖味）
<br>蒋春霖(1818-1868)
<br>　　卜算子（燕子不曾来）
<br>　　浪淘沙（云气压虚栏）
<br>　　鹧鸪天（杨柳东塘细水流）
<br>庄　棫(1830-1878)
<br>　　相见欢（深林几处啼鹃）
<br>　　定风波（为有书来与我期）
<br>　　蝶恋花（城上斜阳依碧树）
<br>　　蝶恋花（百丈游丝牵别院）
<br>　　蝶恋花（绿树阴阴晴昼午）
<br>　　蝶恋花（残梦初回新睡足）
<br>谭　献(1832-1901)
<br>　　蝶恋花（庭院深深人悄悄）
<br>　　蝶恋花（玉颊妆台人道瘦）
<br>　　鹧鸪天（绿酒红灯漏点迟）
<br>　　临江仙·和子珍（芭蕉不展丁香结）
<br>王鹏运(1849-1904)
<br>　　点绛唇·饯春（抛尽榆钱）
<br>　　浣溪沙（苜蓿阑干满上林）
<br>　　南乡子（斜月半胧明）
<br>冯　煦
<br>　　南乡子（一叶碧云轻）
<br>文廷式(1856-1904)
<br>　　蝶恋花（九十韶光如梦里）
<br>　　水龙吟（落花飞絮茫茫）
<br>　　好事近·湘舟有作
<br>　　祝英台近（剪鲛绡）
<br>　　天仙子（草绿裙腰山染黛）
<br>郑文焯(1856-1918)
<br>　　玉楼春（梅花过了仍风雨）
<br>　　浣溪沙（一半黄梅杂雨晴）
<br>朱孝臧(1857-1931)
<br>　　乌夜啼·同瞻园登戒坛千佛阁
<br>　　清平乐·夜发香港
<br>　　浣溪沙（独鸟冲波去意闲）
<br>　　浣溪沙（翠阜红匪夹岸迎）
<br>　　南乡子（病枕不成眠）
<br>康有为(1858-1927)
<br>　　蝶恋花（记得珠帘初卷处）
<br>况周颐(1859-1926)
<br>　　苏武慢·寒夜闻角
<br>　　定风波（未问兰因已惘然）
<br>　　浣溪沙（风雨高楼悄四围）
<br>　　浣溪沙（一向温存爱落晖）
<br>陈　洵(1871-1942)
<br>　　南乡子（不用问田园）
<br>梁启超(1873-1927)
<br>　　金缕曲（瀚海飘流燕）
<br>秋　瑾(1875-1907)
<br>　　满江红（小住京华）
<br>麦孟华
<br>　　解连环（旅怀千结）
<br>王国维(1877-1927)
<br>　　蝶恋花（百尺朱楼临大道）
<br>　　点绛唇（屏却相思）
<br>　　点绛唇（厚地高天）
<br>　　蝶恋花（窗外绿阴添几许）
<br>　　虞美人（碧苔深锁长门路）
<br>
<br>
<br>--------------------------------------------------------------------------------
<br>
<br>刘基(1311-1375)
<br>
<br>水龙吟
<br>
<br>鸡鸣风雨潇潇，侧身天地无刘表。啼鹃迸泪，落花飘恨，断魂飞绕。
<br>月暗云霄，星沈烟水，角声清袅。问登楼王粲，镜中白发，今宵又添多少。 
<br>极目乡关何处，渺青山髻螺低小。几回好梦，随风归去，被渠遮了。
<br>宝瑟弦僵，玉笙指冷，冥鸿天杪。但侵阶莎草，满庭绿树，不知昏晓。
<br>
<br>如梦令
<br>
<br>一抹斜阳沙觜，几点闲鸥草际，乌榜小渔舟，摇过半江秋水。风起，风起，棹入白苹花里。
<br>
<br>
<br>--------------------------------------------------------------------------------
<br>
<br>杨基(1326-1378?)
<br>
<br>菩萨蛮
<br>
<br>水晶帘外娟娟月，梨花枝上层层雪。花月两模糊，隔窗看欲无。　　
<br>月华今夜黑，全见梨花白。花也笑姮娥，让他春色多。
<br>
<br>浣溪沙 上巳
<br>
<br>软翠冠儿簇海棠，砑罗衫子绣丁香。闭来水上踏青阳。
<br>风暖有人能作伴，日长无事可思量。水流花落任匆忙。
<br>
<br>清平乐 
<br>
<br>欺烟困雨，拂拂愁千缕。曾把腰枝羞舞女，赢得轻盈如许。
<br>犹寒未暖时光，将昏渐晓池塘。记取春来杨柳，风流全在轻黄。
<br>
<br>
<br>--------------------------------------------------------------------------------
<br>
<br>徐有贞
<br>
<br>中秋月
<br>
<br>中秋月。月到中秋偏皎洁。偏皎洁，知他多少，阴晴圆缺。　
<br>阴晴圆缺都休说。且喜人间好时节。好时节。愿得年年，常见中秋月。
<br>
<br>
<br>--------------------------------------------------------------------------------
<br>
<br>文征明(1470-1559)
<br>
<br>满江红
<br>
<br>拂拭残碑，敕飞字、依稀堪读。慨当初、依飞何重，后来何酷。
<br>岂是功高身合死，可怜事去言难赎。最无端、堪恨又堪悲，风波狱。 
<br>岂不念，疆圻蹙；岂不念，徽钦辱，念徽钦既返，此身何属。
<br>千载休谈南渡错，当时自怕中原复，笑区区、一桧亦何能，逢其欲。
<br>
<br>青玉案
<br>
<br>庭下石榴花乱吐，满地绿阴亭午。午睡觉来时自语，悠扬魂梦，黯然情绪，蝴蝶过墙去。　　
<br>骎骎娇眼开仍殢，悄无人至还凝伫。团扇不摇风自举，盈盈翠竹，纤纤白苎。不受些儿暑。
<br>
<br>
<br>--------------------------------------------------------------------------------
<br>
<br>杨慎(1488-1539)
<br>
<br>临江仙
<br>
<br>《廿一史弹词》第三段说秦汉开场词
<br>
<br>滚滚长江东逝水，浪花淘尽英雄。是非成败转头空。青山依旧在，几度夕阳红。 
<br>白发渔樵江渚上，惯看秋月春风。一壶浊酒喜相逢。古今多少事，都付笑谈中。
<br>
<br>转应曲
<br>
<br>银烛。银烛。锦帐罗帏影独。离人无语消魂。细雨斜风掩门。门掩，门掩，数尽寒城更点。
<br>
<br>少年游
<br>
<br>红稠绿暗遍天涯，春色在谁家？花谢人稀，柳浓莺懒，烟景属蜂衙。 
<br>日长睡起无情思，帘外夕阳斜。带眼频移，琴心慵理，多病负年华。
<br>
<br>
<br>--------------------------------------------------------------------------------
<br>
<br>王世贞(1526-1590)
<br>
<br>忆江南
<br>
<br>歌起处，斜日半江红。柔绿篙添梅子雨，淡黄衫耐藕丝风。家在五湖东。
<br>
<br>
<br>--------------------------------------------------------------------------------
<br>
<br>陈子龙(1608-1647)
<br>
<br>点绛唇 春日风雨有感
<br>
<br>满眼韶华，东风惯是吹红去。几番烟雾，只有花难护。
<br>梦里相思，故国王孙路。春无主，杜鹃啼处，泪染胭脂雨。
<br>
<br>念奴娇 春雪咏兰
<br>
<br>问天何意，到春深、千里龙山飞雪？解佩凌波人不见，漫说芷珠宫阙。
<br>楚殿烟微，湘潭月冷，料得都攀折。嫣然幽谷，只愁又听啼鴃。 
<br>当日九畹光风，数茎清露，纤手分花叶。曾在多情怀袖里，一缕同心千结。
<br>玉腕香销，云鬟雾掩，空赠金跳脱。洛滨江上，寻芳再望佳节。
<br>
<br>画堂春 雨中杏花
<br>
<br>轻阴池馆水平桥，一番弄雨花梢。微寒著处不胜娇，此际魂销。 　
<br>忆昔青门堤外，粉香零乱朝朝。玉颜寂寞淡红飘，无那今宵。
<br>
<br>诉衷情 春游
<br>　
<br>小桃枝下试罗裳，蝶粉斗遗香。玉轮碾平芳草，半面恼红妆。　
<br>风乍暖，日初长，袅垂杨。一双舞燕，万点飞花，满地斜阳。
<br>
<br>谒金门 五月雨
<br>
<br>莺啼处，摇荡一天疏雨。极目平芜人尽去，断红明碧树。
<br>费得炉烟无数，只有轻寒难度。忽见西楼花影露，弄晴催薄暮。
<br>
<br>
<br>--------------------------------------------------------------------------------
<br>
<br>叶小鸾
<br>
<br>浣溪沙 初夏
<br>
<br>香到酴醾送晚凉，荇风轻约薄罗裳。曲阑凭遍思偏长。
<br>自是幽情慵卷幌，不关春色恼人肠。误他双燕未归梁。
<br>
<br>
<br>--------------------------------------------------------------------------------
<br>
<br>夏完淳(1631-1647)
<br>
<br>卜算子
<br>
<br>秋色到空闺，夜扫梧桐叶。谁料同心结不成，翻就相思结。　
<br>十二玉阑干，风有灯明灭。立尽黄昏泪几行，一片鸦啼月。
<br>
<br>婆罗门引 春尽夜
<br>
<br>晚鸦飞去，一枝花影送黄昏。春归不阻重门。辞却江南三月，何处梦堪温？更阶前新绿，空锁芳尘。
<br>随风摇曳云。不须兰棹朱轮。只有梧桐枝上，留得三分。多情皓魄，怕明宵、还照旧钗痕。登楼望、柳外销魂。
<br>
<br>
<br>--------------------------------------------------------------------------------
<br>
<br>吴伟业(1609-1671)
<br>
<br>生查子 旅思
<br>
<br>一尺过江山，万点长淮树。石上水潺潺，流入青溪去。
<br>六月北风寒，落叶无朝暮。度樾与穿云，林黑行人顾。
<br>
<br>如梦令 
<br>
<br>镇日莺愁燕懒，遍地落红谁管？睡起爇沉香，小饮碧螺春盌。帘卷，帘卷，一任柳丝风软。
<br>
<br>
<br>--------------------------------------------------------------------------------
<br>
<br>宋琬(1614-1673)
<br>
<br>蝶恋花 旅月怀人
<br>
<br>月去疏帘才几尺。乌鹊惊飞，一片伤心白。万里故人关塞隔，南楼谁弄梅花笛？ 
<br>蟋蟀灯前欺病客。清影徘徊，欲睡何由得？墙角芭蕉风瑟瑟，生憎遮掩窗儿黑。
<br>
<br>
<br>--------------------------------------------------------------------------------
<br>
<br>王夫之(1619-1692)
<br>
<br>摸鱼儿
<br>
<br>东洲桃浪，潇湘小八景词之三
<br>
<br>剪中流，白苹芳草，燕尾江分南浦。盈盈待学春花靥，人面年年如故。
<br>留春住，笑几许浮萍，旧梦迷残絮。棠桡无数。尽泛月莲舒，留仙裙在，载取春归去。 
<br>佳丽地，仙院迢迢烟雾。湿香飞上丹户。醮坛珠斗疏灯映，共作一天花雨。
<br>君莫诉。君不见桃根已失江南渡。风狂雨妒，便万点落英，几湾流水，不是避秦路。
<br>
<br>更漏子 本意
<br>
<br>斜月横，疏星炯。不道秋宵真永。声缓缓，滴泠泠。双眸未易扃。 
<br>霜叶坠，幽虫絮，薄酒何曾得醉。天下事，少年心。分明点点深。
<br>
<br>清平乐 咏雨
<br>
<br>归禽响暝。隔断南枝径。不管垂杨珠泪迸。滴碎荷声千顷。 
<br>随波赚杀鱼儿。浮萍乍满清池，谁信碧云深处，夕阳仍在天涯。
<br>
<br>玉楼春 白莲
<br>
<br>娟娟片月涵秋影，低照银塘光不定。绿云冉冉粉初匀，玉露泠泠香自省。 
<br>荻花风起秋波冷，独拥檀心窥晓镜。他时欲与问归魂，水碧天空清夜永。
<br>
<br>
<br>--------------------------------------------------------------------------------
<br>
<br>毛奇龄(1623-1713)
<br>
<br>荷叶杯
<br>
<br>五月南塘水满，吹断，鲤鱼风。小娘停棹濯纤指，水底，见花红。
<br>
<br>相见欢
<br>
<br>花前顾影粼粼。水中人。水面残花片片绕人身。 私自整，红斜领，茜儿巾。却讶领间巾里刺花新。
<br>
<br>
<br>--------------------------------------------------------------------------------
<br>
<br>陈维崧 (1625-1682)
<br>
<br>醉落魄 咏鹰
<br>
<br>寒山几堵，风低削碎中原路，秋空一碧无今古。醉袒貂裘，略记寻呼处。　　
<br>男儿身手和谁赌，老来猛气还轩举。人间多少闲狐兔，月黑沙昏。此际偏思汝。
<br>
<br>醉太平 江口醉后作
<br>
<br>钟山后湖，长干夜乌。齐台宋苑模糊，剩连天绿芜。　
<br>估船运租，江楼醉呼。西风流落丹徒，想刘家寄奴。
<br>
<br>夜游宫 秋怀四首（选二）
<br>
<br>一派明云荐爽，秋不住，碧空中响。如此江山徒莽苍。伯符耶？寄奴耶？嗟已往。 
<br>十载羞厮养，孤负煞，长头大颡。思与骑奴游上党。趁秋晴，（足庶）莲花，西岳掌。
<br>
<br>又 
<br>
<br>耿耿秋情欲动，早喷入霜桥笛孔。快倚西风作三弄。短狐悲，瘦猿愁，啼破冢。　　
<br>碧落银盘冻，照不了，秦关楚陇。无数蛰吟古砖缝。料今宵，靠屏风，无好梦。
<br>
<br>点绛唇 夜宿临洺驿
<br>
<br>晴髻离离，太行山势如蝌蚪。稗花盈亩，一寸霜皮厚。
<br>赵魏燕韩，历历堪回首。悲风吼，临洺驿口，黄叶中原走。
<br>
<br>卜算子 租风瓜步
<br>
<br>风急楚天秋，日落吴山暮。乌柏红梨树树霜，船在霜中住。　　
<br>极目落帆亭，侧听催船鼓。闻道长江日夜流，何不流侬去？
<br>
<br>好事近
<br>
<br>　　夏日史遽庵先生招饮，即用先生喜余归自吴阊过访
<br>原韵。
<br>
<br>分手柳花天，雪向晴窗飘落。转眼葵肌初绣，又红倚栏角。 
<br>别来世事一番新，只吾徒犹昨。话到英雄失路，忽凉风索索。
<br>
<br>清平乐
<br>
<br>夜饮友人别馆，听年少弹三弦。
<br>
<br>帘前雨罢，一阵凄凉话。城上老乌啼哑哑，街鼓已经三打。　　
<br>漫劳醉墨纱笼，且娱别馆歌钟。怪底烛花怒裂，小楼吼起霜风。
<br>
<br>南乡子 邢州道上作
<br>
<br>秋色冷并刀，一派酸风卷怒涛。并马三河年少客，粗豪，皂栎林中醉射雕。　　
<br>残酒忆荆高，燕赵悲歌事未消。忆昨车声寒易水，今朝，慷慨还过豫让桥。
<br>
<br>虞美人 无聊
<br>
<br>无聊笑捻花枝说，处处鹃啼血。好花须映好楼台，休傍秦关蜀栈战场开。　　
<br>倚楼极目添愁绪，更对东风语：好风休簸战旗红，早送鲥鱼如雪过江东！
<br>
<br>沁园春 咏菜花
<br>
<br>极目离离，遍地濛濛，官桥野塘。正杏腮低亚，添他旖旎；柳丝浅拂，益尔轻飏。
<br>绣袜才挑，罗裙可择，小摘情亲也不妨。风流甚，映粉红墙低，一片鹅黄。 
<br>曾经舞榭歌场，却付与空园锁夕阳。纵非花非草，也来蝶闹；和烟和雨，惯引蜂忙。
<br>每到年时，此花娇处，观里夭桃已断肠。沉吟久，怕落红如海，流入春江。
<br>
<br>临江仙 寒柳
<br>
<br>自别西风憔悴甚，冻云流水平桥。并无黄叶伴飘飘。乱鸦三四点，愁坐话无憀。 　
<br>云压西村茅舍重，怕他榾柮同烧。好留蛮样到春宵。三眠明岁事，重斗小楼腰。
<br>
<br>夏初临 本意
<br>
<br>中酒心情，拆绵肘节，瞢腾刚送春归。一亩池塘，绿荫浓触帘衣。
<br>柳花搅乱晴晖。更画梁、玉翦交飞。贩茶船重，挑笋人忙，山市成围。 
<br>蓦然却想，三十年前，铜驼恨积，金谷人稀。划残竹粉，旧愁写向阑西。
<br>惆怅移时。镇无聊、掐损蔷薇。许谁知？细柳新蒲，都付鹃啼。
<br>
<br>
<br>--------------------------------------------------------------------------------
<br>
<br>屈大均(1629-1696)
<br>
<br>潇湘神 零陵作
<br>
<br>潇水流。湘水流。三闾愁接二妃愁。潇碧湘蓝虽两色，鸳鸯总作一天秋。
<br>
<br>梦江南
<br>
<br>红茉莉，穿作一花梳。金缕抽残蝴蝶茧，钗头立冬凤凰雏。肯忆故人姝。
<br>
<br>
<br>--------------------------------------------------------------------------------
<br>
<br>朱彝尊 (1629-1709)
<br>
<br>高阳台
<br>
<br>吴江叶元礼，少日过流虹桥，有女子在楼上，见而
<br>慕之，竟至病死。气方绝，适元礼复过其门，女之母以
<br>女临终之言告叶，叶入哭，女目始瞑。友人为作传，余
<br>记以词。
<br>
<br>桥影流虹，湖光映雪，翠帘不卷春深。一寸横波，断肠人在楼阴。
<br>游丝不系羊车住，倩何人传语青禽？最难禁，倚遍雕阑，梦遍罗衾。　 
<br>重来已是朝云散，怅明珠佩冷，紫玉烟沉。前度桃花，依然开满江浔。
<br>钟情怕到相思路，盼长堤草尽红心。动愁吟，碧落黄泉，两处难寻。
<br>
<br>桂殿秋
<br>
<br>思往事，渡江干。青蛾低映越山看。共眠一舸听秋雨，小簟轻衾各自寒。
<br>
<br>卖花声 雨花台
<br>
<br>衰柳白门湾，潮打城还。小长干接大长干。歌板酒旗零落尽，剩有渔竿。 
<br>秋草六朝寒，花雨空坛。更无人处一凭阑。燕子斜阳来又去，如此江山！
<br>
<br>南楼令
<br>
<br>疏雨过轻尘，圆莎结翠茵，惹红襟乳燕来频。乍暖乍寒花事了，留不住，塞垣春。 
<br>归梦苦难真，别离情更亲，恨天涯芳信无因。欲话去年今日事，能几个，去年人？
<br>
<br>解佩令 自题词集
<br>
<br>十年磨剑，五陵结客，把平生、涕泪都飘尽。老去填词，一半是，空中传恨。几曾围、燕钗蝉鬓？ 
<br>不师秦七，不师黄九，倚新声、玉田差近。落拓江湖，且分付、歌筵红粉。料封侯、白头无分！
<br>
<br>霜天晓角 晚次东阿
<br>
<br>鞭影匆匆。又铜城驿东。过雨碧罗天净，才八月，响初鸿。　 
<br>微风何寺钟？夕曛岚翠重。十里鱼山断处，留一抹、枣林红。
<br>
<br>梅花引 苏小小墓
<br>
<br>小溪澄，小桥横，小小坟前松柏声。碧云停，碧云停，凝想往时，香车油壁轻。 
<br>溪流飞遍红襟鸟，桥头生遍红心草。雨初晴，雨初晴，寒食落花，青骢不忍行。
<br>
<br>尉迟杯 七夕怀静怜
<br>
<br>吴绫白，偏爱缝双袖鸦翎黑。多应北里新妆，怕堕寻常标格。
<br>微风帘额，看露叶，中庭尽秋色。记鳞鳞，月底疏云，曾照勾阑吹笛。 
<br>一自细马驮归，剩罗帕、当时别泪偷拭。最恨初鸿，衔芦塞上，不递愁人消息。
<br>枉飞度、河桥山驿。想柳外、高楼长如昔。更何年，并坐穿针？六度凄凉今夕。
<br>
<br>木兰花慢 上元
<br>
<br>今年风月好，正雪霁、凤城时。把鱼钥都开，钿车溢巷，火树交枝。
<br>参差闹蛾歌后，听笛家齐和《落梅》词。翠幌低悬录蔌（二字四头），红楼不闭葳蕤。 
<br>蛾眉帘卷再休垂，众里被人窥。乍含羞一晌，眼波又掷，鬟影相随。
<br>腰肢风前转侧，却凭肩回睇似沉思。料是金钗溜也，不知兜上鞋儿。
<br>
<br>金缕曲 初夏
<br>
<br>谁在纱窗语？是梁问、双燕多愁，惜春归去。早有田田青荷叶，占断板桥西路。
<br>听半部、新添蛙鼓。小白蔫红都不见，但愔愔、门巷吹香絮。绿阴重，已如许。 
<br>花源岂是重来误？尚依然、倚杏雕阑，笑桃朱户。隔院秋千看尽拆，过了几番疏雨。
<br>知永日、簸钱何处？午梦初回人定倦，料无心、肯到闲庭宇。空搔首，独延伫。
<br>
<br>忆少年
<br>
<br>飞花时节，垂杨巷陌，东风庭院。重帘尚如昔，但窥帘人远。 
<br>叶底歌莺梁上燕，一声声，伴人幽怨。相思了无益，悔当初相见。
<br>
<br>一叶落
<br>
<br>泪眼注，临当去，此时欲住已难住。下楼复上楼，楼头风吹雨。风吹雨，草草离人语。
<br>
<br>长亭怨慢 雁
<br>
<br>结多少悲秋俦侣，特地年年，北风吹度。紫塞门孤，金河月冷，恨谁诉？
<br>回汀枉渚，也只恋江南住。随意落平沙，巧排作、参差筝柱。 
<br>别浦，惯惊移莫定，应怯败荷疏雨。一绳云杪，看字字悬鍼垂露。
<br>渐欹斜、无力低飘，正目送、碧罗天暮。写不了相思，又蘸凉波飞去。
<br>
<br>
<br>--------------------------------------------------------------------------------
<br>
<br>彭孙遹(1631-1700)
<br>
<br>生查子 旅夜
<br>
<br>薄醉不成乡，转觉春寒重。枕席有谁同？夜夜和愁共。
<br>梦好恰如真，事往翻如梦。起立悄无言，残月生西弄。
<br>
<br>
<br>--------------------------------------------------------------------------------
<br>
<br>王士祯(1634-1711)
<br>
<br>浣溪沙 红桥（二首）
<br>
<br>北郭清溪一带流，红桥风物眼中秋，绿杨城郭是扬州。
<br>西望雷塘何处是？香魂零落使人愁，淡烟芳草旧迷楼。
<br>
<br>其二 
<br>
<br>白鸟朱荷引画桡，垂杨影里见红桥，欲寻往事已魂消。
<br>遥指平山山外路，断鸿无数水迢迢，新愁分付广陵潮。
<br>
<br>蝶恋花 和漱玉词
<br>
<br>凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。 　
<br>忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。
<br>
<br>
<br>--------------------------------------------------------------------------------
<br>
<br>顾贞观(1637-1714)
<br>
<br>金缕曲 （二首）
<br>
<br>寄吴汉槎宁古塔，以词代书。丙辰冬，寓京师千佛
<br>寺，冰雪中作。
<br>
<br>季子平安否？便归来，平生万事，哪堪回首？行路悠悠谁慰藉？母老家贫子幼。
<br>记不起，从前杯酒。魑魅搏人应见惯，总输他，覆雨翻云手。冰与炭，周旋久！　　
<br>泪痕莫滴牛衣透，数天涯，依然骨肉，几家能彀？比似红颜多命薄，更不如今还有。
<br>只绝塞，苦寒难受。廿载包胥承一诺，盼乌头马脚终相救。置此札，君怀袖。
<br>
<br>又
<br>
<br>我亦飘零久，十年来，深恩负尽，死生师友。宿昔齐名非忝窃，试看杜陵消瘦。
<br>曾不减，夜郎僝僽。薄命长辞知己别，问人生，到此凄凉否？千万恨，为君剖。　　
<br>兄生辛未我丁丑，共些时，冰霜摧折，早衰蒲柳。词赋从今须少作，留取心魂相守。
<br>但愿得，河清人寿。归日急翻行戍稿，把空名料理传身后。言不尽，观顿首。
<br>
<br>步蟾宫 闰六月七夕
<br>
<br>玉纤暗数佳期近。已到也、忽生幽恨。恨无端、添叶与青梧，倒减却、黄杨一寸。　　
<br>天公定亦怜娇俊念儿女、经年愁损。早收回、溽暑换清商。翻借作，兰秋重闰。
<br>
<br>菩萨蛮
<br>
<br>山城夜半催金柝，酒醒孤馆灯花落。窗白一声鸡，枕函闻马嘶。　
<br>门前乌桕树，霜月迷行处。遥忆独眠人，早寒惊梦频。
<br>
<br>
<br>--------------------------------------------------------------------------------
<br>
<br>纳兰性德 (1654-1685)
<br>
<br>蝶恋花
<br>
<br>辛苦最怜天上月，一昔如环，昔昔都成玦。若似月轮终皎洁，不辞冰雪为卿热。　　
<br>无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。
<br>
<br>长相思
<br>
<br>山一程，水一程，身向榆关那畔行。夜深千帐灯。　　
<br>风一更，雪一更，聒碎乡心梦不成。故园无此声。
<br>
<br>浣溪沙
<br>
<br>谁念西风独自凉？萧萧黄叶闭疏窗。沉思往事立残阳。
<br>被酒莫惊春睡重，赌书消得泼茶香。当时只道是寻常。
<br>
<br>木兰词 拟古决绝词柬友
<br>
<br>人生若只如初见，何事秋风悲画扇。等闲变却故人心，却道故人心易变。　　
<br>骊山语罢清宵半，泪雨零铃终不怨。何如薄幸锦衣郎，比翼连枝当日愿。
<br>
<br>临江仙 寒柳
<br>
<br>飞絮飞花何处是，层冰积雪摧残。疏疏一树五更寒。爱他明月好，憔悴也相关。　　
<br>最是繁丝摇落后，转教人忆春山。湔裙梦断续应难。西风多少恨，吹不散眉弯。
<br>
<br>鹧鸪天
<br>
<br>背立盈盈故作羞，手挪梅蕊打肩头。欲将离恨寻郎说，待得郎归恨却休。　　
<br>云澹澹，水悠悠，一声横笛锁空楼。何时共泛春溪月，断岸垂杨一叶舟。
<br>
<br>浪淘沙
<br>
<br>夜雨做成秋，恰上心头。教他珍重护风流。端的为谁添病也，更为谁羞。　　
<br>密意未曾休，密愿难酬。珠帘四卷月当楼。暗忆欢期真似梦，梦也须留。
<br>
<br>蝶恋花
<br>
<br>又到绿杨曾折处，不语垂鞭，踏遍清秋路。衰草连天无意绪，雁声远向萧关去。　　
<br>不恨天涯行役苦，只恨西风，吹梦成今古。明日客程还几许，沾衣况是新寒雨。
<br>
<br>南乡子 为亡妇题照
<br>
<br>泪咽更无声，只向从前悔薄情。凭仗丹青重省识，盈盈，一片伤心画不成。　　
<br>别语忒分明，午夜鹣鹣梦早醒。卿自早醒侬自梦，更更，泣尽风前夜雨铃。
<br>
<br>菩萨蛮
<br>
<br>春云吹散湘帘雨，絮黏蝴蝶飞还住。人在玉楼中，楼高四面风。　　
<br>柳烟丝一把，暝色笼鸳瓦。休近小阑干，夕阳无限山。
<br>
<br>菩萨蛮
<br>
<br>催花未歇花奴鼓，酒醒已见残红舞。不忍覆余觞，临风泪数行。　　
<br>粉香看欲别，空剩当时月。月也异当时，凄清照鬓丝。
<br>
<br>菩萨蛮
<br>
<br>问君何事轻离别，一年能几团圞月。杨柳乍如丝，故园春尽时。　　
<br>春归归不得，两桨松花隔。旧事逐寒朝，啼鹃恨未消。
<br>
<br>菩萨蛮
<br>
<br>晶帘一片伤心白，云鬟香雾成遥隔。无语问添衣，桐阴月已西。　　
<br>西风鸣络纬，不许愁人睡。只是去年秋，如何泪欲流。
<br>
<br>清平乐
<br>
<br>风鬟雨鬓，偏是来无准。倦倚玉阑看月晕，容易语低香近。　　
<br>软风吹过窗纱，心期便隔天涯。从此伤春伤别，黄昏只对梨花。
<br>
<br>河传 
<br>
<br>春浅，红怨，掩双环。微雨花间，昼闲。无言暗将红泪弹。阑珊，香销轻梦还。　 
<br>斜倚画屏思往事，旨不是，空作相思字。记当时垂柳丝，花枝，满庭蝴蝶儿。
<br>
<br>如梦令 
<br>
<br>正是辘轳金井，满砌落花红冷，蓦地一相逢，心事眼波难定。谁省？谁省？从此簟纹灯影。
<br>
<br>相见欢 
<br>
<br>落花如梦凄迷，麝烟微，又是夕归潜下小楼西。 愁无限，消瘦尽，有谁知？闲教玉笼鹦鹉念郎诗。
<br>
<br>沁园春
<br>
<br>丁巳重阳前三日，梦亡妇淡妆素服，执手哽咽，语
<br>多不复能记。但临别有云：衔恨愿为天上月，年年犹得
<br>向郎圆。妇素未工诗，不知何以得此也。觉后感赋长调。
<br>
<br>瞬息浮生，薄命如斯，低徊怎忘？记绣榻闲时，并吹红雨，雕阑曲处，同倚斜阳。
<br>梦好难留，诗残莫续，赢得更深哭一场。遗容在，灵飙一转，未许端详。　
<br>重寻碧落茫茫，料短发，朝来定有霜。便人间天上，尘缘未断，春花秋月，触绪还伤。
<br>欲结绸缪，翻惊摇落，两处鸳鸯各自凉！真无奈，把声声檐雨，谱出回肠。
<br>
<br>金缕曲 赠梁汾
<br>
<br>德也狂生耳！偶然间、淄尘京国，乌衣门第。有酒惟浇赵州土，谁会成生此意？
<br>不信道、遂成知己。青眼高歌俱未老，向尊前、拭尽英雄泪。君不见，月如水。　　
<br>共君此夜须沉醉。且由他、娥眉谣诼，古今同忌。身世悠悠何足问，冷笑置之而已！
<br>寻思起、从头翻悔。一日心期千劫在，后身缘恐结他生里。然诺重，君须记 ！
<br>
<br>
<br>--------------------------------------------------------------------------------
<br>
<br>侯文曜
<br>
<br>虞美人 影松峦峰
<br>
<br>有时云与高峰匹，不放松峦历历。望里依岩附壁，一样黏天碧。　 
<br>有时峰与晴云敌，不许露珠轻滴。别是娇酣颜色，浓淡随伊力。
<br>
<br>
<br>--------------------------------------------------------------------------------
<br>
<br>厉鹗(1692-1752)
<br>
<br>谒金门
<br>
<br>七月既望，湖上雨后作
<br>
<br>凭画槛，雨洗秋浓人淡。隔水残霞明冉冉，小山三四点。
<br>艇子几时同泛？待折荷花临鉴。日日绿盘疏粉艳，西风无处减。
<br>
<br>眼儿媚
<br>
<br>一寸横波惹春留。何止最宜秋。妆残粉薄，矜严消尽，只有温柔。　　
<br>当时底事匆匆去？悔不载扁舟。分明记得，吹花小径，听雨高楼。
<br>
<br>齐天乐 秋声馆赋秋声
<br>
<br>簟凄灯暗眠还起，清商几处催发？碎竹虚廊，枯莲浅渚，不辨声来何叶？
<br>桐飙又接。尽吹入潘郎，一簪愁发。已是难听，中宵无用怨离别。　 
<br>阴虫还更切切。玉窗挑锦倦，惊响檐铁。漏断高城，钟疏野寺，遥送凉潮呜咽。
<br>微吟渐怯。讶篱豆花开，雨筛时节。独自开门，满庭都是月。
<br>
<br>齐天乐 吴山望隔江霁雪
<br>
<br>瘦筇如唤登临去，江平雪晴风小。湿锚楼台，酿寒城阙，不见春红吹到。
<br>徽茫越峤，但半冱云根，半销沙草。为问鸥边，而今可有晋时棹？ 
<br>清愁几番自遣，故人稀笑语，相忆多少！寂寂寥寥，朝朝暮暮，吟得梅花俱恼。
<br>将花插帽，向第一峰头倚空长啸。忽展斜阳，玉龙天际绕。
<br>
<br>百字令 月夜过七里滩
<br>
<br>秋光今夜，向桐江，为写当年高躅。风露皆非人世有，自坐船头吹竹。
<br>万籁生山，一星在水，鹤梦疑重续。孥音遥去，西卢渔父初宿。 
<br>心忆汐社沉埋，清狂不见，使我形容独。寂寂冷萤三四点，穿过前湾茅屋。
<br>林净藏烟，峰危限月，帆影摇空绿。随风飘荡，白云还卧深谷。 
<br>
<br>
<br>--------------------------------------------------------------------------------
<br>
<br>郑燮(1693-1765)
<br>
<br>满江红 思家
<br>
<br>我梦扬州，便想到扬州梦我。第一是隋堤绿柳，不堪烟锁。
<br>潮打三更瓜步月，雨荒十里红桥火。更红鲜冷淡不成圆，樱桃颗。　　
<br>何日向，江村躲；何日上，江楼卧。有诗人某某，酒人个个。
<br>花径不无新点缀，沙鸥颇有闲功课。将白头供作折腰人，将毋左。
<br>
<br>
<br>--------------------------------------------------------------------------------
<br>
<br>吴锡麒
<br>
<br>长相思
<br>
<br>以书寄西泠诸友，即题其后
<br>
<br>说相思，问相思，枫落吴江雁去迟。天寒二九时。
<br>怨谁知？梦谁知？可有梅花寄一枝？雪来翠羽飞。
<br>
<br>临江仙 夜泊瓜洲
<br>
<br>月黑星移灯屡闪，依稀打过初更。清游如此太多情。豆花凉帖地，知雨咽虫声。　 
<br>渐逼疏蓬风淅淅，几家茅屋都扃。茨茹荷叶认零星。不知潮欲落，渔梦悄然生。
<br>
<br>少年游
<br>
<br>江南三月听莺天，买酒莫论钱。晚笋余花，绿阴青子，春老夕阳前。　 
<br>欲寻旧梦前溪去，过了柳三眠。桑径人稀，吴蚕才动，寒倚一梯烟。
<br>
<br>菩萨蛮
<br>
<br>春波软荡红楼水，多时不放莺儿起。一样夕阳天，留寒待禁烟。　 
<br>已是人消瘦，只此情依旧。可奈别离何，明朝杨柳多。
<br>
<br>
<br>--------------------------------------------------------------------------------
<br>
<br>黄景仁 (1749-1783)
<br>
<br>卖花声 立春
<br>
<br>独饮对辛盘，愁上眉弯。楼窗今夜且休关。前度落红流到海，燕子衔还。 
<br>书贴更簪欢，旧例都删。到时风雪满千山。年去年来常不老，春比人顽。
<br>
<br>丑奴儿慢 春日
<br>
<br>日日登楼，一日换一番春色，者似卷如流春日，谁道迟迟？
<br>一片野风吹草，草背白烟飞。颓墙左侧，小桃放了，没个人知。 
<br>徘徊花下，分明记得，三五年时。是何人。挑将竹泪，黏上空枝。
<br>请试低头，影儿憔悴浸春池。此间深处，是伊归路，莫惹相思。
<br>
<br>贺新郎
<br>
<br>太白墓，和稚存韵
<br>
<br>何事催人老？是几处、残山剩水，闲凭闲吊。此是青莲埋骨地，宅近谢家之脁。
<br>总一样，文人宿草。只为先生名在上，问青天，有句何能好？打一幅，思君稿。 
<br>梦中昨来逢君笑。把千年、蓬莱清浅，旧游相告。更问后来谁似我，我道：才如君少。
<br>有亦是，寒郊瘦岛。语罢看君长揖去，顿身轻、一叶如飞鸟。残梦醒，鸡鸣了。
<br>
<br>
<br>--------------------------------------------------------------------------------
<br>
<br>左辅(1751-1833)
<br>
<br>浪淘沙
<br>
<br>曹溪驿折桃花一枝，数日零落，裹花片投之涪江，
<br>歌此送之。
<br>
<br>水软橹声柔，草绿芳洲。碧桃几树隐红楼。者是春山魂一片，招入孤舟。　 
<br>乡梦不曾休，惹甚闲愁？忠州过了又涪州。掷与巴江流到海，切莫回头。
<br>
<br>
<br>--------------------------------------------------------------------------------
<br>
<br>张惠言(1761-1802)
<br>
<br>水调歌头（五首选三）
<br>
<br>东风无一事，妆出万重花。闲来阅遍花影，椎有月钩斜。
<br>我有江南铁笛，要倚一枝香雪，吹彻玉城霞。清影渺难即，飞絮满天涯。 
<br>飘然去，吾与汝，泛云槎。东皇一笑相语：芳意在谁家？
<br>难道春花开落，又是春风来去，便了却韶华？花外春来路，芳草不曾遮。
<br>
<br>又
<br>
<br>疏帘卷春晓，胡蝶忽飞来。游丝飞絮无绪，乱点碧云钗。
<br>肠断江南春思，黏着天涯残梦，剩有首重回。银蒜且深押，疏影任徘徊。 
<br>罗帷卷，明月入，似人开。一尊属月起舞，流影入谁怀？
<br>迎得一钩月到，送得三更月去，莺燕不相猜。但莫凭栏久，重露湿苍苔。
<br>
<br>又
<br>
<br>今日非昨日，明日复何如？竭（去字旁）来真悔何事，不读十年书。
<br>为问东风吹老，几度枫江兰径，千里转平芜？寂寞斜阳外，渺渺正愁予！ 
<br>千古意，君知否？只斯须。名山料理身後，也算古人愚。
<br>一夜庭前绿遍，三月雨中红透，天地入吾庐。容易众芳歇，莫听子规呼。
<br>
<br>相见欢
<br>
<br>年年负却花期！过春时，只合安排愁绪送春归。 梅花雪，梨花月，总相思。自是春来不觉去偏知。
<br>
<br>风流子 出关见桃花
<br>
<br>海风吹瘦骨，单衣冷、四月出榆关。看地尽塞垣，惊沙北走；山侵溟渤，叠障东还。
<br>人何在？柳柔摇不定，草短绿应难。一树桃花，向人独笑；颓垣短短，曲水湾湾。
<br>东风知多少？帝城三月暮，芳思都删。不为寻春较远，辜负春阑。
<br>念玉容寂寞，更无人处，经他风雨，能几多番？欲附西来驿使，寄与春看。
<br>
<br>
<br>--------------------------------------------------------------------------------
<br>
<br>董士锡
<br>
<br>虞美人
<br>
<br>韶华争肯偎人住？已是滔滔去。西风无赖过江来，历尽千山万水几时回？ 　 
<br>秋声带叶萧萧落，莫响城头角！浮云遮月不分明，谁挽长江一洗放天青？
<br>
<br>木兰花慢 武林归舟中作
<br>
<br>看斜阳一缕，刚送得，片帆归。正岸绕孤城，波回野渡，月暗闲堤。
<br>依稀是谁相忆？但轻魂如梦逐烟飞。赢得双双泪眼，从教涴尽罗衣。　 
<br>江南几日又天涯，谁与寄相思？怅夜夜霜花，空林开遍，也只侬知。
<br>安排十分秋色，便芳菲总是别离时。惟有醉将醽醁，任他柔橹轻移。
<br>
<br>
<br>--------------------------------------------------------------------------------
<br>
<br>周济(1780-1859)
<br>
<br>蝶恋花
<br>
<br>柳絮年年三月暮，断送莺花，十里湖边路。万转千回无落处，随侬只恁低低去。　　
<br>满眼颓垣欹病树，纵有余英，不值风姨炉。烟里黄沙遮不住，河流日夜东南注。
<br>
<br>渡江云 杨花
<br>
<br>春风真解事，等闲吹遍，无数短长亭。一星星是恨，直送春归，替了落花声。
<br>凭阑极目，荡春波、万种春情。应笑人舂粮几许？便要数征程。 
<br>冥冥，车轮落日，散绮余霞，渐都迷幻景。问收向红窗画箧，可算飘零？
<br>相逢只有浮云好，奈蓬莱东指，弱水盈盈。休更惜，秋风吹老莼羹。
<br>
<br>
<br>--------------------------------------------------------------------------------
<br>
<br>龚自珍 (1792-1841)
<br>
<br>点绛唇 十月二日马上作
<br>
<br>一帽红尘，行来韦杜人家北。满城风色，漠漠楼台隔。
<br>目送飞鸿，景入长天灭。关山绝，乱云千叠，江北江南雪。
<br>
<br>湘月
<br>
<br>　　壬申夏，泛舟西湖，述怀有赋，时予别杭州盖十年
<br>矣。
<br>
<br>天风吹我，堕湖山一角，果然清丽。曾是东华生小客，回首苍茫无际。
<br>屠狗功名，雕龙文卷，岂是平生意？！乡亲苏小，定应笑我非计。 
<br>才见一抹斜阳，半堤香草，顿惹清愁起。罗袜音尘何处觅，渺渺予怀孤寄。
<br>怨去吹箫，狂来说剑，两样销魂味。两般春梦，橹声荡入云水。
<br>
<br>
<br>--------------------------------------------------------------------------------
<br>
<br>项鸿祚(1798-1835)
<br>
<br>减字木兰花 春夜闻隔墙歌吹声
<br>
<br>阑珊心绪，醉倚绿琴相伴住。一枕新愁，残夜花香月满楼。 　
<br>繁笙脆管，吹得锦屏春梦远。只有垂杨，不放秋千影过墙。
<br>
<br>清平乐 池上纳凉
<br>
<br>水天清话，院静人销夏。蜡炬风摇帘不下，竹影半墙如画。　 
<br>醉来扶上桃笙，熟罗扇子凉轻。一霎荷塘过雨，明朝便是秋声。
<br>
<br>太常引 客中闻歌
<br>
<br>杏花开了燕飞忙，正是好春光。偏是好春光，者几日、风凄雨凉。　 
<br>杨枝飘泊，桃根娇小，独自个思量。刚待不思量，吹一片、箫声过墙。
<br>
<br>阮郎归 吴门寄家书
<br>
<br>阖闾城下漏声残，别愁千万端。蜀笺书字报平安，烛花和泪弹。 
<br>无一语，只加餐，病时须自宽。早梅庭院夜深寒，月中休倚阑。
<br>
<br>水龙吟 秋声
<br>
<br>西风已是难听，如何又著芭蕉雨？泠泠暗起，澌澌渐紧，萧萧忽住。
<br>候馆疏（石甚），高城断鼓，和成凄楚。想亭皋木落，洞庭波远，浑不见，愁来处。 
<br>此际频惊倦旅，夜初长，归程梦阻。砌蛩自叹，边鸿自唳，剪灯谁语？
<br>莫更伤心，可怜秋到，无声更苦。满寒江剩有，黄芦万顷，卷离魂去。
<br>
<br>
<br>--------------------------------------------------------------------------------
<br>
<br>陈澧(1810-1882)
<br>
<br>齐天乐 十八滩舟中夜雨
<br>
<br>倦游谙尽江湖味，孤篷又眠秋雨。碎点飘镫，繁声落枕，乡梦更无寻处。
<br>幽蛩不语，只断苇荒芦，乱垂烟渚。一夜潇潇，恼人最是绕堤树。 
<br>清吟此时正苦。渐寒生竹簟，秋意如许。古驿疏更，危滩急溜，并作天涯离绪。
<br>归期又误。望庾岭模糊，湿云无数。镜里明朝，定添霜几缕。
<br>
<br>
<br>--------------------------------------------------------------------------------
<br>
<br>蒋春霖(1818-1868)
<br>
<br>卜算子
<br>
<br>燕子不曾来，小院阴阴雨。一角阑干聚落花，此是春归处。 　
<br>弹泪别东风，把酒浇飞絮。化了浮萍也是愁，莫向天涯去。
<br>
<br>浪淘沙
<br>
<br>云气压虚栏，青失遥山，雨丝风絮一番番。上巳清明都过了，只是春寒。　 
<br>华发已无端，何况花残？飞来蝴蝶又成团。明日朱楼人睡起，莫卷帘看。
<br>
<br>鹧鸪天
<br>
<br>杨柳东塘细水流，红窗睡起唤晴鸠。屏间山压眉心翠，镜里波生鬓角秋。　 
<br>临玉管，试琼瓯，醒时题恨醉时休。明朝花落归鸿尽，细雨春寒闭小楼。
<br>
<br>
<br>--------------------------------------------------------------------------------
<br>
<br>庄棫(1830-1878)
<br>
<br>相见欢
<br>
<br>深林几处啼鹃，梦如烟。直到梦难寻处倍缠绵。 蝶自舞，莺自语，总凄然。明月空庭如水似华年。
<br>
<br>定风波
<br>
<br>为有书来与我期，便从兰杜惹相思。昨夜蝶衣刚入梦，珍重，东风要到送春时。 　
<br>三月正当三十日，占得，春光毕竟共春归。只有成阴并结子，都是，而今但愿著花迟。
<br>
<br>蝶恋花（四首）
<br>
<br>城上斜阳依碧树。门外斑骓，见了还相顾。玉勒珠鞭何处住？回头不觉天将暮。 
<br>风里馀花都散去。不省分开，何日能重遇？凝睇窥君君莫误，几多心事从君诉。
<br>
<br>又
<br>
<br>百丈游丝牵别院。行到门前，忽见韦郎面。欲待回身钗乍颤，近前却喜无人见。 
<br>握手匆匆难久恋。还怕人知，但弄团团扇。强得分开心暗战，归时莫把朱颜变。
<br>
<br>又
<br>
<br>绿树阴阴晴昼午。过了残春，红萼谁为主？宛转花旖勤拥护，帘前错唤金鹦鹉。 
<br>回首行云迷洞户。不道今朝，还比前朝苦。百草千花羞看取，相思只有侬和汝。
<br>
<br>又
<br>
<br>残梦初回新睡足。忽被东风，吹上横江曲。寄语归期休暗卜，归来梦亦难重续。 
<br>隐约遥峰窗外绿。不许临行，私语频相属。过眼芳华真太促，从今望断横波目。
<br>
<br>
<br>--------------------------------------------------------------------------------
<br>
<br>谭献(1832-1901)
<br>
<br>蝶恋花
<br>
<br>庭院深深人悄悄，埋怨鹦哥，错报韦郎到。压鬓钗梁金凤小，低头只是闲烦恼。 　
<br>花发江南年正少，红袖高楼，争抵还乡好？遮断行人西去道，轻躯愿化车前草。
<br>
<br>又
<br>
<br>玉颊妆台人道瘦。一日风尘，一日同禁受。独掩疏栊如病酒，卷帘又是黄昏后。 
<br>六曲屏前携素手。戏说分襟，真遣分襟骤。书札平安君信否？梦中颜色浑非旧。
<br>
<br>鹧鸪天 
<br>
<br>绿酒红灯漏点迟，黄昏风起下帘时。文鸳莲叶成漂泊，幺风桐花有别离。 
<br>云澹澹，雨霏霏，画屏闲煞素罗衣。腰支眉黛无人管，百种怜侬去后知。
<br>
<br>临江仙 和子珍
<br>
<br>芭蕉不展丁香结，匆匆过了春三。罗衣花下倚娇憨。玉人吹笛，眼底是江南。　 
<br>最是酒阑人散后，疏风拂面微酣。树犹如此我何堪？离亭杨柳，凉月照毵毵。
<br>
<br>
<br>--------------------------------------------------------------------------------
<br>
<br>王鹏运(1849-1904)
<br>
<br>点绛唇 饯春
<br>
<br>抛尽榆钱，依然难买春光驻。依春无语，肠断春归路。
<br>春去能来，人去能来否？长亭暮，乱山无数。只有鹃声苦。
<br>
<br>浣溪沙 题丁兵备丈画马
<br>
<br>苜蓿阑干满上林，西风残秣独沉吟。遗台何处是黄金？
<br>空阔已无千里志，驰驱枉抱百年心。夕阳山影自萧森。
<br>
<br>南乡子
<br>
<br>斜月半胧明，拣雨晴时泪未晴。倦倚香篝温别语，愁听，鹦鹉催人说四更。 
<br>此恨拚今生，红豆无根种不成。数遍屏山多少路，青青，一片烟芜是去程。
<br>
<br>
<br>--------------------------------------------------------------------------------
<br>
<br>冯煦
<br>
<br>南乡子
<br>
<br>一叶碧云轻，建业城西雨又晴。换了罗衣无气力，盈盈，独倚阑干听晚莺。 
<br>何处是归程？脉脉斜阳满旧汀。双桨不来闲梦远，谁迎？自恋苹花住一生。
<br>
<br>
<br>--------------------------------------------------------------------------------
<br>
<br>文廷式(1856-1904)
<br>
<br>蝶恋花
<br>
<br>九十韶光如梦里。寸寸关河，寸寸销魂地。落日野田黄蝶起，古槐丛荻摇深翠。 
<br>惆怅玉箫催别意。蕙些兰骚，未是伤心事。重叠泪痕缄锦字，人生只有情难死。
<br>
<br>水龙吟
<br>
<br>落花飞絮茫茫，古来多少愁人意。游丝窗隙，惊飙树底，暗移人世。
<br>一梦醒来，起看明镜，二毛生矣。有葡萄美酒，芙蓉宝剑，都未称，平生志。 
<br>我是垦塞倍客，二十年、软红尘里。无言独对，青灯一点，神游天际。
<br>海水浮空，空中楼阁，万重苍翠。待骖鸾归去，层霄回首，又西风起。
<br>
<br>好事近 湘舟有作
<br>
<br>翠岭一千寻，岭上彩云如幄。云影波光相射，荡楼台春绿。　 
<br>仙鬟撩鬓倚双扉，窈窕一枝玉。日暮九疑何处？认舜祠丛竹。
<br>
<br>祝英台近
<br>
<br>剪鲛绡，传燕语，黯黯碧草暮。愁望春归，春到更无绪。
<br>园林红紫千千，放教狼藉，休但怨、连番风雨。 
<br>谢桥路，十载重约钿车，惊心旧游误。玉佩尘生，此恨奈何许！
<br>倚楼极目天涯，天涯尽处，算只有濛濛飞絮。
<br>
<br>天仙子
<br>
<br>草绿裙腰山染黛，闲恨闲愁侬不解。莫愁艇子渡江时，九鸾钗，双凤带，杯酒劝郎情似海。
<br>
<br>
<br>--------------------------------------------------------------------------------
<br>
<br>郑文焯(1856-1918)
<br>
<br>玉楼春
<br>
<br>梅花过了仍风雨，著意伤春天不许。西园词酒去年同，别是一番惆怅处。 
<br>一枝照水浑无语，日见花飞随水去。断红还逐晚潮回，相映枝头红更苦。
<br>
<br>浣溪沙
<br>
<br>从石楼、石壁，往来邓尉山中
<br>
<br>一半黄梅杂雨晴，虚岚浮翠带湖明，闲云高鸟共身轻。
<br>山果打头休论价，野花盈手不知名，烟峦直是画中行。
<br>
<br>
<br>--------------------------------------------------------------------------------
<br>
<br>朱孝臧(1857-1931)
<br>
<br>乌夜啼 同瞻园登戒坛千佛阁
<br>
<br>春云深宿虚坛，磬初残，步绕松阴双引出朱阑。 吹不断，黄一线，是桑干，又是夕阳无语下苍山。
<br>
<br>清平乐 夜发香港
<br>
<br>舷灯渐灭，沙动荒荒月。极目天低无去鹘，何处中原一发？　　
<br>江湖息影初程，舵楼一笛风生。不信狂涛东驶，蛟龙偶语分明。
<br>
<br>浣溪沙 
<br>
<br>独鸟冲波去意闲，坏霞如赭水如笺。为谁无尽写江天。
<br>并舫风弦弹月上，当窗山髻挽云还；独经行处未荒寒。
<br>
<br>浣溪沙 
<br>
<br>翠阜红匪夹岸迎，阻风滋味暂时生。水窗官烛泪纵横。
<br>禅悦新耽如有会，酒悲突起总无名。长川孤月向谁明。
<br>
<br>南乡子
<br>
<br>病枕不成眠，百计湛冥梦小安。际晓东窗鹈鴂唤，无端，一度残春一惘然。 
<br>歌底与尊前，岁岁花枝解放颠。一去不回成永忆，看看，唯有承平与少年。
<br>
<br>
<br>--------------------------------------------------------------------------------
<br>
<br>康有为(1858-1927)
<br>
<br>蝶恋花
<br>
<br>记得珠帘初卷处，人倚阑干，被酒刚微醉。翠叶飘零秋自语，晓风吹堕横塘路。 
<br>词客看花心意苦，坠粉零香，果是谁相误。三十六陂飞细雨，明朝颜色难如故。
<br>
<br>
<br>--------------------------------------------------------------------------------
<br>
<br>况周颐(1859-1926)
<br>
<br>苏武慢 寒夜闻角
<br>
<br>愁入云遥，寒禁霜重，红烛泪深人倦。情高转抑，思往难回，凄咽不成清变。
<br>风际断时，迢递天涯，但闻更点。枉教人回首，少年丝竹，玉容歌管。　　
<br>凭作出、百绪凄凉，凄凉惟有，花冷月闲庭院。珠帘绣幕，可有人听？听也可曾肠断？
<br>除却塞鸿，遮莫城乌，替人惊惯。料南枝明月，应减红香一半。
<br>
<br>定风波
<br>
<br>未问兰因已惘然，垂杨西北有情天。水月镜花终幻迹，赢得，半生魂梦与缠绵。 
<br>户网游丝浑是罥，被池方锦岂无缘？为有相思能驻景，消领，逢春惆怅似当年。
<br>
<br>浣溪沙
<br>
<br>风雨高楼悄四围，残灯黏壁淡无辉，篆烟犹袅旧屏帏。
<br>己忍寒欺罗袖薄？断无春逐柳绵归。坐深愁极一沾衣。
<br>
<br>浣溪沙
<br>
<br>一向温存爱落晖，伤春心眼与愁宜，画阑凭损缕金衣。
<br>渐冷香如人意改，重寻梦亦昔游非。那能时节更芳菲。
<br>
<br>
<br>--------------------------------------------------------------------------------
<br>
<br>陈洵(1871-1942)
<br>
<br>南乡子
<br>
<br>己巳三月，自郡城归乡，过区菶吾西园话旧
<br>
<br>不用问田园，十载归来故旧欢。一笑从知春有意，篱边，三两余花向我妍。 　
<br>哀乐信无端，但觉吾心此处安。谁分去来乡国事，凄然，曾是承平两少年。
<br>
<br>
<br>--------------------------------------------------------------------------------
<br>
<br>梁启超(1873-1927)
<br>
<br>金缕曲
<br>
<br>丁未五月归国，旋复东渡，却寄沪上诸子
<br>
<br>瀚海飘流燕。乍归来、依依难认，旧家庭院。惟有年时芳俦在，一例差池双剪。
<br>相对向、斜阳凄怨。欲诉奇愁无可诉，算兴亡、已惯司空见。忍抛得，泪如线。 
<br>故巢似与人留恋。最多情、欲黏还坠，落泥片片。我自殷勤衔来补，珍重断红犹软。
<br>又生恐、重帘不卷。十二曲阑春寂寂，隔蓬山、何处窥人面？休更问，恨深浅。
<br>
<br>
<br>--------------------------------------------------------------------------------
<br>
<br>秋瑾(1875-1907)
<br>
<br>满江红
<br>
<br>小住京华，早又是中秋佳节。为篱下黄花开遍，秋容如拭。
<br>四面歌残终破楚，八年风味徒思浙。苦将侬强派作蛾眉，殊未屑！　　
<br>身不得，男儿列，心却比，男儿烈！算平生肝胆，不因人热。
<br>俗子胸襟谁识我？英雄末路当折磨。莽红尘何处觅知音？青衫湿！ 
<br>
<br>
<br>--------------------------------------------------------------------------------
<br>
<br>麦孟华(1877-1927)
<br>
<br>解连环
<br>
<br>酬任公，用梦窗留别石帚韵
<br>
<br>旅怀千结，数征鸿过尽，暮云无极。怪断肠、芳草萋萋，却绿到天涯，酿成春色。
<br>尽有轻阴，未应恨、浮云西北。祗鸾钗密约，凤屧旧尘，梦回凄忆。　 
<br>年华逝波渐掷。叹蓬山路阻，乌盼头白。近夕阳、处处啼鹃，更刬地乱红，暗帘愁碧。
<br>怨叶相思，待题付、西流潮汐。怕春波、载愁不去，恁生见得？
<br>
<br>
<br>--------------------------------------------------------------------------------
<br>
<br>王国维(1877-1927)
<br>
<br>蝶恋花
<br>
<br>百尺朱楼临大道。楼外轻雷，不问昏和晓。独倚阑于人窈窕，闲中数尽行人小。 
<br>一霎车尘生树杪。陌上楼头，都向尘中老。薄晚西风吹雨到，明朝又是伤流潦。
<br>
<br>点绛唇
<br>
<br>屏却相思，近来知道都无益。不成抛掷，梦里终相觅。
<br>醒后楼台，与梦俱明灭。西窗白，纷纷凉月，一院丁香雪。
<br>
<br>点绛唇
<br>
<br>厚地高天，侧身颇觉平生左，小斋如舸，自许回旋可。
<br>聊复浮尘，得此须臾我。乾坤大，霜林独坐，红叶纷纷堕。
<br>
<br>蝶恋花
<br>
<br>窗外绿阴添几许？剩有朱樱，尚系残春住。老尽莺雏无一语，飞来衔得樱桃去。 
<br>坐看面梁双燕乳。燕语呢喃，似惜人迟暮。自是思量渠不与，人间总被思量误。
<br>
<br>虞美人
<br>
<br>碧苔深锁长门路，总为蛾眉误。自来积毁骨能销，何况真红、一点臂砂娇。 
<br>妾身但使分明在，肯把朱颜悔？从今不复梦承恩，且自簪花，坐赏镜中人。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
