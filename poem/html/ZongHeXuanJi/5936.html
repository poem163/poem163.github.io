<HTML>
<HEAD>
<TITLE>楚辞繁体精校本（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/GuJinShiJi/">古今诗集</a> <font color=4C4C4C>&gt;&gt; </font><a href="../../html/ZongHeXuanJi/">综合选集</a> <FONT color=#BCB6A0>&gt;&gt;</font> 楚辞繁体精校本（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>楚辞繁体精校本（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-30&nbsp;&nbsp;文章类别:综合选集&nbsp;&nbsp;阅读次数:<script language=javascript src="../../hits.php?articleid=5936"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'楚辞繁体精校本（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[楚辞繁体精校本（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 憂苦
<br>
<br>悲余心之悁悁兮，哀故邦之逢殃。
<br>
<br>辭九年而不復兮，獨煢煢而南行。
<br>
<br>思余俗之流風兮，心紛錯而不受。
<br>
<br>遵野莽以呼風兮，步從容於山□。
<br>
<br>巡陸夷之曲衍兮，幽空虛以寂寞。
<br>
<br>倚石巖以流涕兮，憂憔悴而無樂。
<br>
<br>登巑岏以長企兮，望南郢而闚之。
<br>
<br>山修遠其遼遼兮，塗漫漫其無時。
<br>
<br>聽玄鶴之晨鳴兮，于高岡之峨峨。
<br>
<br>獨憤積而哀娛兮，翔江洲而安歌。
<br>
<br>三鳥飛以自南兮，覽其志而欲北。
<br>
<br>願寄言於三鳥兮，去飄疾而不可得。
<br>
<br>欲遷志而改操兮，心紛結其未離。
<br>
<br>外彷徨而游覽兮，內惻隱而含哀。
<br>
<br>聊須臾以時忘兮，心漸漸其煩錯。
<br>
<br>願假簧以舒憂兮，志紆鬱其難釋。
<br>
<br>歎《離騷》以揚意兮，猶未殫於《九章》。
<br>
<br>長噓吸以於悒兮，涕橫集而成行。
<br>
<br>傷明珠之赴泥兮，魚眼璣之堅藏。
<br>
<br>同駑鸁與□駔兮，雜斑□與闒茸。
<br>
<br>葛藟虆於桂樹兮，鴟鴞集於木蘭。
<br>
<br>偓促談於廊廟兮，律魁放乎山間。
<br>
<br>惡虞氏之簫韶兮，好遺風之激楚。
<br>
<br>潛周鼎於江淮兮，爨土鬵於中宇。
<br>
<br>且人心之持舊兮，而不可保長。
<br>
<br>邅彼南道兮，征夫宵行。
<br>
<br>思念郢路兮，還顧睠睠。
<br>
<br>涕流交集兮，泣下漣漣。
<br>
<br>歎曰：
<br>
<br>登山長望中心悲兮，
<br>
<br>菀彼青青泣如頹兮，
<br>
<br>留思北顧涕漸漸兮，
<br>
<br>折銳摧矜凝氾濫兮，
<br>
<br>念我煢煢魂誰求兮，
<br>
<br>僕夫慌悴散若流兮。
<br>
<br>愍命
<br>
<br>昔皇考之嘉志兮，喜登能而亮賢。
<br>
<br>情純潔而罔薉兮，姿盛質而無愆。
<br>
<br>放佞人與諂諛兮，斥讒夫與便嬖。
<br>
<br>親忠正之悃誠兮，招貞良與明智。
<br>
<br>心溶溶其不可量兮，情澹澹其若淵。
<br>
<br>回邪辟而不能入兮，誠願藏而不可遷。
<br>
<br>逐下袟於後堂兮，迎虙妃於伊雒。
<br>
<br>刜讒賊於中廇兮，選呂管於榛薄。
<br>
<br>叢林之下無怨士兮，江河之畔無隱夫。
<br>
<br>三苗之徒以放逐兮，伊皋之倫以充廬。
<br>
<br>今反表以為裏兮，顛裳以為衣。
<br>
<br>戚宋萬於兩楹兮，廢周邵於遐夷。
<br>
<br>卻騏驥以轉運兮，騰驢□以馳逐。
<br>
<br>蔡女黜而出帷兮，戎婦入而綵繡服。
<br>
<br>慶忌囚於阱室兮，陳不占戰而赴圍。
<br>
<br>破伯牙之號鍾兮，挾人箏而彈緯。
<br>
<br>藏□石於金匱兮，捐赤瑾於中庭。
<br>
<br>韓信蒙於介胄兮，行夫將而攻城。
<br>
<br>莞芎棄於澤洲兮，瓟瓥蠹於筐簏。
<br>
<br>麒麟奔於九皋兮，熊羆群而逸囿。
<br>
<br>折芳枝與瓊華兮，樹枳棘與薪柴。
<br>
<br>掘荃蕙與射干兮，耘藜藿與蘘荷。
<br>
<br>惜今世其何殊兮，遠近思而不同。
<br>
<br>或沈淪其無所達兮，或清激其無所通。
<br>
<br>哀余生之不當兮，獨蒙毒而逢尤。
<br>
<br>雖謇謇以申志兮，君乖差而屏之。
<br>
<br>誠惜芳之菲菲兮，反以茲為腐也。
<br>
<br>懷椒聊之蔎蔎兮，乃逢紛以罹詬也。
<br>
<br>歎曰：
<br>
<br>嘉皇既歿終不返兮，
<br>
<br>山中幽險郢路遠兮，
<br>
<br>讒人諓諓孰可愬兮，
<br>
<br>征夫罔極誰可語兮？
<br>
<br>行□累欷聲喟喟兮，
<br>
<br>懷憂含戚何侘傺兮。
<br>
<br>思古
<br>
<br>冥冥深林兮樹木鬱鬱。
<br>
<br>山參差以嶄巖兮，阜杳杳以蔽日。
<br>
<br>悲余心之悁悁兮，目眇眇而遺泣。
<br>
<br>風騷屑以搖木兮，雲吸吸以湫戾。
<br>
<br>悲余生之無歡兮，愁倥傯於山陸。
<br>
<br>旦徘徊於長阪兮，夕仿偟而獨宿。
<br>
<br>髮披披以鬤鬤兮，躬劬勞而瘏悴。
<br>
<br>魂俇俇而南行兮，泣霑襟而濡袂。
<br>
<br>心嬋媛而無告兮，口噤閉而不言。
<br>
<br>違郢都之舊閭兮，回湘、沅而遠遷。
<br>
<br>念余邦之橫陷兮，宗鬼神之無次。
<br>
<br>閔先嗣之中絕兮，心惶惑而自悲。
<br>
<br>聊浮游於山□兮，步周流於江畔。
<br>
<br>臨深水而長嘯兮，且倘佯而氾觀。
<br>
<br>興離騷之微文兮，冀靈修之壹悟。
<br>
<br>還余車於南郢兮，復往軌於初古。
<br>
<br>道修遠其難遷兮，傷余心之不能已。
<br>
<br>背三五之典刑兮，絕洪範之辟紀。
<br>
<br>播規矩以背度兮，錯權衡而任意。
<br>
<br>操繩墨而放棄兮，傾容幸而侍側。
<br>
<br>甘棠枯於豐草兮，藜棘樹於中庭。
<br>
<br>西施斥於北宮兮，仳倠倚於彌楹。
<br>
<br>烏獲戚而驂乘兮，燕公操於馬圉。
<br>
<br>蒯聵登於清府兮，咎繇棄而在野外。
<br>
<br>蓋見茲以永歎兮，欲登階而狐疑。
<br>
<br>□白水而高騖兮，因徙弛而長辭。
<br>
<br>歎曰：
<br>
<br>倘佯壚阪沼水深兮，
<br>
<br>容與漢渚涕淫淫兮，
<br>
<br>鍾牙已死誰為聲兮？
<br>
<br>纖阿不御焉舒情兮，
<br>
<br>曾哀悽欷心離離兮，
<br>
<br>還顧高丘泣如灑兮。
<br>
<br>遠遊
<br>
<br>悲余性之不可改兮，屢懲艾而不迻。
<br>
<br>服覺□以殊俗兮，貌揭揭以巍巍。
<br>
<br>譬若王僑之乘雲兮，載赤霄而淩太清。
<br>
<br>欲與天地參壽兮，與日月而比榮。
<br>
<br>登崑崙而北首兮，悉靈圉而來謁。
<br>
<br>選鬼神於太陰兮，登閶闔於玄闕。
<br>
<br>回朕車俾西引兮，褰虹旗於玉門。
<br>
<br>馳六龍於三危兮，朝西靈於九濱。
<br>
<br>結余軫於西山兮，橫飛谷以南征。
<br>
<br>絕都廣以直指兮，歷祝融於朱冥。
<br>
<br>枉玉衡於炎火兮，委兩館于咸唐。
<br>
<br>貫澒濛以東朅兮，維六龍於扶桑。
<br>
<br>周流覽於四海兮，志升降以高馳。
<br>
<br>徵九神於回極兮，建虹采以招指。
<br>
<br>駕鸞鳳以上遊兮，從玄鶴與鷦明。
<br>
<br>孔鳥飛而送迎兮，騰群鶴於瑤光。
<br>
<br>排帝宮與羅囿兮，升縣圃以眩滅。
<br>
<br>結瓊枝以雜佩兮，立長庚以繼日。
<br>
<br>淩驚雷以軼駭電兮，綴鬼谷於北辰。
<br>
<br>鞭風伯使先驅兮，囚靈玄於虞淵。
<br>
<br>□高風以低佪兮，覽周流於朔方。
<br>
<br>就顓頊而敶辭兮，考玄冥於空桑。
<br>
<br>旋車逝於崇山兮，奏虞舜於蒼梧。
<br>
<br>濟楊舟於會稽兮，就申胥於五湖。
<br>
<br>見南郢之流風兮，殞余躬於沅湘。
<br>
<br>望舊邦之黯黮兮，時溷濁其猶未央。
<br>
<br>懷蘭茞之芬芳兮，妒被離而折之。
<br>
<br>張絳帷以襜襜兮，風邑邑而蔽之。
<br>
<br>日暾暾其西舍兮，陽焱焱而復顧。
<br>
<br>聊假日以須臾兮，何騷騷而自故。
<br>
<br>歎曰：
<br>
<br>譬彼蛟龍乘雲浮兮，
<br>
<br>汎淫澒溶紛若霧兮，
<br>
<br>潺湲轇轕雷動電發馺高舉兮，
<br>
<br>升虛淩冥沛濁浮清入帝宮兮，
<br>
<br>搖翹奮羽馳風騁雨游無窮兮。
<br>
<br>
<br>--------------------------------------------------------------------------------
<br>
<br>楚辭卷第十七
<br>
<br>九思
<br>
<br>逢尤
<br>
<br>悲兮愁，哀兮憂，
<br>
<br>天生我兮當闇時，被諑譖兮虛獲尤。
<br>
<br>心煩憒兮意無聊，嚴載駕兮出戲游。
<br>
<br>周八極兮歷九州，求軒轅兮索重華。
<br>
<br>世既卓兮遠眇眇，握佩玖兮中路躇。
<br>
<br>羨咎繇兮建典謨，懿風后兮受瑞圖。
<br>
<br>愍余命兮遭六極，委玉質兮於泥塗。
<br>
<br>遽傽遑兮驅林澤，步屏營兮行丘阿。
<br>
<br>車軏折兮馬虺頹，惷悵立兮涕滂□。
<br>
<br>思丁文兮聖明哲，哀平差兮迷謬愚。
<br>
<br>呂傅舉兮殷周興，忌嚭專兮郢吳虛。
<br>
<br>仰長歎兮氣□結，悒殟絕兮咶復蘇。
<br>
<br>虎兕爭兮於廷中，豺狼鬥兮我之隅。
<br>
<br>雲霧會兮日冥晦，飄風起兮揚塵埃。
<br>
<br>走鬯罔兮乍東西，欲竄伏兮其焉如？
<br>
<br>念靈閨兮隩重深，願竭節兮隔無由。
<br>
<br>望舊邦兮路逶隨，憂心悄兮志勤劬。
<br>
<br>魂煢煢兮不遑寐，目眽眽兮寤終朝。
<br>
<br>怨上
<br>
<br>令尹兮謷謷，群司兮譨譨。
<br>
<br>哀哉兮淈淈，上下兮同流。
<br>
<br>菽藟兮蔓衍，芳虈兮挫枯。
<br>
<br>朱紫兮雜亂，曾莫兮別諸。
<br>
<br>倚此兮巖穴，永思兮窈悠。
<br>
<br>嗟懷兮眩惑，用志兮不昭。
<br>
<br>將喪兮玉斗，遺失兮鈕樞。
<br>
<br>我心兮煎熬，惟是兮用憂。
<br>
<br>進惡兮九旬，退顧兮彭務。
<br>
<br>擬斯兮二蹤，未知兮所投。
<br>
<br>謠吟兮中野，上察兮璇璣。
<br>
<br>大火兮西睨，攝提兮運低。
<br>
<br>雷霆兮硠□，雹霰兮霏霏。
<br>
<br>奔電兮光晃，涼風兮愴悽。
<br>
<br>鳥獸兮驚駭，相從兮宿棲。
<br>
<br>鴛鴦兮噰噰，狐狸兮徾徾。
<br>
<br>哀吾兮介特，獨處兮罔依。
<br>
<br>螻蛄兮鳴東，蟊□兮號西。
<br>
<br>蛓緣兮我裳，蠋入兮我懷。
<br>
<br>蟲豸兮夾余，惆悵兮自悲。
<br>
<br>佇立兮忉怛，心結縎兮折摧。
<br>
<br>疾世
<br>
<br>周徘徊兮漢渚，求水神兮靈女。
<br>
<br>嗟此國兮無良，媒女詘兮謰謱。
<br>
<br>鴳雀列兮譁讙，鴝鵒鳴兮聒余。
<br>
<br>抱昭華兮寶璋，欲衒鬻兮莫取。
<br>
<br>言旋邁兮北徂，叫我友兮配耦。
<br>
<br>日陰曀兮未光，闃睄窕兮靡睹。
<br>
<br>紛載驅兮高馳，將諮詢兮皇羲。
<br>
<br>遵河皋兮周流，路變易兮時乖。
<br>
<br>濿滄海兮東游，沐盥浴兮天池。
<br>
<br>訪太昊兮道要，云靡貴兮仁義。
<br>
<br>志欣樂兮反征，就周文兮邠歧。
<br>
<br>秉玉英兮結誓，日欲暮兮心悲。
<br>
<br>惟天祿兮不再，背我信兮自違。
<br>
<br>踰隴堆兮渡漠，過桂車兮合黎。
<br>
<br>赴崑山兮馽騄，從卬遨兮棲遲。
<br>
<br>吮玉液兮止渴，齧芝華兮療饑。
<br>
<br>居嵺廓兮□疇，遠梁昌兮幾迷。
<br>
<br>望江漢兮濩渃，心緊絭兮傷懷。
<br>
<br>時昢昢兮且旦，塵莫莫兮未晞。
<br>
<br>憂不暇兮寢食，吒增歎兮如雷。
<br>
<br>憫上
<br>
<br>哀世兮睩睩，諓諓兮嗌喔。
<br>
<br>眾多兮阿媚，骫靡兮成俗。
<br>
<br>貪枉兮黨比，貞良兮煢獨。
<br>
<br>鵠竄兮枳棘，鵜集兮帷幄。
<br>
<br>蘮蕠兮青蔥，槁本兮萎落。
<br>
<br>睹斯兮偽惑，心為兮隔錯。
<br>
<br>逡巡兮圃藪，率彼兮畛陌。
<br>
<br>川谷兮淵淵，山峊兮峉峉。
<br>
<br>叢林兮崟崟，株榛兮岳岳。
<br>
<br>霜雪兮漼溰，冰凍兮洛澤。
<br>
<br>東西兮南北，罔所兮歸薄。
<br>
<br>庇廕兮枯樹，匍匐兮巖石。
<br>
<br>踡跼兮寒局數，獨處兮志不申。
<br>
<br>年齒盡兮命迫促，魁壘擠摧兮常困辱。
<br>
<br>含憂強老兮愁無樂。
<br>
<br>鬚髮□□兮□鬢白，思靈澤兮一膏沐。
<br>
<br>懷蘭英兮把瓊若，待天明兮立躑躅。
<br>
<br>雲蒙蒙兮電鯈爍，孤雌驚兮鳴呴呴。
<br>
<br>思怫鬱兮肝切剝，忿悁悒兮孰訴告。
<br>
<br>遭厄
<br>
<br>悼屈子兮遭厄，沈王躬兮湘汨。
<br>
<br>何楚國兮難化，迄乎今兮不易。
<br>
<br>士莫志兮羔裘，競佞諛兮讒鬩鬩。
<br>
<br>指正義兮為曲，訿玉璧兮為石。
<br>
<br>殦鵰游兮華屋，□□棲兮柴蔟。
<br>
<br>起奮迅兮奔走，違群小兮謑□。
<br>
<br>載青雲兮上昇，適昭明兮所處。
<br>
<br>躡天衢兮長驅，踵九陽兮戲蕩。
<br>
<br>越雲漢兮南濟，秣余馬兮河鼓。
<br>
<br>雲霓紛兮晻翳，參辰回兮顛倒。
<br>
<br>逢流星兮問路，顧我指兮從左。
<br>
<br>俓娵觜兮直馳，御者迷兮失軌。
<br>
<br>遂踢達兮邪造，與日月兮殊道。
<br>
<br>志閼絕兮安如，哀所求兮不耦。
<br>
<br>攀天階兮下視，見鄢郢兮舊宇。
<br>
<br>意逍遙兮欲歸，眾穢盛兮沓沓。
<br>
<br>思哽饐兮詰詘，涕流瀾兮如雨。
<br>
<br>悼亂
<br>
<br>嗟嗟兮悲夫，殽亂兮紛拏。
<br>
<br>茅絲兮同綜，冠屨兮共絇。
<br>
<br>督萬兮侍宴，周邵兮負□。
<br>
<br>白龍兮見射，靈龜兮執拘。
<br>
<br>仲尼兮困厄，鄒衍兮幽囚。
<br>
<br>伊余兮念茲，奔遁兮隱居。
<br>
<br>將升兮高山，上有兮猴猿。
<br>
<br>欲入兮深谷，下有兮虺蛇。
<br>
<br>左見兮鳴鵙，右睹兮呼梟。
<br>
<br>惶悸兮失氣，踊躍兮距跳。
<br>
<br>便旋兮中原，仰天兮增歎。
<br>
<br>菅蒯兮野莽，雚葦兮仟眠。
<br>
<br>鹿蹊兮□□叩，貒貉兮蟫蟫。
<br>
<br>鸇鷂兮軒軒，鶉□兮甄甄。
<br>
<br>哀我兮寡獨，靡有兮齊倫。
<br>
<br>意欲兮沈吟，迫日兮黃昏。
<br>
<br>玄鶴兮高飛，曾逝兮青冥。
<br>
<br>鶬鶊兮喈喈，山鵲兮嚶嚶。
<br>
<br>鴻鸕兮振翅，歸鴈兮于征。
<br>
<br>吾志兮覺悟，懷我兮聖京。
<br>
<br>垂屣兮將起，跓□兮須明。
<br>
<br>傷時
<br>
<br>惟昊天兮昭靈，陽氣發兮清明。
<br>
<br>風習習兮和煖，百草萌兮華榮。
<br>
<br>堇荼茂兮扶疏，蘅芷彫兮瑩嫇。
<br>
<br>愍貞良兮遇害，將夭折兮碎糜。
<br>
<br>時混混兮澆饡，哀當世兮莫知。
<br>
<br>覽往昔兮俊彥，亦詘辱兮係纍。
<br>
<br>管束縛兮桎梏，百貿易兮傳賣。
<br>
<br>遭桓繆兮識舉，才德用兮列施。
<br>
<br>且從容兮自慰，玩琴書兮游戲。
<br>
<br>迫中國兮迮□，吾欲之兮九夷。
<br>
<br>超五嶺兮嵯峨，觀浮石兮崔嵬。
<br>
<br>陟丹山兮炎野，屯余車兮黃支。
<br>
<br>就祝融兮稽疑，嘉己行兮無為。
<br>
<br>乃回朅兮北逝，遇神孈兮宴娭。
<br>
<br>欲靜居兮自娛，心愁慼兮不能。
<br>
<br>放余轡兮策駟，忽飆騰兮浮雲。
<br>
<br>蹠飛杭兮越海，從安期兮蓬萊。
<br>
<br>緣天梯兮北上，登太一兮玉臺。
<br>
<br>使素女兮鼓簧，乘戈和兮謳謠。
<br>
<br>聲噭誂兮清和，音晏衍兮要婬。
<br>
<br>咸欣欣兮酣樂，余眷眷兮獨悲。
<br>
<br>顧章華兮太息，志戀戀兮依依。
<br>
<br>哀歲
<br>
<br>旻天兮清涼，玄氣兮高朗。
<br>
<br>北風兮潦洌，草木兮蒼唐。
<br>
<br>蛜蚨兮□□，蝍蛆兮穰穰。
<br>
<br>歲忽忽兮惟暮，余感時兮悽愴。
<br>
<br>傷俗兮泥濁，矇蔽兮不章。
<br>
<br>寶彼兮沙礫，捐此兮夜光。
<br>
<br>椒瑛兮湟汙，□耳兮充房。
<br>
<br>攝衣兮緩帶，操我兮墨陽。
<br>
<br>昇車兮命僕，將馳兮四荒。
<br>
<br>下堂兮見蠆，出門兮觸螽。
<br>
<br>巷有兮蚰蜓，邑多兮螳螂。
<br>
<br>睹斯兮嫉賊，心為兮切傷。
<br>
<br>俛念兮子胥，仰憐兮比干。
<br>
<br>投劍兮脫冕，龍屈兮蜿蟤。
<br>
<br>潛藏兮山澤，匍匐兮叢攢。
<br>
<br>窺見兮溪澗，流水兮沄沄。
<br>
<br>黿鼉兮欣欣，鱣□兮延延。
<br>
<br>群行兮上下，駢羅兮列陳。
<br>
<br>自恨兮無友，特處兮甇甇。
<br>
<br>冬夜兮陶陶，雨雪兮冥冥。
<br>
<br>神光兮熲熲，鬼火兮熒熒。
<br>
<br>修德兮困控，愁不聊兮遑生。
<br>
<br>憂紆兮鬱鬱，惡所兮寫情。
<br>
<br>守志
<br>
<br>陟玉巒兮逍遙，覽高岡兮嶢嶢。
<br>
<br>桂樹列兮紛敷，吐紫華兮布條。
<br>
<br>實孔鸞兮所居，今其集兮惟鴞。
<br>
<br>烏鵲驚兮啞啞，余顧兮怊怊。
<br>
<br>彼日月兮闇昧，障覆天兮祲氛。
<br>
<br>伊我后兮不聰，焉陳誠兮效忠。
<br>
<br>攄羽翮兮超俗，游陶遨兮養神。
<br>
<br>乘六蛟兮蜿蟬，遂馳騁兮陞雲。
<br>
<br>揚彗光兮為旗，秉電策兮為鞭。
<br>
<br>朝晨發兮鄢郢，食時至兮增泉。
<br>
<br>繞曲阿兮北次，造我車兮南端。
<br>
<br>謁玄黃兮納贄，崇忠貞兮彌堅。
<br>
<br>歷九宮兮遍觀，睹祕藏兮寶珍。
<br>
<br>就傳說兮騎龍，與織女兮合婚。
<br>
<br>舉天罼兮掩邪，彀天弧兮射姦。
<br>
<br>隨真人兮翱翔，食元氣兮長存。
<br>
<br>望太微兮穆穆，睨三階兮炳分。
<br>
<br>相輔政兮成化，建烈業兮垂勳。
<br>
<br>目瞥瞥兮西沒，道遐迴兮阻歎。
<br>
<br>志□積兮未通，悵敞罔兮自憐。
<br>
<br>亂曰：
<br>
<br>天庭明兮雲霓藏，三光朗兮鏡萬方。
<br>
<br>斥蜥蜴兮進龜龍，策謀從兮翼機衡。
<br>
<br>配稷契兮恢唐功，嗟英俊兮未為雙。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
