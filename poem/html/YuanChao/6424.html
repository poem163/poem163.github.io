<HTML>
<HEAD>
<TITLE>元诗集 卷01-03 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangHou/">唐后诗选</a> <font color=4C4C4C>&gt;&gt; </font><a href="../../html/YuanChao/">元朝诗选</a> <FONT color=#BCB6A0>&gt;&gt;</font> 元诗集 卷01-03</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>元诗集 卷01-03</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:元朝诗选&nbsp;&nbsp;阅读次数:<script language=javascript src="../../hits.php?articleid=6424"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'元诗集 卷01-03')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[元诗集 卷01-03]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【元诗别裁集】
<br>
<br>　　清·张景星等　编选 
<br>
<br>　　《元诗别裁集》，元代诗选本。清代张景星、姚培谦和王永琪编选。主要编选者为张景星。字行之，奉新(今属江西)人，乾隆十年(1745)进士。曾任河南鲁山知县，后主讲南阳衍畴书院，为清代理学家。此书共8卷，附补遗1卷，共收录古、近体诗600多首，入选作家以由金入元的元好问起到由元入明的杨维桢为止，共100多人，选录面较广。沈钧德序文说此书选诗"略以三唐为准"（"三唐"即盛唐、中唐和晚唐），这实际上是宗当时文坛名流沈德潜选诗的"三唐之格"标准，不同的是沈德潜批评元诗"近纤"，沈钧德序中却驳"元诗纤弱"说。此书原名《元诗百一钞》，有乾隆二十九年然藜阁刊本，当时不甚著名，后被收入《五朝诗别裁集》得以流行。
<br>
<br>【出处】：
<br>中华诗词博览
<br>
<br>
<br>【序】
<br>
<br>　　元诗选本，自苏天爵《文类》诗以下，不及数家，或传或微。迨我朝顾太史广搜博采，秀野草堂所刻，号为极富。然意主于备一代之文献，虽稍已汰繁芜而存雅正，若乃别裁去取，精之又精，俾学者由是而之焉，循元诗盛轨，弗坠唐音，而溯源于《风》、《骚》、汉、魏，则犹有待也。人谓元诗纤弱逊宋，此未究元人大全，遽为一方之论也。遗山未尝仕元，而巨手开先，冠绝于时，固不必言。至如赵、虞、杨、范，皆卓然成家为正宗，晋卿、道传，代兴无愧。其馀骋奇斗丽，不一而足。掇锦囊之逸藻，嗣玉溪之芳韵，又非独雁门、铁崖已也。盖宋诗末流之弊也，为粗率，为生硬；元诗则反是。欲救宋诗流弊，舍元曷以哉？读《百一钞》，沨々乎，洋洋乎，气格声调，进乎古矣。正变以揽诸公之长，故不隘；出入略以三唐为准，故不滥。殆韦相序《又元集》所云"金盘餐沆瀣，花界食醍醐"者耶！学者由是而之焉，循元诗盛轨，弗坠唐音，而溯源于《风》、《骚》、汉、魏，则是钞岂惟足以供咏吟、资挦扯而已。
<br>
<br>　　时乾隆甲申嘉平月 耐庵沈钧德序
<br>
<br>【出处】：
<br>文苑-历代诗集-元诗别裁集
<br>
<br>
<br>
<br>
<br>
<br>
<br>
<br>
<br>
<br>【卷一 五言古】
<br>
<br>　　元好问
<br>
<br>　　箕山
<br>
<br>　　幽林转阴崖，鸟道人迹绝。许君栖隐地，唯有太古雪。人间黄屋贵，物外只自洁。尚厌一瓢喧，重负宁所屑，降衷均义禀，汩利忘智决。得陇又望蜀，有齐安用薛？干戈几蛮触，宇宙日流血。鲁连蹈东海，夷齐采薇蕨。至今阳城山，衡华两丘垤。古人不可作，百念肝肺热。浩歌北风前，悠悠送孤月。
<br>
<br>　　缑山置酒（同内翰冯丈叔献、雷兄希颜赋诗，分韵得"宾"字。）
<br>
<br>　　灵宫肃清晓，细柏含古春。人言王子乔，鹤驭此上宾。白云山苍苍，平田木欣欣。登高览元化，浩荡融心神。西望洛阳城，大路通平津。行人细如蚁，扰扰争红尘。蓬莱风涛深，鬓毛日夜新。殷勤一杯酒，愧尔云间人。
<br>
<br>　　光武台
<br>
<br>　　东南地上游，荆楚兵四冲。游子十月来，登高送长鸿。当年赤帝孙，提剑起蒿蓬。一顾滍水断，再顾新都空。雷霆万万古，青天看飞龙。巍然此遗台，落日荒烟重。谁见经纶初，指挥走群雄。白水日夜东，石麟几秋风。空余广武叹，无复云台功。
<br>
<br>　　颍亭留别（同李冶仁卿、张肃子敬、王元亮子正分韵得"画"字。）
<br>
<br>　　故人重分携，临流驻归驾。乾坤展清眺，万景若相借。北风三日雪，太素秉元化。九山郁峥嵘，了不受陵跨。寒波淡淡起，白鸟悠悠下。怀归人自急，物态本闲暇。壶觞负吟啸，尘士足悲咤。回首亭中人，平林淡如画。
<br>
<br>　　氵隐亭
<br>
<br>　　春物已清美，客怀自幽独。危亭一徘徊，翛然若新沐。宿云淡野川，元气浮草木。微茫尽楚尾，平远疑杜曲。生平远游赋，吟讽心自足。朅来著世网，抑抑就边幅。人生要适情，无荣复何辱。乾坤入望眼，容我谢羁束。一笑白鸥前，春波动新绿。
<br>
<br>　　出京（史院得告归嵩山侍下。）
<br>
<br>　　从宦非所堪，长告欣得请。驱马出国门，白日触隆景。半生无根著，飘转如断梗。一昨随牒来，六月阻归省。城居苦湫隘，群动日蛙黾。惭愧山中人，团茅遂幽屏。尘泥久相涴，梦寐见清颍。矫首孤云飞，西南路何永。
<br>
<br>　　少林
<br>
<br>　　云林入清深，禅房坐萧爽。澄泉洁余习，高鸟唤长往。我无元豹姿，漫有紫霞想。回首山中云，灵芝日应长。
<br>
<br>　　刘曲龙潭
<br>
<br>　　层冰积浩荡，陵谷低吞吐。窈窕转幽壑，突兀开净宇。回头山水县，亦复堕尘土。孤云铁梁北，宇宙一仰俯。风景初不殊，川途忽修阻。寒潭海眼净，黕黑自太古。蛰龙何年卧，万国待霖雨。谁能裂苍崖，雷风看掀举。（山中人岁旱则转大石入潭中以骇龙，瞬息致雨，故云。）
<br>
<br>　　龙门杂诗
<br>
<br>　　石楼绕清伊，尘土天所限。人言无僧久，草满不复铲。滩声激悲壮，山意出高蹇。当年香山老，挂冠遂忘返。高情留诗轴。清话入禅版。谁言海山去，萧散仍在眼。溪寒不可涉，倚杖西林晚。
<br>
<br>　　晓发石门渡湍水道中（《水经》，湍音专。）
<br>
<br>　　疏星淡秋明，阴霞绚朝映。积雨成坐愁，晨光动幽兴。石门归驭引，湍浦渔舠并。旷荡万景新，归藏四山静。平湖风漪绿，远岸秋沙净。洋洋游鱼逝，泛泛轻鸥泳。隐显乖夙心，感遇见真性。倦游时自悼，违己将安竟。忧端从中来，茫茫发孤咏。
<br>
<br>　　戴表元
<br>
<br>　　宿福海寺
<br>
<br>　　斫岩苍龙角，汲流紫云根。道人不绝俗，自然无耳喧。屋脊挂修岭，一日过千辕。此中但高卧，松风有清言。听之亦无有，风定松在门。炊成我欲去，独鹤鸣朝暾。
<br>
<br>　　黄庚
<br>
<br>　　约王琴所不来舟中偶成
<br>
<br>　　清飚卷炎埃，碧水出秋素。迢迢见山亭，回首隔烟雾。洒帘扬渔村，笳鼓响军戍。倚篷问舟人，云是三江路。篱落鸡欲栖，野水牛已渡。钓翁吹荻烟，稚子收渔具。抱琴人不来，残阳在高树。
<br>
<br>　　赵孟頫
<br>
<br>　　张詹事遂初亭
<br>
<br>　　青山缭神京，佳气溢芳甸。林亭去天咫，万状争自献。年多嘉木合，春晚余花殿。雕阑留戏蝶，藻井语娇燕。退食鸣玉珂，友于此终宴。钟鼓乐清时，衣冠集群彦。朝市尘得侵，图书味方远。纷华虽在眼，道胜安用战？初心良已遂，雅志由此见。何事江海人，山林未如愿。
<br>
<br>　　题耕织图二十四首奉懿旨撰
<br>
<br>　　田家重元日，置酒会邻里。小大易新衣，相戒未明起。老翁年已迈，含笑弄孙子。老妪惠且慈，白发被两耳。杯盘且罗列，饮食致甘旨。相呼团圞坐，聊慰衰莫齿。田硗借人力，粪壤要锄理。新岁不敢闲，农事自兹始。（正月。）
<br>
<br>　　东风吹原野，地冻亦已消。早觉农事动，荷锄过相招。迟迟朝日上，炊烟出林梢。土膏脉既起，良耜利若刀。高低遍翻垦，宿草不待烧。幼妇颇能家，井臼常自操。散灰缘旧俗，门径环周遭。所冀岁有成，殷勤在今朝。（二月。）
<br>
<br>　　良农知土性，肥瘠有不同。时至万物生，芽蘖由地中。秉耒向畎亩，忽遍西与东。举家往于田，劳瘁在尔农。春雨及时降，被野何蒙蒙。乘兹各播种，庶望西成功。培根利秋实，仰天望年丰。但使阴阳和，自然仓廪充。（三月。）
<br>
<br>　　孟夏土加润，苗生无近远。漫漫冒浅陂，芃芃被长阪。嘉谷虽已殖，恶草亦滋蔓。君子与小人，并处必为患。朝朝荷锄往，薅耨忘疲倦。旦随鸟雀起，归与牛羊晚。有妇念将饥，过午可无饭。一饱不易得，念此独长叹。（四月。）
<br>
<br>　　仲夏苦雨干，二麦先后熟。南风吹陇亩，惠气散清淑。是为农夫庆，所望实其腹。酤酒醉比邻，语笑声满屋。纷然收获罢，高廪起相属。有周成王业，后稷播百谷。皇天贻来牟，长世自兹卜。愿言仍岁稔，四海尽蒙福。（五月。）
<br>
<br>　　当昼耘水田，农夫亦良苦。赤日背欲裂，白汗洒如雨。匍匐行水中，泥淖及腰膂。新苗抽利剑，割肤何痛楚。夫耘妇当馌，奔走及亭午。无时暂休息，不得避炎暑。谁怜万民食，粒粒非易取。愿陈知稼穑，《无逸》传自古。（六月。）
<br>
<br>　　大火既西流，凉风日凄厉。古人重稼穑，力田在匪懈。效行省农事，禾黍何旆旆。碾以他山石，玉粒使人爱。大祀须粢盛，一一稽古制。是为五谷长，异彼稊与稗。炊之香且美，可用享上帝。岂惟足食人，一饱有所待。（七月。）
<br>
<br>　　白露下百草，茎叶日纷委。是时禾黍登，充积遍都鄙。在郊既千庾，入邑复万轨。人言田家乐，此乐谁可比。租赋以输官，所余足储峙。不然风雪至，冻馁及妻子。优游茅檐下，庶可以卒岁。太平元有象，治世乃如此。（八月。）
<br>
<br>　　大家饶米面，何啻百室盈。纵复人力多，舂磨常不停。激水转大轮，硙碾亦易成。古人有机智，用之可厚生。朝出连百车，莫入还满庭。勾稽数多寡，必假布算精。小人好争利，昼夜心营营。君子贵知足，知足万虑轻。（九月。）
<br>
<br>　　孟冬农事毕，谷粟既已藏。弥望四野空，藁秸亦在场。朝廷政方理，庶事和阴阳。所以频岁登，不忧旱与蝗。置酒燕乡里，尊老列上行。肴羞不厌多，炰羔复烹羊。纵饮穷日夕，为乐殊未央。祷天祝圣人，万年长寿昌。（十月。）
<br>
<br>　　农家值丰年，乐事日熙熙。黑黍可酿酒，在牢羊豕肥。东邻有一女，西邻有一儿。儿年十五六，女大亦可笄。财礼不求备，多少取随宜。冬前与冬后，昏嫁利此时。但愿子孙多，门户可扶持。女当力蚕桑，男当力耘耔。（十一月。）
<br>
<br>　　一日不力作，一日食不足。惨淡岁云莫，风雪入破屋。老农气力衰，伛偻腰背曲。索綯民事急，昼夜互相续。饭牛欲牛肥，茭藁亦预蓄，蹇驴虽劣弱，挽车致百斛。农家极劳苦，岁岂恒稔熟。能知稼穑艰，天下自蒙福。（十二月。）△右耕。
<br>
<br>　　正月新献岁，最先理农器。女工并时兴，蚕室临期治。初阳力未胜，早春尚寒气。窗户当奥密，勿使风雨至。田畴耕耨动，敢不修耒耜。经冬牛力弱，相戒勤饭饲。万事非预备，仓卒恐不易。田家亦良苦，舍此复何计？（正月。）
<br>
<br>　　仲春冻初解，阳气方满盈。旭日照原野，万物皆欣荣。是时可种桑，插地易抽萌。列树遍阡陌，东西各纵横。岂惟篱落间，采叶惮远行。大哉皇元化，四海无交兵。种桑日已广，弥望绿云平。匪惟锦绮谋，只以厚民生。（二月。）
<br>
<br>　　三月蚕始生，纤细如牛毛。婉娈闺中女，素手握金刀。切叶以饲之，拥纸散周遭。庭树鸣黄鸟，发声和且娇。蚕饥当采桑，何暇事游遨。田时人力少，丈夫方种苗。相将挽长条，盈筐不终朝。数口望无寒，敢辞终岁劳。（三月。）
<br>
<br>　　四月夏气清，蚕大已属眠。高首何昂昂，蛾眉复娟娟。不忧桑叶少，遍野如绿烟。相呼携筐去，迢递立远阡。梯空伐条枚，叶上露未干。蚕饥当早归，秉心静以专。饬躬修妇事，僶勉当盛年。救忙多女伴，笑语方喧然。（四月。）
<br>
<br>　　五月夏以半，谷莺先弄晨。老蚕成雪茧，吐丝乱纷纭。伐苇作薄曲，束缚齐榛榛。黄者黄如金，白者白如银。烂然满筐筥，爱此颜色新。欣欣举家喜，稍慰经时勤。有客过相问，笑声闻四邻。论功何所归？再拜谢蚕神。（五月。）
<br>
<br>　　釜下烧桑柴，取茧投釜中。纤纤女儿手，抽丝疾如风。田家五六月，绿树阴相蒙。但闻缫车响，远接村西东。旬日可经绢，弗忧杼轴空。妇人能蚕桑，家道当不穷。更望时雨足，二麦亦稍丰。酤酒田家饮，醉倒妪与翁。（六月。）
<br>
<br>　　七月暑尚炽，长日弄机杼。头蓬不暇梳，挥手汗如雨。嘤嘤时鸟鸣，灼灼红榴吐。何心娱耳目，往来忘伛偻。织为机中素，老幼要纫补。青灯照夜梭，蟋蟀窗外语。辛勤亦何有，身体衣几缕？嫁为田家妇，终岁服劳苦。（七月。）
<br>
<br>　　池水何洋洋，沤麻水中央。数日庶可取，引过两手长。织绢能几时，织布已复忙。依依小儿女，岁晚叹无裳。布襦不掩胫，念之热中肠。朝缉满一篮，莫缉满一筐。行看机中布，计日渐可量。我衣苟已成，不忧天早霜。（八月。）
<br>
<br>　　季秋霜露降，凛凛寒气生。是月当授衣，有布织未成。天寒催刀尺，机杼可无营。教女学纺纑，举足疾且轻。舍南与舍北，嘒嘒闻车声。通都富豪家，华屋贮娉婷。被服杂罗绮，五色相间明。听说贫家女，恻然当动情。（九月。）
<br>
<br>　　丰年禾黍登，农心稍逸乐。小儿渐长大，终岁荷锄。目不识一字，每念心作恶。东邻方迎师，收拾令上学。后月日南至，相贺因旧俗。为女裁新衣，修短巧量度。龟手事塞向，庶御北风虐。人生真可叹，至老长力作。（十月。）
<br>
<br>　　冬至阳来复，草木渐滋萌。君子重其然，吾道自此亨。父母坐堂上，子孙列前荣。再拜称上寿，所愿百福并。人生属明时，四海方太平。民无札瘥者，厚泽敷群情。衣食苟给足，礼义自此生。愿言兴学校，庶几教化成。（十一月。）
<br>
<br>　　忽忽岁将尽，人事可稍休。寒风吹桑林，日夕声飕飗。墙南地不冻，垦掘为坑沟。斫桑埋其中，明年芽早抽。是月浴蚕种，自古相传流。蚕出易脱壳，丝纩亦倍收。及时不努力，知有来岁不。手冻不足惜，冀免号寒忧。（十二月。）
<br>
<br>　　贡奎
<br>
<br>　　题陈氏所藏著色山水图
<br>
<br>　　独卧晓慵起，梦中千万山。推窗烟云满，一笑咫尺间。袅袅美人妆，金碧粲笄鬟。素波净如镜，绿蘋点溪湾。美哉笔墨工，貌此意度闲。孤禽立圆沙，渔舟远来还。我方厌闤市，坐对忘朝餐。安得林下扉，深居长掩关。
<br>
<br>　　虞集
<br>
<br>　　赤城馆
<br>
<br>　　雷起龙门山，雨洒赤城观。萧骚山木高，浩荡尘路断。鱼龙喜新波，燕雀集虚幔。开户微风兴，倚杖众云散。
<br>
<br>　　揭傒斯
<br>
<br>　　山水卷
<br>
<br>　　稍稍云木动，蔼蔼烟峰乱。远浦引归桡，双崖临绝岸。方思隐沦客，欲结渔樵伴。水阔山更遥，幽期空汗漫。
<br>
<br>　　重饯李九时毅赋得南楼月
<br>
<br>　　娟娟临古戍，晃晃辞烟树。寒通云梦深，白映苍祠莫。胡床看逾近，楚酒愁难驻。雁背欲成霜，林梢初泫露。故人明夜泊，相望定何处？且照东湖归，行送归舟去。
<br>
<br>　　黄溍
<br>
<br>　　游西山同项可立宿灵隐西庵
<br>
<br>　　薄游厌人境，振策穷幽躅。理公所开凿，遗迹在岩麓。秋杪霜叶丹，石面寒泉绿。仰窥条上猿，攀萝去相逐。物情一何适，人事有羁束。却过猊峰回，遥望松林曲。前山夜来雨，湿云涨崖谷。缥缈辨朱甍，禅房带修竹。故人丹丘彦，抱被能同宿。名篇聊一咏，异书欣共读。蹉跎未闻道，黾勉尚干禄。夙有丘壑明，吾居几时卜？
<br>
<br>　　萨都剌
<br>
<br>　　秋日池上
<br>
<br>　　顾兹林塘幽，消此闲日水。飘风乱萍踪，落叶散鱼影。天清晓露凉，秋深藕花冷。有怀无与言，独立心自省。
<br>
<br>　　贡师泰
<br>
<br>　　遣怀
<br>
<br>　　日入柳风息，月上花露多。东轩颇幽敞，夜静时一过。鸟散庭中树，虫鸣阶下莎。北斗何低昂，疏星没横河。独赏谁晤语，感慨成悲歌。怀哉岩桂台，邈在姑山阿。
<br>
<br>　　姑孰道中
<br>
<br>　　朝发慈姥山，莫宿吴公桥。日入气犹溽，清怀厌烦嚣。隔江风雨至，绿树凉萧萧。邻舟颇相好，有酒忽见招。明发波浪阔，相望一何遥。
<br>
<br>　　迺贤
<br>
<br>　　赋环波亭送杨校勘归豫章
<br>
<br>　　积水敞华构，参差带幽壑。微风动轻蘋，绿云泛珠箔。天空夕阴敛，川回游鳞跃。徘徊沧洲梦，露下翠衾薄。公子属鸣佩，逍遥陟延阁。微吟省树移，缓步庭花落。放舟返春渚，言恣林泉乐。挥觞靡可留，怅望青山郭。
<br>
<br>　　吴师道
<br>
<br>　　德兴开化道中三首
<br>
<br>　　春晨气澄穆，杂卉香满路。百舌鸣高林，墟烟淡如雾。农夫启门出，在野各有务。行人独何为，憧憧自来去。
<br>
<br>　　宿云逗疏雨，睒睒吐晨旭。晴光动千花，霞雪眩川谷。白鹇戏深丛，黄鸟鸣灌木。俯仰竟忘疲，历此溪百曲。
<br>
<br>　　两崖苍石间，湍水激清泻。山桃烂红芳，光影连上下。春风忽怒起，意乃媚行者。飞花扑人来，揽之欲盈把。
<br>
<br>　　周权
<br>
<br>　　夏日偕友晚步饮听泉轩
<br>
<br>　　终日局环堵，散策穷深幽。嘉我二三子，落落诚罕俦。适意随所诣，行行遂经丘。青松如高人，含风自萧飕。夕云度深翠，爽气衣上浮。石根泻幽泉，戛戛锵琳球。乐彼泉上趣，幽构飞岑楼。新兰秀而滋，旧竹清且修。款我情颇厚，清尊频献酬。盘桓有余乐，啸傲成迟留。池深风露香，荷意淡欲秋。饮散众喧息，微月生林陬。
<br>
<br>　　接竹引泉
<br>
<br>　　苍润隐石脉，幽源迸山椒。连筒入云窦，势接河汉遥。引兹一线秋，高下穿林梢。联络袅相拄，旋折不辞劳。挽之归我庐，晴雨注屋茅。乍窒或细细，久续俄嘈嘈。空阶落琴筑，虚瓮鸣钧韶。盥浥足自洁，心迹良已超。固无鼎釜珍，颇煮溪涧毛。未能学许由，厌喧解风瓢。
<br>
<br>　　湘中
<br>
<br>　　天寒楚云净，木落湘山幽。空江夜来雨，水满芦花洲。西风何渺渺，沧波日悠悠。有怀谁与言，注目孤鸿秋。
<br>
<br>　　许谦
<br>
<br>　　莫过东津馆
<br>
<br>　　薄莫下东津，滩急舟剧箭。渔灯互明灭，陇月时隐见。清飔从东来，凉气袭我面。目送两山青，天长净如练。
<br>
<br>　　陈高
<br>
<br>　　岁首自广陵入高邮舟中作
<br>
<br>　　北风吹湖水，远行当岁徂。孤舟无同人，根依唯仆夫。遥睇高邮城，仿佛十里余。落日去地远，飞雁与云俱。悠悠思故乡，邈在天南隅。慈亲倚门望，我身犹道途。羁旅岂足恤，但念骨肉疏。何当脱行路，归卧山中庐。
<br>
<br>　　种橦花
<br>
<br>　　炎方有橦树，衣被代蚕桑。舍西得闲园，种之漫成行。苗生初夏时，料理晨夕忙。挥锄向烈日，洒汗成流浆。培根浇灌频，高者三尺强。鲜鲜绿叶茂，灿灿金英黄。结实吐秋茧，蛟洁如雪霜。及时以收敛，采采动盈筐。缉治入机杼，裁剪为衣裳。御寒类挟纩，老稚免凄凉。豪家植花卉，纷纷被垣墙。于世竟何补，争先玩芬芳。弃取何相异，感物增惋伤。
<br>
<br>　　周伯琦
<br>
<br>　　野狐岭（岭界南北，甚寒，南下平地则暄矣。）
<br>
<br>　　高岭出云表，白昼生虚寒。冰霜四时凛，星斗咫尺攀。其阴控朔部，其阳接燕关。涧谷深叵测，梯磴纡百盘。坳垤草披拂，崎岖石巑岏。轮蹄纷杂遝，我马习以安。恍然九天上，熙熙俯人寰。连冈束重隘，拱揖犹城垣。停鞭履平地，回首势望尊。绵衣遂顿减，长途汗流鞯。亭柳荫古道，园果登御筵。境虽居庸北，物色幽蓟前。始悟一岭隔，气候殊寒暄。小邑名宣平，相距两舍间。牛羊岁蕃息，土沃农事专。野人敬上官，柴门莫款延。休养嘉承平，禹迹迈古先。汉唐所羁縻，今则同中原。大哉舆地图，垂创何其艰！张皇我六师，金汤永深坚。
<br>
<br>　　陈基
<br>
<br>　　分署望风凰山
<br>
<br>　　秋气日以佳，微云不成雨。青山天际来，与我为宾主。飞龙及舞凤，突兀在庭户。须臾雾霭收，草树粲堪数。謇予糜鹿姿，讵意婴圭组。蹙缩匪天真，驱驰漫尘土。偶坐属无喧，晴容湛空宇。欲去复踟蹰，此意谁当与？
<br>
<br>　　夏夜怀李尚志
<br>
<br>　　蟋蟀已在壁，烦暑犹未歇。离居感时序，忧端难断绝。绿树含微风，明河湛秋月。念子行未归，徘徊至明发。
<br>
<br>　　张宪
<br>
<br>　　胡姬年十五拟刘越石
<br>
<br>　　胡姬年十五，芍药正含葩。何处相逢好，并州卖酒家。面开春月满，眉抹远山斜。一笑既相许，何须罗扇遮。
<br>
<br>　　杨维桢
<br>
<br>　　送客洞庭西
<br>
<br>　　送客洞庭西，雷堆青两两。陈殿出空明，吴城连苍莽。春随湖色深，风将潮声长。杨柳读书堂，芙蓉采菱桨。怀人故未休，望望欲成往。
<br>
<br>　　倪瓒
<br>
<br>　　春日云林斋居
<br>
<br>　　池泉春涨深，径苔夕阴满。讽咏《紫霞篇》，驰情华阳馆。晴岚拂书幌，飞花浮茗碗。阶下松粉黄，窗间云气暖。石梁萝茑垂，翳翳行踪断。非与世相违，冥栖久忘返。
<br>
<br>　　述怀
<br>
<br>　　读书衡茅下，秋深黄叶多。原上见远山，被褐起行歌。依依墟里间，农叟荷过。华林散清月，寒水淡无波。遐哉栖遁情，身外岂有它。人生行乐耳，富贵将如何！
<br>
<br>　　丙子岁十月八日夜泊阊门将还溪上有怀友仁陆征君
<br>
<br>　　明发辞吴会，移舟夜淹泊。空宇垂繁星，微云暝前郭。沉沉抱冲素，悄悄伤离索。归扫松径苔，迟君践幽约。
<br>
<br>　　戊寅十二月丹丘柯博士过林下赋诗次韵酬答
<br>
<br>　　积雪被长坂，卧疴守中林。山川虽云阻，舟楫肯见寻。倾盖何必旧，相知亦已深。惊风飘枯条，清池冒重阴。联翩双黄鹄，飞鸣绿水浔。顾望思郁纡，裴徊发悲吟。愿言齐羽翼，金石固其心。欢乐何由替，黄发期满簪。
<br>
<br>　　己卯正月十八日与申屠彦德游虎丘得客字
<br>
<br>　　余适偶入城，本是山中客。舟经二王宅，吊古览陈迹。松阴始亭午，岚气忽敛夕。欲去仍裴徊，题诗满苔石。
<br>
<br>　　寄李隐者
<br>
<br>　　南汀新月色，照见水中蘋。便欲乘清影，缘源访隐沦。君住钿山湖，绿酒松花春。梦披寒雪去，疑是剡溪滨。
<br>
<br>　　对酒
<br>
<br>　　题诗石壁上，把酒长松间。远水白云度，晴天孤鹤还。虚亭映苔竹，聊此息跻攀。坐久日已夕，春鸟声关关。
<br>
<br>　　早春对雨寄怀张外史
<br>
<br>　　林卧苦泥雨，忧来不可绝。掀帏望天际，春风吹木末。飞萝散成雾，细草绿如发。念子独高世，南山修隐诀。抚弄无弦琴，招邀青天月。神安形不凋，迹高行自洁。思之不可见，饥渴何由歇。愿为鸾鹄翔，南游拂松雪。
<br>
<br>　　王逢
<br>
<br>　　秋夜叹
<br>
<br>　　大星芒鬛张，小星光华开。皇天示兵象，胜地今蒿莱。河岳气不分，烛龙安在哉？参赞道岂谬，积阴故迟回。疏风夜萧萧，野磷纷往来。安知非游魂，相视白骨哀。汩汩饮马窟，云冥望乡台。于时负肝胆，慷慨思雄材。
<br>
<br>　　钱选
<br>
<br>　　题浮玉山居图
<br>
<br>　　瞻彼南山岑，白云何翩翩。下有幽栖人，啸歌乐徂年。丛石映清泚，嘉木淡芳妍。日月无终极，陵谷从变迁。神襟轶寥廓，兴寄挥五弦。尘彯一以绝，招隐奚足言？
<br>
<br>　　陈孚
<br>
<br>　　烟寺晚钟
<br>
<br>　　山深不见寺，藤阴锁修竹。忽闻疏钟声，白云满空谷。老僧汲水归，松露堕衣绿。钟残寺门掩，山鸟自争宿。
<br>
<br>　　何中
<br>
<br>　　春风如少年效程汉翁
<br>
<br>　　春风如少年，狂逐无定处。垂杨曲江堤，细草东郊路。只言今似昔，不悟新非故。流水何时归，残莺数声暮。
<br>
<br>　　招仙观
<br>
<br>　　逶迤溪南路，窈窕招仙谷。空堂两道人，残棋映深竹。一叶响疏篱，双鸦啼高屋。出门随归人，远烧在山麓。
<br>
<br>　　知非堂夜坐
<br>
<br>　　前池荷叶深，微凉坐来爽。人归一犬吠，月上百虫响。余非洽隐沦，隙地成偃仰。林端斗柄斜，抚心独凄怆。
<br>
<br>　　游乐安穆山寺
<br>
<br>　　秋阴出南郭，佳色来远山。悠然渡野水，却宿前林间。朝气锐幽步，相携上孱颜。行穿绿萝远，共爱青杉闲。已穷高原路，忽得双石关。飞烟带香气，深木藏幽潺。景晏钟磬寂，桂花满苔斑。道人一尊酒，时听风珊珊。多悟从此始，尘缘谅能删。空廊对微雨，亦复不知还。
<br>
<br>　　发新涂金水亭
<br>
<br>　　振衣上野航，回首谢山阪。日淡秋水空，风清片帆远。沙光侵岸发，峰影随人转。前渡烟水深，离亭路今缅。
<br>
<br>　　晓发辞夫矶时李泂溉之先行
<br>
<br>　　荻暗鸡鸣村，平皋下残月。参差邻舫语，橹声带潮发。露华望中白，篷阴散秋发。沙鸟知曙鸣，海云上空灭。念我前行友，青山已飞越。迟尔及相携，无嗟赏心歇。
<br>
<br>　　照武西塔山报恩寺
<br>
<br>　　山椒敞禅扃，幽欣失微倦。密林稍深沉，新笋亦葱蒨。磴折迎空香，台虚得清啭。芸芸趋前尘，往往遗胜践。始知佛力宏，能使地灵见。市声俯一席，山色照三面。郡小览易穷，兴高赏难遍。微生谅何缘，周流散遐眷。
<br>
<br>　　早起
<br>
<br>　　觉来日已升，花梢众禽语。何许白浮萍，池间散还聚。起见梅已空，夜来几更雨。鱼行春到水，草暖香在露。溪上人语喧，樵薪满沙路。
<br>
<br>　　枥溪
<br>
<br>　　林岭甚可爱，溪源无尽时。山花已乱发，烟暖东风迟。因与采樵者，坐谈树阴移。日斜自归缓，我兴非人知。
<br>
<br>　　樟树镇五公寺
<br>
<br>　　久幽厌拘维，暂弛欣舒散。近关得禅扉，择步历苍藓。沉沉松阴重，滟滟水光远。残花起余香，乳禽响新啭。虚廊清昼长，高僧坐谈简。学空素所昧，虑妄还自遣。移晷始知归，生烟满林晚。
<br>
<br>　　傅若金
<br>
<br>　　和赵德隆秋夕雨
<br>
<br>　　落景翳重城，阴凝起初夕。萧条飞雨至，散漫轻飚激。洒幌静弥多，喧檐暴复息。清商乱急管，遥怨生离席。游子恒念乡，气凄感时易。既兴《北风》叹，亦抱《南山》戚。晨鸡不废度，征雁无宁翼。向道乖夙期，寸阴违所惜。咏歌良可兴，幽怀坐填积。
<br>
<br>　　题宜春钟清卿清露轩（清卿能琴。）
<br>
<br>　　秋气集太虚，夕光溥高树。时闻阴液坠，暗识商飚度。旎旎星动林，英英月霏雾。凉扃息尘想，幽琴寄元悟。寂历松上声，逍遥丘中趣。钧天澹斜景，银汉蔼微素。古调今所稀，大音谁能喻？仙人饮沆瀣，寿命金石固。千岁不可期，空歌徒延慕。
<br>
<br>　　黄清老
<br>
<br>　　访子威都事不遇
<br>
<br>　　清晓抱绿绮，来就夫君弹。夫君久已出，野水流花间。石涧度微雨，秋生湖上山。松阴坐永日，心与云俱闲。人事有离合，白鸥聊共还。
<br>
<br>　　福山庵
<br>
<br>　　晨光海上来，云气升万壑。鸡鸣落花中，残钟度城郭。庵僧戴星出，我自饭藜藿。宁知天地心，但有山水乐。书灯夜摇动，雾气侵几阁。开扉得新月，欲掩见栖雀。烟霞暂相违，笔砚庶有托。但留松间雪，付与双白鹤。庭柯换故叶，林竹脱新箨。何日芝草开，拏舟赴前约。
<br>
<br>　　刘诜
<br>
<br>　　送范主一宪郎
<br>
<br>　　庸夫老丘里，志士轻山川。古来环辙人，往往皆才贤。范君绣衣家，白璧生蓝田。清游半朔南，征衫积涛烟。崇台交辟剡，思亲理归船。吴州肯暂驻，风概倾四筵。挥毫走秋蛟，吐句纡春涟。清霜净江波，水花寒更妍。棹讴催客发，风正帆始悬。翩翩凤皇翎，终当仪九天。
<br>
<br>　　出墅初冬
<br>
<br>　　邻舂五更动，机杼响俱发。薄霜厉曾宇，天西辗孤月。驿马嘶不已，壁蛩鸣乍歇。故人期不来，山庄多落叶。
<br>
<br>　　戴良
<br>
<br>　　赠别吕用明
<br>
<br>　　旅雁薄霄游，轻鸥掠水飞。相逢多间阻，所向有高卑。偶此风雨过，解后洲渚湄。翩翩形影乱，噭噭鸣声悲。日落水气寒，月高风景移。矰缴发中流，又复夜惊离。回翔空有志，栖宿定何时。飘飘天衢上，往慎子毛衣。
<br>
<br>　　赠别祝彦明
<br>
<br>　　怅望临荒蹊，驱驰骋遐步。江纡练月初，山标彩霞莫。天长路易迷，水深舟难渡。征人去不息，倦仆立相顾。此时悲送君，安能发不素？
<br>
<br>　　抵富阳宿县治作
<br>
<br>　　戾戾风荡波，鳞鳞云出崿。乘轺临安道，指景富春郭。是节春已暮，遥途寒尚薄。升阳对人掩，倾润洒衣落。解鞍憩危岭，倚剑望幽壑。饥禽声固惨，哮虎势尤恶。既暝入公署，息念坐尘阁。俯思还浦鱼，仰忆回风鹤。以之念乡县，临觞不能酌。
<br>
<br>　　宿高密
<br>
<br>　　长途跋且涉，征车驰复息。晓旦发东胶，落景次高密。城居不几户，驿舍仅容膝。仆马立空旷，徒侣话曛黑。客情既牢落，世议复纷惑。前险虽幸过，后艰方未测。骨肉在远道，亲朋皆异域。纵云当别家，胡乃轻去国？明朝望乡处，呜咽泪沾臆！
<br>
<br>　　湖下对雨有怀天渊老禅
<br>
<br>　　空蒙暗遥甸，渐沥响高树。乍萦林表来，复洒重湖去。潇潇孤兴发，望望寒川莫。念与道人期，云深不知处。
<br>
<br>　　谢应芳
<br>
<br>　　倪元镇过娄江寓舍因偕智愚隐游姜公墩得如字
<br>
<br>　　秋暑贾余勇，怀抱方焚如。故人江上来，风雨与之俱。遂令沸羹鼎，化为寒露壶。幽寻陟崇丘，飘飘素霞裾。同游得名缁，吟啸兴不孤。大树倚高盖，小酌欢有余。三江五湖上，群峰开画图。独怜我乡土，烟尘尚模糊。安知艰虞世，得此暇日娱。一笑百虑忘，松风奏笙竽。
<br>
<br>　　甘复
<br>
<br>　　宿山家
<br>
<br>　　木落秋满山，窗虚夜凉集。风吹海月生，露洗苔衣湿。野客爱清泠，长瓢暝中汲。
<br>
<br>　　晓出西园由谷中归
<br>
<br>　　披褐入西园，烦襟散清晓。微风动高树，零露下芳沼。始行幽谷中，忽出青林杪。流水漂余花，修筠度啼鸟。身缘翠石回，思逐白云杳。负杖孤赏怀，春阑绿阴悄。
<br>
<br>　　李序
<br>
<br>　　远愁曲
<br>
<br>　　桃杏忽已残，秾花逐流水。绿阶日色重，芳草青靡靡。飞燕衔落花，春风共吹起。飘散不相知，愁心满千里。
<br>
<br>
<br>【出处】：
<br>文苑-历代诗集-元诗别裁集
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷二 七言古】
<br>
<br>　　元好问
<br>
<br>　　游黄华山
<br>
<br>　　黄华水帘天下绝，我初闻之雪溪翁。丹霞翠壁高欢宫，银河下濯青芙蓉。昨朝一游亦偶尔，更觉摹写难为功。是时气节已三月，山木赤立无春容。湍声汹汹转绝壑，雪气凛凛随阴风。悬流千丈忽当眼，芥蒂一洗平生胸。雷公怒激散飞雹，日脚倒射垂长虹。骊珠百斛供一泻，海藏翻倒愁龙公。轻明圆转不相碍，变见融结谁为雄？归来心魄为动荡，晓梦月落春山空。手中仙人九节杖，每恨胜景不得穷。携壶重来岩下宿，道人已约山樱红。
<br>
<br>　　王右丞雪霁捕鱼图
<br>
<br>　　江云滉滉阴晴半，沙雪离离点江岸。画中不信有天机，细向树林枯处看。渔浦移家愧未能，扁舟萧散亦何曾？白头岁月黄尘底，笑杀高人王右丞。
<br>
<br>　　泛舟大明湖（待杜子不至。）
<br>
<br>　　长白山前绣江水，展放荷花三十里。看山水底山更佳，一堆苍烟收不起。山从阳丘西来青一弯，天公掷下半玉环。大明湖上一杯酒，昨日绣江眉睫间。晚凉一棹东城渡，水暗荷深若无路。江妃不惜水芝香，狼籍秋风与秋露。兰襟郁郁散芳泽，罗袜盈盈见微步。晚晴一赋画不成，枉著风标夸白鹭。我时骖鸾追散仙，但见金支翠蕤相后先。眼花耳热不称意，高唱吴歌叩两舷。唤取樊川摇醉笔，风流聊与付他年。
<br>
<br>　　涌金亭示同游诸君
<br>
<br>　　太行元气老不死，上与左界分山河。有如巨鳌昂头西入海，突兀已过余坡陀。我从汾晋来，山之面目腹背皆经过。济源盘谷非不佳，烟景独觉苏门多。涌金亭下百泉水，海眼万古留山阿。觱沸泺水源，奫沦晋溪波。云雷涵鬼物，窟宅深蛟鼍。水妃簸弄明月玑，地藏发泄天不呵。平湖油油碧于酒，云锦十里翻风荷。我来适与风雨会，世界三日漫兜罗。山行不得山，北望空长哦。今朝一洗众峰出，千鬟万髻高峨峨。空青断石壁，微茫散烟萝。山阳十月未摇落，翠蕤云旓相荡摩。云烟故为出浓淡，鱼鸟似欲留婆娑。石间仙人迹，石烂迹不磨。仙人去不返，六龙忽蹉跎。江山如此不一醉，拊掌笑杀孙公和。长安城头乌尾讹，并州少年夜枕戈。举杯为问谢安石，苍生今亦如卿何？元子乐矣君其歌。
<br>
<br>　　天门引
<br>
<br>　　秦王宫中不得近，从破衡成欲谁信？白头游客困咸阳，憔悴黄金百斤尽。海中仙人黄鹤举，大笑人间争腐鼠。丈夫何意作苏秦？六印才堪警儿女。古来多为虚名老，不见阿房净如扫。千年虎豹守天门，一日牛羊卧秋草。
<br>
<br>　　湘夫人咏
<br>
<br>　　木兰芙蓉满芳洲，白云飞来北渚游。千秋万岁帝乡远，云来云去空悠悠。秋风秋月沅江渡，波上寒烟引轻素。九疑山高猿夜啼，竹枝无声堕残露。
<br>
<br>　　西楼曲
<br>
<br>　　游丝落絮春漫漫，西楼晓晴花作团。楼中少妇弄瑶瑟，一曲未终坐长叹。去年与郎西入关，春风浩荡随金鞍。今年区马妾东还，零落芙蓉秋水寒。并刀不剪东流水，湘竹年年泪痕紫。海枯石烂两鸳鸯，只合双飞便双死。重城车马红尘起，乾鹊无端为谁喜？镜中独语人不知，欲插花枝泪如洗。
<br>
<br>　　望云谣
<br>
<br>　　涉江采芙蓉，芙蓉待秋风。登山采兰苕，兰苕霜早凋。美人亭亭在云霄，郁摇行歌不可招。湘弦沉沉写幽怨，愁心历乱如曳茧。金支翠蕤纷在眼，春草迢迢春波远。
<br>
<br>　　望归吟
<br>
<br>　　塞云一抹平如截，塞草离离卧榆叶。长城窟深战骨寒，万古牛羊饮冤血。少年锦带佩吴钩，独骑匹马觅封侯。去时只道从军乐，不道关山空白头。北风吹沙杂飞雪，弓弦有声冻欲折。寒衣昨夜洛阳来，肠断空闺捣秋月。年年岁岁望还家，此日归期转未涯。谁与南州问消息，几时重拜李轻车？
<br>
<br>　　尹廷高
<br>
<br>　　芦沟晓月
<br>
<br>　　阑干滉漾晨霜薄，马度石桥人未觉。滔滔流水去无声，月轮正挂天西角。千村万落荒鸡鸣，大车小车相间行。停鞭立尽杨柳影，孤鸿灭没青山横。
<br>
<br>　　郝经
<br>
<br>　　贤台行（古黄金台也，土人称为贤台。）
<br>
<br>　　高台突兀燕山碧，黄金泥多土犹湿。晓日曈昽赤羽旗，燕王北面亲前席。费尽黄金台始成，一朝拜隗人尽惊。谁知平地几层土，中有全齐七十城。礼贤复仇燕始霸，遂与诸侯雄并驾。七百年来不用兵，一战轰然骇天下。二城未了昭王殂，火牛突出骑劫诛。台上黄金少颜色，惠王空读乐毅书。古来燕赵多奇士，用舍中间定兴废。还闻赵括代廉颇，败国亡家等儿戏。燕子城南知几年？台平树老漫荒烟。莫言骐骥能千里，只重黄金不重贤。
<br>
<br>　　赵孟頫
<br>
<br>　　桃源春晓图（为商德符学士。）
<br>
<br>　　宿云初散青山湿，落红缤纷溪水急。桃花源里得春多，洞口春烟摇绿萝。绿萝摇烟挂绝壁，飞泉淙下三千尺。瑶草离离满涧阿，长松落落凌空碧。鸡鸣犬吠自成村，居人至老不相识。瀛洲仙客知仙路，点染丹青寄轻素。何处有山如此图？移家欲向山中住。
<br>
<br>　　马祖常
<br>
<br>　　杨花宛转曲
<br>
<br>　　空中游丝已无赖，宛转杨花犹百态。随风扑帐拂香奁，度水点衣萦锦带。轻薄颠狂风上下，燕子莺儿各新嫁。钗头烬坠玉虫初，盆里丝缫银茧乍。欲落不落春沼平，无根无蒂作浮萍。缬波绣苔总成媚，人间最好是清明。清明艳阳三月天，帝里烟花匝酒船。石桥横直人家好，小海白鱼跳碧藻。榆荚荷钱怨别离，不似杨花宛转飞。杨花飞尽绿阴合，更看明年春雨时。
<br>
<br>　　曹伯启
<br>
<br>　　陪诸公杖屦登梁王吹台，悠悠悼古之情，不能自己，呈孟子周、子文二友
<br>
<br>　　天宇廓然秋已莫，幽人欲作《登高赋》。联镳沽酒上繁台，千古兴亡一回顾。百鸟喧啾塔半摧，荆榛掩映台前路。黄花采采未成欢，目断荒城起烟雾。
<br>
<br>　　虞集
<br>
<br>　　张令鹿门图
<br>
<br>　　张侯襄阳人，深知襄阳乐。十年宦学怀襄阳，故托豪缣写山郭。老我不乐思蜀都，人言嵩阳好隐居。三十六峰常对面，水竹田庐还可图。欲往不能心懆懆，忽见新图被山恼。沙禽浦树俱可人，金涧石床为谁好？向来耆旧皆英雄，驾言从之道焉从？弄珠月冷识游女，沉剑潭深知卧龙。八月霜晴水清浅，闻道扁舟足回转。何时古寺傍檀溪？几处残碑在江岘？呼鹰台高秋草多，养鱼池中莲芡波。蜀嵩未必不如此，我今不游奈老何！张侯张侯早结屋，莫待史詹为君卜。要看陇上课儿耕，好在鱼梁白沙曲。
<br>
<br>　　家兄孟修父输赋南还
<br>
<br>　　大兄五月来作客，八年不见头总白。五人兄弟四人在，每忆中郎泪沾臆。我家蜀西忠孝门，无田无宅惟书存。兄虽管库实父荫，弟窃微禄承君恩。文章不如仲氏好，叔氏最少今亦老。五郎十岁未知学，嗟我何为长远道？诸儿读书俱不多，又不力耕知奈何！忧来每得二三友，看花把酒临风哦。蜀山嵯峨归未得，盘盘先垅临川侧。碧梧翠竹手所移，应与青松各千尺。南风吹雪河始冰，兄归乌帽何睘睘！明年乞身向天子，共读父书歌太平。
<br>
<br>　　画鹤
<br>
<br>　　薛公少保昔画鹤，毛羽萧条向寥廓。通泉县壁久微茫，故物都非况城郭？长鸣阔步貌闲暇，解写高情亦奇作。田中芝草日应长，石上松花晚犹落。赤壁江深孤月小，白云野迥秋霄薄。群帝相从绛节朝，八公许制黄金药。误婴尘网迹易迷，移召中洲梦如昨。借悬素壁忆真侣，忽有微风动林壑。碧虚寥寥积雪高，直过萧台绝栖泊。
<br>
<br>　　范梈
<br>
<br>　　题李白郎官湖
<br>
<br>　　当时郎官奉使出咸京，仙人千里来相迎。画船吹笛弄《渌水》，何意芳洲遗旧名。唐祠芜没知何代？惟有东流水长在。黎侯独起梁栋之，仿佛云中昔轩盖。南飞越鸟北飞鸿，今古悠悠去住同。富贵何如一杯酒，愁来无地酹西风。大别山高几千尺，隔城正与祠相值。青猿夜抱月光啼，挂在东湖之石壁。黎侯本在斗南家，枕戈犹自忆烟霞。只拟将身报天子，不负胸中书五车。昨者相逢玉阙下，别来几日秋潇洒。黄叶当头乱打人，门前系著青骢马。君今归去钓晴湖，我亦明年辞帝都。若过湖边定相见，为问仙人安稳无。
<br>
<br>　　王氏能远楼
<br>
<br>　　游莫羡天池鹏，归莫问辽东鹤。人生万事须自为，跬步江山即寥廓。请君得酒勿少留，为我痛酌王家能远之高楼。醉捧句吴匣中剑，斫断千秋万古愁。沧溟朝旭射燕甸，桑枝正搭虚窗面。昆仑池上碧桃花，舞尽东风千万片。千万片，落谁家？愿倾海水溢流霞。寄谢尊前望乡客，底须惆怅惜天涯。
<br>
<br>　　揭傒斯
<br>
<br>　　夏五月武昌舟中触目
<br>
<br>　　两髯背立鸣双橹，短蓑开合沧江雨。青山如龙入云去，白发何入并沙语？船头放歌船尾和，篷上雨鸣篷下坐。推篷不省是何乡？但见双双白鸥过。
<br>
<br>　　高邮城
<br>
<br>　　高邮城，城何长？城上种麦，城下种桑。昔日铁不如，今为耕种场。但愿千万年，尽四海外为封疆。桑阴阴，麦茫茫，终古不用城与隍。
<br>
<br>　　黄溍
<br>
<br>　　阳山昱上人访予吴门寓舍，求为湘竹诗，予辞以未见竹。上人不远六十里自山中舁其竹而来，好有如此者，欣然为赋长句
<br>
<br>　　道人来自阳山麓，手携旧种千竿竹。小裁方斛不盈尺，中有潇湘江一曲。未信天工能尔奇，不知地脉从谁缩？晴窗翛翛散烟雾，眼底森然立群玉。岂期我乃累此君，蒙犯风埃走尘俗。故山方远重愁绝，新句未成惭迫促。黄冈之产大中椽，政用材美刳其腹。愿言保此终天年，岁莫山中伴幽独。
<br>
<br>　　萨都剌
<br>
<br>　　燕姬曲（一作杨花曲。）
<br>
<br>　　燕京女儿十六七，颜如花红眼如漆。兰香满路马尘飞，翠袖笼鞭娇欲滴。春风淡荡摇春心，锦筝银烛高堂深。绣衾不暖锦鸳梦，紫帘垂雾天沉沉。芳年谁惜去如水，春困著人倦梳洗。夜来小雨润天街，满院杨花飞不起。
<br>
<br>　　相逢行赠别旧友治将军（并序）
<br>
<br>　　予迁官出闽，舟行抵兴田驿二十里许，俄闻击鸣金鼓，应响山谷间。随见旌旗导前，兵卒卫后，中有乘马者，毳袍帕首，徐行按辔，屡目吾舟。吾病久气馁，不能无惧心也。顷之，兴田驿吏以行舆见迓，遂舍舟乘舆。向之旌旗兵卒，移导舆前，马从舆后，舆行马鸣，途中未敢交一语。迫莫至邸舍，烛光之下，毳袍者进曰："某乃建之五夫巡检官。闻使君至，候此将一月矣。某尝三识使君面，自都门一别，今已五载，使君岂遗忘之耶？"仆惊谢曰："将军何人也？"答曰："某即使君旧友云中也。"熟视久之，恍如梦寐。云中复能纪予阙下丰采时否邪？历历关河，旧游如隔世。乃对烛光，夜道故旧。明日复同游武夷九曲，煮茶酌酒，临流赋诗，出入丹崖碧嶂间，心与境会，天趣妙发，长歌剧饮，相与为乐。酒阑兴尽，秋风凄凄，落木雨下，闽关在望，复作远行。予始见君而惧，次得君而喜，终会君而乐，又得名山水以发挥久别抑郁之怀。乐甚而复别，别而复悲，悲复继之以思也。嗟夫！人生聚散，信如浮云，地北天南，会有相见。因赋诗，复为《相逢行》以送之。
<br>
<br>　　一年相逢在京口，笑解吴钩换新酒。城南桃杏花正开，白面青衫鞭马走。一年相逢白下门，短衣窄袖呼郎君。朝驰燕赵莫吴楚，逸气自觉凌青云。一年相逢在阙下，东家蹇驴日相假。有如臣甫去朝天，泥滑沙堤不敢打。都门一别今五年，今年相逢沧海边。千山木叶下如雨，雁声堕地秋连天。将军毳袍腰羽箭，拥马旌旗照溪面。小官不识将军谁，卧病孤舟强相见。岂知此地逢故人，摩挲老眼开层云。旧游历历似隔世，夜雨岂不思同群！郎君别后瘦如许，无乃从前作诗苦。溪头月落山馆深，剪烛犹疑梦中语。人生聚散亦有时，且与将军游武夷。弓刀挂在洞前树，洞里仙童来觅诗。稽首武夷君，借我幔峰顶，分我紫霞浆，与子连夜饮。左手招子乔，右手招飞琼，举觞星月下，听吹双凤笙。我酌一杯酒，持劝天上月，劝尔长照人相逢，莫向关山照离别。凤笙换曲曲未终，天风木杪吹晨钟。拂衣罢宴下山去，又隔云山千万重。
<br>
<br>　　织女图
<br>
<br>　　兰闺织锦秦川女，大姬哑哑弄机杼。小姬织倦何所思？帘幕无人燕双语。成都花发江水春，门前马嘶车辚辚。髻鬟两珥看欲堕，蛾眉八字画不伸。良人一去无消息，冰蚕吐丝成五色。柔肠九曲细于丝，万缕春愁正如织。绮窗睡起闻早莺，西楼月落金盘倾。暖霞拂地海棠晓，香雪泼户梨花晴。日长深院机声动，梭影穿花飞小凤。水心惊起鸳鸯飞，花底不成胡蝶梦。纤纤玉指柔且和，香钩小袜裁春罗。满怀心事付流水，荡日云锦生层波。佳人自古多命薄，风里杨花随处落。岂知丑妇嫁田家，生则同衾死同椁。君不闻，长安市上花满枝，东家胡蝶西家飞。笼中鹦鹉唤新主，门外侍儿更故衣。又不闻，田家妇，日扫春蚕宵织布。催租县吏夜打门，荆钗布裙夫短裤。我题此画三嗟吁，百年丑好皆虚无。排云便欲叫阊阖，为我献上《豳风图》。
<br>
<br>　　过嘉兴
<br>
<br>　　三山云海几千里，十幅蒲帆挂烟水。吴中过客莫思家，江南画船如屋里。芦芽短短穿碧沙，船头鲤鱼吹浪花。吴姬荡桨入城去，细雨小寒生绿纱。我歌《水调》无人续，江上月凉吹紫竹。春风一曲《鹧鸪》吟，花落莺啼满城绿。
<br>
<br>　　宋无
<br>
<br>　　乌夜啼
<br>
<br>　　露华洗天天堕水，烛光烧云半空紫。西施夜醉芙蓉洲，金丝玉簧咽清秋。鼙鼓鞭月行春雷，洞房花梦酣不回。宫中夜夜啼栖乌，美人日日歌吴歈。吴王国破歌声绝，鬼火青荧生碧血。千年坏冢耕狐兔，乌衔纸钱挂枯树。髑髅无语满眼泥，曾见吴王歌舞时。乌夜啼，啼为谁？身前欢乐身后悲，空留瑟怨传相思。乌夜啼，啼别离。
<br>
<br>　　战城南
<br>
<br>　　汉兵鏖战城南窟，雪深马僵汉城没。冻指控弦指断折，寒肤著铁肤皲裂。军中七日不火食，手杀降人吞热血。汉悬千金购首级，将士衔枚夜深入。天愁地黑声啾啾，鞍下髑髅相对泣。偏裨背负八十创，破旗裹尸横道旁。残卒忍死哭空城，露布独有都护名。
<br>
<br>　　迺贤
<br>
<br>　　答禄将军射虎行（并序）
<br>
<br>　　答禄将军，世为乃蛮部主。归国朝，拜随颍万户。平金有功，事载国史。其出守信阳，射虎之事尤伟。曾孙与权举进士，为秘书郎官，与余雅善，间言其事，因征作歌。
<br>
<br>　　将军部曲瀚海东，三千铁骑精且雄。久知天命属真主，奋身来建非常功。世祖神谟涵宇宙，坐使英雄皆入彀。十年转战淮蔡平，帐下论功封太守。信阳郭外山嵯峨，长林大谷青松多。白额於菟踞当道，城边日落无人过。将军闻之毛发竖，拔剑誓天期杀虎。弯弓走马出东门，倾城来看夸豪武。猛虎磨牙当路嗥，目光睒睒斑尾摇。据鞍一叱双眦袭，鸟飞木落风萧萧。金弰雕弓铁丝箭，满月弦开正当面。雕翎射没锦毛摧，厓石崩腾腥血溅。万人欢笑声震天，剖开一箭当心穿。父老持杯马前拜，祝公眉寿三千年。将军立功期不朽，奇事相传在人口。可怜李广不封侯，却喜将军今有后。承平公子秘书郎，文场百步曾穿杨。咫尺风云看豹变，鸣珂曳履登朝堂。（虎既剖，简明镞正贯于心中。）
<br>
<br>　　吴莱
<br>
<br>　　风雨渡扬子江
<br>
<br>　　大江西来自巴蜀，直下万里浇吴楚。我从扬子指蒜山，旧读《水经》今始睹。平生壮志此最奇，一叶轻舟傲烟雨。怒风鼓浪屹于城，沧海输潮开水府。凄迷滟滪恍如见，漭滉扶桑杳何所？须臾草树皆动摇，稍稍鼋鼍欲掀舞。黑云鲸涨颇心掉，明月贝宫终色侮。吟倚金山有莫钟，望穷采石无朝橹。谁欤敲齿咒能神？或有伛身言莫吐。向来天堑如有限，日夜军书费传羽。三楚畸民类鱼鳖，两淮大将犹熊虎。锦帆十里徒映空，铁锁千寻竟然炬。桑麻夹岸收战尘，芦苇成林出渔户。宁知造物总儿戏，且揽长川入尊俎。悲哉险阻惟白波，往矣英雄几黄土！独思万载疏凿功，吾欲持觞酹神禹。
<br>
<br>　　吴师道
<br>
<br>　　桐庐夜泊
<br>
<br>　　合江亭前秋水清，归人罢市无余声。灯光隐见隔林薄，湿云闪露青荧荧。楼台渐稀灯渐远，何处吹箫犹未断？凄风凉叶下高桐，半夜仙人来绝巘。江霏山气生白烟，忽如飞雨洒我船。倚篷独立久未眠，静看水月摇清圆。
<br>
<br>【出处】：
<br>文苑-历代诗集-元诗别裁集
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【卷三 七言古】
<br>
<br>　　周权
<br>
<br>　　冷泉亭
<br>
<br>　　昔人来自天竺国，缥缈孤云伴飞锡。天风吹落凝不去，化作奇峰耸空碧。至今裂峡余云髓，桂冷松香流未已。翠光围住玉壶秋，不放晴雷度山趾。道人宴坐无生灭，炯炯层胸照冰雪。夜深出定汲清泠，寒猿啼断西岩月。
<br>
<br>　　岑安卿
<br>
<br>　　题晴川图
<br>
<br>　　清溪潾潾生浅花，晓日倒射摇金沙。翩然双鹭下危石，玉雪照影无纤瑕。溪边小景入图画，青烟绿树渔翁家。渔翁归来歌未终，鹭鸶忽起芦花风。回眸遥望不可极，但见白玉飞青空。昔年夜宿潇湘浦，彻晓不眠听急雨。解衣曳杖立沙头，何似今朝得容与？长安马寒泥没腹，雪满朝衣冻肩缩。试令援笔题此图，长篇应赋《归来曲》。
<br>
<br>　　胡天游
<br>
<br>　　杨花吟
<br>
<br>　　吴江春水拍天涯，江上风吹杨柳花。花飞满空无处所，随风直渡吴江水。渡水随风太有情，萦花惹草恣轻盈。狂如舞蝶穿花径，细逐流莺度绮城。绮城楼阁连天际，杨花飞入千门去。飞去飞来稍觉多，纷纷如雪奈君何？珠帘绣箔深深见，舞榭妆楼处处过。楼中美人春睡起，愁见杨花思荡子。荡子飘零去不归，杨花岁岁点春衣。梦魂不识天涯路，愿作杨花片片飞。
<br>
<br>　　周伯琦
<br>
<br>　　天马行应制作（并序）
<br>
<br>　　至正二年，岁壬午七月十有八日，西域拂郎国遣使献马一匹，高八尺三寸，修如其数而加半，色漆黑，后二蹄白，曲项昂首，神俊超逸，视它西域马可称者，皆在髃下。金辔重勒，驭者其国人，黄须碧眼，服二色窄衣，言语不可通，以意谕之，凡七度海洋，始达中国。是日天朗气清，相臣奏进，上御慈仁殿，临观称叹。遂命育于天闲，饲以肉粟酒湩。仍敕翰林学士承旨臣巙々，命工画者图之，而直学士臣揭傒斯赞之。盖自有国以来，未尝见也。殆古所谓天马者邪！承诏赋诗，题所图画。臣伯琦谨献诗曰：
<br>
<br>　　飞龙在天今十祀，重译来庭无远迩。川珍岳贡皆贞符，神驹跃出西洼水。拂郎蕞尔不敢留，使行四载数万里。乘舆清暑滦河宫，宰臣奏进阊阖里。昂昂八尺阜且伟，首扬渴乌竹批耳。双蹄县雪墨渍毛，疏騣拥雾风生尾。朱英翠组金盘陀，方瞳夹镜神光紫。耸身直欲凌云霄，盘辟丹墀却闲頠。黄须圉人服尨诡，亸鞚如萦相诺唯。群臣俯伏呼万岁，初秋晓霁风日美。九重洞启临轩观，衮衣晃耀天颜喜。画师写仿妙夺神，拜进御床深称旨。牵来相向宛转同，一入天闲谁敢齿？我朝幅员古无比，朔方铁骑纷如蚁。山无氛祲海无波，有国百年今见此。昆仑八骏游心侈，茂陵大宛黩兵纪。圣皇不却亦不求，垂拱无为静边鄙。远人慕化致壤奠，地角已如天尺只。神州苜蓿西风肥，收敛骄雄听驱使。属车岁岁幸两京，八鸾承御壮瞻视。《驺虞》《麟趾》并乐歌，《越雉》《旅獒》尽风靡。乃知感召由真龙，房星孕秀非偶尔。黄金不用筑高台，髦俊闻风一时起。愿见斯世皞皞如羲皇，按图画卦复兹始。
<br>
<br>　　张宪
<br>
<br>　　白苎舞词
<br>
<br>　　吴宫美人青犊刀，自裁白苎制舞袍。轻云冉冉白胜雪，《激楚》一曲回风高。九雏凤钗篸紫玉，长裾窄腰莲步促。翩翻素袖启朱樱，金笼鹦鹉飞来熟。馆娃楼阁摇春晖，台城少年醉忘归。璚窗绮户锁风色，桃树日长蝴蝶飞。倾城独立世希有，罢吟《渌水》停《杨柳》。急管繁弦莫苦催，真珠剩买乌程酒。
<br>
<br>　　二月八日游皇城西华门外观嘉孥弟走马歌
<br>
<br>　　春风压城紫燕飞，绣鞍宝勒生光辉。软沙青草平似镜，花雨满巾风满衣。潜蛟双绾玉抱肚，朱鬛分光散红雾。金龙五爪蟠彩袍，满背真珠撒秋露。生猿俊健双臂长，左脚蹋镫右蹴缰。铜铙四扇绕十指，玉声珠碎金琅珰。黄蛇下饮电掣地，锦鹰打兔起复坠。袖云突兀鞍面空，银瓮驼囊两边缒。西宫彩楼高插天，凤凰缭绕排神仙。玉皇拍阑误一笑，不觉四蹄如迸烟。神驹长鸣背凝血，郎君转面醉眼缬。天恩剪下五色云，打鼓归来汗如雪。
<br>
<br>　　北庭宣元杰西番刀歌（此刀乃江浙平章教化公征淮西所佩者）
<br>
<br>　　金神起持水火齐，煅炼阴阳结精锐。七月七日授冶师，手作钳锤股为砺。一千七百七十锋，脊高体狭刀口洪。龙飞蛟化岁月久，阮师旧物今无踪。哇绣镔柔可曲，东倭纯钢不受触。贤侯示我西番刀，名压古今刀剑录。三尖两刃圭首圆，剑脊々生黑烟。朱砂斑痕点人血，雕青皮软金钩联。唐人宝刀夸大食，于今利器称米息。十年土涮松纹生，戎王造时当月蚀。平章遗佩固有神，朱高固始多奇勋。三公重器不虚授，往继王祥作辅臣。
<br>
<br>　　杨维桢
<br>
<br>　　鸿门会
<br>
<br>　　天迷关，地迷户，东龙白日西龙雨。撞钟饮酒愁海翻，碧火吹巢双猰貐。（暗言范增、项庄。）照天万古无二乌，残星破月开天余。（此言沛公当独王天下，羽不得分也。）座中有客天子气，左股七十二子连明珠。军声十万振屋瓦，拔剑当人面如赭。将军下马力拔山，气卷黄河酒中泻。剑光上天寒彗残，明朝画地分河山。将军呼龙将客走，石破青天撞玉斗。
<br>
<br>　　庐山瀑布谣（并序）
<br>
<br>　　甲申秋八月十六夜，予梦与酸斋仙客游庐山，各赋诗，酸斋赋《彭郎词》，予赋《瀑布谣》。
<br>
<br>　　银河忽如瓠子决，泻诸五老之峰前。我疑天仙织素练，素练脱轴垂青天。便欲手把并州剪，剪取一幅玻璃烟。相逢云石子，有似捉月仙。酒喉无耐夜渴甚，骑鲸吸海枯桑田。居然化作十万丈，玉虹倒挂清泠渊。
<br>
<br>　　张昱
<br>
<br>　　过歌风台
<br>
<br>　　世间快意宁有此，亭长还乡作天子。沛宫不乐复何为？诸母父兄知旧事。酒酣起舞和儿歌，眼中尽是汉山河。韩彭受诛黥布戮，且喜壮士今无多。纵酒极欢留十日，感慨伤怀涕沾臆。万乘旌旗不自尊，魂魄犹为故乡惜。从来乐极自生哀，泗水东流不再回。万岁千秋谁不念，古之帝王安在哉？莓苔石刻今如许，几度秋风灞陵雨。汉家社稷四百年，荒台犹是开基处。
<br>
<br>　　倪瓒
<br>
<br>　　刘君元晖八月十四日邀余玩月快雪斋中，命余诗，因赋
<br>
<br>　　卷帘见月形神清，疑是山阴夜雪明。长歌欲觅剡溪戴，怅然停杯远恨生。尔营茅斋名快雪，邀我吹笙弄明月。明星如银浮翳消，垂露成帷桂花发。酒波荡漾天河倾，笙声袅袅秋风咽。古人与我不并世，鹤思鸥情迥愁绝。
<br>
<br>　　周霆震
<br>
<br>　　古金城谣（并序）
<br>
<br>　　国家承平百年，武备浸弛，盗发徐、颍，炽于汉、淮、武昌，南纪雄藩，一旦灰灭，洪省坚壁。寇蔓延诸郡，水陆犬牙。北来名将，相继道殒。丞相出督步骑，直抵高邮，事垂成，以谗废。方面多贵游子弟，贪鄙庸才，虚张战功，肆意罔上，诛求冤滥，惨酷百端，重以吏习舞文，旁罗鹰犬，意所欲陷，即诬与贼通，其弊有不忍言者。间存一二廉介，则又矜独断，昧远图，坐失机会。民日以敝，盗日以滋。庐、寿、舒三州，屏蔽上流，庐、寿既没，舒独当锋镝之冲。至正十年壬申，进士余阙以淮西元帅之节来镇，广设方略，招徕补葺，备战守，丰军储，贼饮恨不得逞。朝廷嘉其功，授淮南参知政事。自是日与贼遌，受围凡四十有二，大小二百余战。江西赖以苟安。坐视弗援，十八年正月丙午，城遂陷。公一门争先赴死，阖郡无一生降。贼党举手加额，称余元帅天下一人，购得其尸城下池中，礼葬之。伤哉！寄痛哭于长歌，使后人哀也。
<br>
<br>　　昆仑烈风撼坤轴，日车敛辔咸池浴。六龙饮渴呼不闻，赤蚁玄蜂厌人肉。荆襄弗支庐寿孤，江东扫地如摧枯。忠臣当代谁第一？七载舒州天下无。东南此地关形胜，天柱之峰屹千仞。当年赤壁走曹瞒，天为孙吴产公瑾。我公千载遥相望，崎岖恒以弱击强。孤城大小二百战，食尽北拜天无光。当关援剑苍龙吼，尽室肯污奸党手。摧锋阖郡无生降，群盗言之皆稽首。堂堂省宪罗公卿，建官分阃日募兵。哀哉坐视无寸策，遂使流血西江平。向来不晓皇穹意，名将南征死相继。一时贪暴聚庸才，玩寇偷安饕富贵。河流浩浩龙门西，燕山万骑攒霜蹄。英雄暴骨心未死，去作海色催朝鸡。玉衣飞舞空中见，太息孤忠鏖百战。五陵元气待天还，睢阳谁续《中丞传》？
<br>
<br>　　杨奂
<br>
<br>　　金谷行
<br>
<br>　　洛阳园池天下无，金谷近在西城隅。晋时花草不复见，野人犹解谈齐奴。齐奴豪奢谁比数，酒醒爱击珊瑚株。后堂春风满桃李，中有一枝名绿珠。千金买步障，百金买氍毹。时时吹笛替郎语，云窗雾户长欢娱。层阶欲下须人扶，岂料一日能捐躯。红飞玉碎顷刻里，空使行客悲踌躇。楼头小妇感恩死，君臣大义当何如？
<br>
<br>　　陈孚
<br>
<br>　　河间府
<br>
<br>　　北风河间道，沙飞云浩浩。上有衔芦不鸣之寒雁，下有陨霜半死之秋草。城外平波青黛光，大鱼跳波一尺长。牧童吹笛枫叶里，疲牛倦马眠夕阳。有禽大如鹤，红喙摇绿烟。路人指我语，似是信天缘。我生功名付樽酒，衣如枯荷马如狗。为问天缘可信否？旗亭击剑寒蛟吼。
<br>
<br>　　居庸叠翠
<br>
<br>　　断崖万仞如削铁，鸟飞不度苔石裂。嵯岈枯木无碧柯，六月太阴飘急雪。寒沙茫茫出关道，骆驼夜吼黄云老。征鸿一声起长空，风吹草低山月小。
<br>
<br>　　邕州
<br>
<br>　　左江南下一千里，中有交州堕鸢水。右江西绕特磨来，鳄鱼夜吼声如雷。两江合流抱邕管，莫冬气候三春暖。家家榕树青不凋，桃李乱开野花满。蝮蛇挂屋晚风急，热雾如汤溅衣湿。万人冢上蛋子眠，三公亭下鲛人泣。驿吏煎茶茱萸浓，槟榔口吐猩血红。飒然毛窍汗为雨，病骨似觉收奇功。平生所持一忠壮，荒峤何殊玉阶上。明年归泛两江船，会酌清波洗炎瘴。
<br>
<br>　　傅若金
<br>
<br>　　邯郸行
<br>
<br>　　邯郸城头下白日，邯郸市上风萧瑟。故垒空余鸟雀悲，荒垣只见狐狸出。何王坟墓对山阿，尚忆诸侯征战多。赵客归来重毛遂，秦军老去畏廉颇。黄尘白草宫前道，鬼火如灯夜相照。公子秋来不见过，美人月下那闻笑。当时冠盖激浮云，挝钟考鼓宴青春。只今惟有邮亭树，还送年年行路人。
<br>
<br>　　王士熙
<br>
<br>　　送华山隐归西湖故居
<br>
<br>　　方士求仙入沧海，十二城楼定何在？金铜移盘露满天，琪树离离人不采。轩辕高拱圣明居，群仙真人左右趋。青牛谷口迎紫气，白鹤洞中传素书。珊珊鸣佩星辰远，寂寂珠庭云雾虚。修髯如漆古仙子，玉林芙蓉染秋水。九关高塞不可留，归去江湖种兰芷。山头宫殿风玲珑，玄猱飞来千尺松。闲房诵经钟磬响，石壁题诗苔藓封。欲向君王乞祠禄，安排杖屦来相从。
<br>
<br>　　成廷珪
<br>
<br>　　江南曲
<br>
<br>　　吴姬当垆新酒香，翠绡短袂红罗裳。上盆十千买一斗，三杯五杯来劝郎。落花不解留春住，似欲随郎渡江去。酒醒一夜怨啼鹃，明日兰舟泊何处？
<br>
<br>　　长江送别图送周平叔之通州丞
<br>
<br>　　福山苍苍倚天碧，狼山巉巉生铁色。两山当江作海门，力尽神鞭驱不得。沧波万里从西来，楚尾吴头天一壁。阴风转地鲸怒翻，黑雾连空龙起立。来舟去楫不敢动，袖手旁观唯叹息。扶桑浴日飞上天，百怪潜消杳无迹。水光镜净山亦佳，目送云帆高百尺。青霄要路君既官，白首穷途我犹客。烟中隐隐见孤城，令我思乡心转剧。《骊驹》歌罢将奈何，倚杖江南望江北。
<br>
<br>　　刘永之
<br>
<br>　　送罗与敬归西昌
<br>
<br>　　石龙矶畔多芳草，游子忆家春已老。水北杨花扑地飞，旁人漫道飞花好。爱子不忍别，送子到水濆。青天孤影飞黄鹄，落日长风吹断云。朝发铜塘津，莫宿青泥渡。帆过孝通祠，渐是西昌路。金鱼洲远树青青，三顾浮烟生杳冥。石扶坏道通高阁，水啮危沙见古城。君家正在何方住？独有园庐俯江渚。昨夜深闺梦远人，相思定倚樱桃树。
<br>
<br>　　谢应芳
<br>
<br>　　送李彦明归高邮
<br>
<br>　　老夫归从东海头，春风送客归秦邮。出门复睹雁北乡，物我喜得同悠悠。吴船鼓棹渡江去，乌轮正挂扶桑树。桃花倚岸笑相看，杜宇催人啼不住。征袍十年尘土多，濯缨今年《沧浪歌》。一百五日寒食雨，三十六湖春水波。文游台榭剪荆棘，继美前修集佳客。谁能唤起老龙眠，重写耳孙湖上宅。
<br>
<br>　　汪克宽
<br>
<br>　　题道士张湛然弹琴诗卷
<br>
<br>　　峄山白桐千年枝，金星烂烂蛇蚹皮。文光七轸蓝田玉，冰弦细绕吴蚕丝。丹山云暖凤皇语，露草寒蛩诉秋雨。娥英泣洒湘筠斑，迁客相逢话羁旅。翠岩悬瀑锵琼瑶，雷霆霹雳轰层霄。瞥波细萍浮荡漾，劈空轻絮飞飘飖。仙林唳鹤惊离别，老龙湫底吟寒月。海门送上子胥潮，澎湃奔腾卷残雪。羽人潇洒颜如仙，冯虚来往黄山巅。古音净洗筝琶耳，何须更濯丹砂泉？
<br>
<br>　　朱希晦
<br>
<br>　　客邸中秋对月
<br>
<br>　　去年中秋秋月圆，浩歌对酒清无眠。烟霏灭尽人境寂，仰看明月悬中天。今年客里中秋月，静挹金波更清绝。可怜有月客无酒，不照欢娱照离别。夜阑淅淅西风凉，月中老桂吹天香。悠然长啸动归兴，坐久零露沾衣裳。浮世悲欢何足数？庾楼赤壁俱尘土。风流已往明月来，山色江声自今古。
<br>
<br>　　周砥
<br>
<br>　　新郭
<br>
<br>　　泛舟越来溪水旁，溪边暮色何苍苍？主人张筵挥羽觞，吴姬唱歌声抑扬。船尾挑灯大鱼出，船头洗秋波凉。夜如何其夜未央，万壑不起星煌煌。酒阑客过别船去，木叶萧萧下如雨。船中醉卧忘西，睡觉犹闻梦中语。此时月落天将曙，隔屋鸡啼欲起舞。西风满天鸿雁声，瑟瑟菰蒲响秋渚。
<br>
<br>【出处】：
<br>文苑-历代诗集-元诗别裁集
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
