<HTML>
<HEAD>
<TITLE>元诗集 卷06-09 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangHou/">唐后诗选</a> <font color=4C4C4C>&gt;&gt; </font><a href="../../html/YuanChao/">元朝诗选</a> <FONT color=#BCB6A0>&gt;&gt;</font> 元诗集 卷06-09</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>元诗集 卷06-09</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:元朝诗选&nbsp;&nbsp;阅读次数:<script language=javascript src="../../hits.php?articleid=6426"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'元诗集 卷06-09')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[元诗集 卷06-09]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷六 七言律】
<br>
<br>　　张昱
<br>
<br>　　湖楼
<br>
<br>　　楼前芳草碧盈盈，付与幽禽自在鸣。堤上马驮红粉过，湖中人载画船行。日长燕子语偏好，风暖杨花体又轻。何限才情被花恼，独教书记得狂名。
<br>
<br>　　西山亭留题
<br>
<br>　　马头曾为使君回，北望新亭道路开。於越地形缘海尽，句吴山色过江来。英雄有恨余湖水，天地忘怀入酒杯。珍重谢家林下客，玉山何待倩人推？
<br>
<br>　　醉题
<br>
<br>　　二月莺声最好听，风光终日在湖亭。清宵酒压杨花梦，细雨灯深孔雀屏。情在绸缪歌《白苎》，心同慷慨赠青萍。方平自得麻姑信，从此人间见客星。
<br>
<br>　　送丁道士还丰陵
<br>
<br>　　丁令还家骨已仙，更无城郭有山川。未添白发三千丈，又见铜驼五百年。荒草茫茫连故国，孤云冉冉下寥天。澧兰歌送潺湲水，极望涔阳思惘然。
<br>
<br>　　赠沈生还江州
<br>
<br>　　乡心正尔怯高楼，况复楼中赋远游。客里登临俱是感，人间送别不宜秋。风前落叶随车满，日下浮云共水流。知汝琵琶亭畔去，白头司马忆江州。
<br>
<br>　　赠寓客还瓜州
<br>
<br>　　把酒临风听棹声，河边官柳绿相迎。几潮路到瓜州渡，隔岸山连铁瓮城。月色夜留江叟笛，花枝春覆寺楼筝。赠行不用歌《杨柳》，此日还家足太平。
<br>
<br>　　倪瓒
<br>
<br>　　北里
<br>
<br>　　舍北舍南来往少，自无人觅野夫家。鸠鸣桑上还催种，人语烟中始焙茶。池水云笼芳草气，井床露净碧桐花。练衣挂石生幽梦，睡起行吟到日斜。
<br>
<br>　　寄熙本明
<br>
<br>　　在山无事入城中，每问归樵得信通。松室夜灯禅影瘦，石潭秋水道心空。幽扉独掩林间雨，疏磬遥传谷口风。几度行吟欲相觅，乱流深涧隔西东。
<br>
<br>　　三月一日自松陵过华亭
<br>
<br>　　竹西莺语太丁宁，斜日山光澹翠屏。春与繁花俱欲谢，愁如中酒不能醒。鸥明野水孤帆影，鹘没长天远树青。舟楫何堪久留滞？更穷幽赏过华亭。
<br>
<br>　　别章炼师
<br>
<br>　　方舟共济春江阔，访我寒烟菰苇中。鼓柁斜冲薲叶雨，钩帘半怯杏花风。仙人坛上芝应碧，玉女窗中桃未红。拟趁轻帆数来往，缥壶不惜酒如空。
<br>
<br>　　与伯雨登溪山胜概楼
<br>
<br>　　楼下清溪夏亦寒，溪头个个白鸥闲。风回绿卷平堤水，林缺青分隔岸山。若士振衣千仞表，何人泛宅五湖间。绝怜与子同清赏，拟向云霄共往还。
<br>
<br>　　东林隐所寄陆征士
<br>
<br>　　寝扉桃李昼阴阴，耕凿居人有远心。一夜池塘春草绿，孤村风雨落花深。不嗔野老群争席，时有游鱼出听琴。白发多情陆征士，松间石上续幽吟。
<br>
<br>　　郭钰
<br>
<br>　　和杨茂才闲居
<br>
<br>　　板桥通径薜萝深，浓翠浮衣竹十寻。啼鸟渐驯时近客，归云不动似知心。剪苔盘石移棋局，添火香篝续水沉。赋笔惟应潘岳好，恨无樽酒与同斟。
<br>
<br>　　访友人别墅
<br>
<br>　　阴森万木晓苍茫，路转山腰问草堂。池涌慢波萍叶散，窗涵细雨橘花香。读书程度输年少，中酒心情厌日长。公子飘飘才思阔，何妨高咏伴沧浪。
<br>
<br>　　和酬宋竹坡韵
<br>
<br>　　寄诗问我山中事，性懒家贫一事无。春瓮酒香梅未落，午窗梦起鸟相呼。旧来叔夜交游绝，老去文通笔砚枯。鸥社共盟君未弃，何须驰志向伊吾？
<br>
<br>　　王逢
<br>
<br>　　钱塘春感六首
<br>
<br>　　紫罽軿车从六龙，尽随仙曲度青空。苍山楼阙旃林里，赤羽旌麾野庙中。百姓未忘周大赉，成都元有汉遗风。流莺不管伤春恨，冲落桃花满树红。
<br>
<br>　　王气凌虚散晓霞，虎闱麟阁静烟花。中天日月迂黄道，沧海风云冷翠华。望帝神游夔子国，乌衣梦隔野人家。当时举目山河异，岂但红颜泣塞笳！
<br>
<br>　　周南风俗汉衣冠，五色云中忆驻銮。璎珞桧高藏白兽，蕊珠花发降文鸾。河通织女机丝湿，雨歇巫娥翠黛寒。满地吴山谁洒泪？一江春水独凭阑。
<br>
<br>　　日华初动衮衣明，剑佩千官隐绣楹。五色黼函开玉座，九重汤药下银罂。书题凤尾仙曹喜，恩浃螭坳学士荣。文化有余戎事略，铜驼草露不胜情。
<br>
<br>　　瑶池青鸟集觚棱，白塔金凫閟夜灯。云母帐虚星采动，水晶宫冷露华凝。骊山草暗墟周业，郿坞花繁失汉陵。白马素车江海上，依然潮汐撼西兴。
<br>
<br>　　金爵觚棱月向低，泠泠清磬万松西。五门曙色开龙尾，十日春寒健马蹄。红雾不收花气合，绿波初涨柳条齐。遗民暗忆名都会，尚绕湖漘唱《大堤》。
<br>
<br>　　送薛鹤齐真人代祀天妃还京
<br>
<br>　　蓬莱宫里上卿班，代祀天妃隔岁还。日绕五文皆御气，海浮一发是成山。风霆夜护龙鸾节，云雾朝披玉雪颜。圣渥既隆玄化盛，转输应尽入秦关。
<br>
<br>　　叶颙
<br>
<br>　　题幽居
<br>
<br>　　隔溪春色两三花，近水楼台四五家。浊酒不妨留客醉，好山长是被云遮。松根净扫弹琴石，柳下常维钓月槎。路狭不容车马到，只骑黄犊访烟霞。
<br>
<br>　　钱惟善
<br>
<br>　　述怀寄光远并简城南诸友
<br>
<br>　　野人无事久忘机，肯信纷华有是非？花信欲柬莺百啭，麦芒初长雉双飞。书中岁月仍为客，枕上江山屡梦归。归复思君倚深树，不知残雨湿春衣。
<br>
<br>　　段克己
<br>
<br>　　寄仲坚汉臣二子
<br>
<br>　　经春日日卧空庐，门巷萧条长者车。一卷时看王湛《易》，数行懒寄子公书。风光少得如人意，颜面从教与世疏。闻健不来花下醉，明年花发定何如？
<br>
<br>　　段成已
<br>
<br>　　中秋之夕封生仲坚卫生行之携酒与诗见过依韵以答
<br>
<br>　　夜凉河汉静无声，澄澈天开万里晴。蟾吐寒光呈皎洁，桂排疏影甚分明。良宵方喜故人共，醉语那知邻舍惊。一片诗魂招不得，九霄直与月俱清。
<br>
<br>　　仇远
<br>
<br>　　次胡苇杭韵
<br>
<br>　　曾识清明上巳时，懒能游冶步芳菲。梨花半落雨初过，杜宇不鸣春自归。双冢年深人祭少，孤山日晚客来稀。江南尚有余寒在，莫倚东风褪絮衣。
<br>
<br>　　怀古
<br>
<br>　　吹杀青灯炯不眠，满襟怀古恨绵绵。江东曾识桓司马，沧海难追鲁仲连。吴岫月明吟木客，汉宫露冷泣铜仙。何时一酌桃源酒，醉倒春风数百年。
<br>
<br>　　和韵胡希圣湖上
<br>
<br>　　连作湖山五日游，沙鸥惯识木兰舟。清明寒食荒城晚，燕子梨花细雨愁。赐火恩荣皆旧梦，禁烟风景似初秋。凤丝龙竹繁华意，犹为西林落日留。
<br>
<br>　　宿集庆寺
<br>
<br>　　半生三宿此招提，眼底交游更有谁？顾恺漫留金粟影，杜陵忍赋玉华诗。旋烹紫笋犹含箨，自摘青茶未展旗。听彻洞箫清不寐，月明正照古松枝。
<br>
<br>　　题溧阳市
<br>
<br>　　万家大县旧留都，一派中江入太湖。缩项鱼肥人脍玉，长腰米贵客量珠。府分南北寒鞠合，桥直东西夜市无。却是旗亭浮蚁美，杖头能费几青蚨。
<br>
<br>　　白珽
<br>
<br>　　游天竺寺
<br>
<br>　　山转龙泓一径深，岚烟吹润扑衣巾。松萝掩映似无路，猿鸟往来如有人。讲石尚存天宝字，御梅尝识建炎春。城中遮日空西望，自与长安隔两尘。
<br>
<br>　　杨果
<br>
<br>　　洛阳怀古
<br>
<br>　　洛阳云树郁崔嵬，落日行人首重回。山势忽从平野断，河声偏傍故宫哀。《五噫》拟逐梁鸿去，六印休惊季子来。惆怅青槐旧时路，年年无数野棠开。
<br>
<br>　　陈孚
<br>
<br>　　真定怀古
<br>
<br>　　千里桑麻绿荫城，万家灯火管弦清。恒山北走见云气，滹水西来闻雁声。主父故宫秋草合，尉陀荒冢莫烟平。开元寺下青苔石，犹有当时旧姓名。
<br>
<br>　　永州
<br>
<br>　　烧痕惨淡带昏鸦，数尽寒梅未见花。回雁峰南三百里，《捕蛇说》里数千家。澄江绕郭闻渔唱，怪石堆庭见吏衙。昔日愚溪何自苦？永州犹未是天涯。
<br>
<br>　　开平即事二首
<br>
<br>　　百万貔貅拥御闲，滦江如带绿回环。势超大地山河上，人在中天日月间。金阙觚棱龙虎气，玉阶阊阖鹭鹓班。微臣亦有河汾策，愿叩刚风上帝关。
<br>
<br>　　天开地辟帝王州，河朔风云拱上游。雕影远盘青海月，雁声斜送黑山秋。龙冈势绕三千陌，月殿香飘十二镂。莫笑青衫穷太史，御炉曾见衮龙浮。
<br>
<br>　　邓文原
<br>
<br>　　三月晦游道场山宿清公房与成父同行二首
<br>
<br>　　绝顶轩窗纳晚哺，下方灯火听钟鱼。天连震泽涵元气，地涌浮图切太虚。凉立松风观石溜，晚寻樵径扣僧庐。孤亭山麓荒苔积，犹想幽人夜读书。
<br>
<br>　　涧石萦纡紫竹丛，晴云吹落水晶宫。夜寒身宿群峰顶，花尽春归万木中。傥买山田营破屋，时过僧寺驾孤篷。只应渺渺轩前路，杖履长陪鹤发翁。
<br>
<br>　　李材
<br>
<br>　　海子上即事
<br>
<br>　　驰道尘香逐玉珂，彤楼花暗弄云和。光风已转瀛洲草，细雨微添太液波。月榭管弦鸣曙早，水亭帘幕受寒多。少年勿动伤春感，唤取青娥对酒歌。
<br>
<br>　　何中
<br>
<br>　　新淦畈步作
<br>
<br>　　松筠色润翠成围，鹅鸭声多水渐肥，隔县贩人争野路，迎年姹女试新衣。暖烟黄柳知春到，残雪青山伴客归。茅屋酒旗随处有，悠悠世事尽相违。
<br>
<br>　　于石
<br>
<br>　　半山亭
<br>
<br>　　万叠岚光冷滴衣，清泉白石锁烟扉。半山落日樵相语，一径寒松僧独归。叶堕误惊幽鸟去，林空不碍断云飞。层崖峭壁疑无路，忽有钟声出翠微。
<br>
<br>　　清明次韵赵登
<br>
<br>　　九十春光半晦明，东郊携手趁新睛。飘零风絮如行客，冷暖厨烟见世情。宿雨秋千花有泪，斜阳古冢草无名。劝君且尽樽前兴，柳上一声何处莺？
<br>
<br>　　潇江亭
<br>
<br>　　背依古塔面层峰，曲曲阑干峻倚空。万屋参差江色外，片帆出没树阴中。五更钟鼓半山月，两岸渔樵一笛风。极目子陵台下路，滔滔惟有水流东。
<br>
<br>　　西湖（乡人杜伯高，昔与诸公饮于湖上，得风月一联，予爱其语，因为足成之。）
<br>
<br>　　西湖胜概甲东南，满眼繁华今几年？钟鼓相闻南北寺，笙歌不断往来船。山围花柳春风地，水浸楼台夜月天。士女只知游赏乐，谁能轸念及三边！
<br>
<br>　　傅若金
<br>
<br>　　沛公亭
<br>
<br>　　遥山寂寂对危亭，坏础欹沙柳自青。四海久非刘社稷，千秋犹有汉精灵。丰西水散烟沉浦，砀北云来雨入庭。坐想酒酣思猛士，歌风台下晚冥冥。
<br>
<br>　　登楼
<br>
<br>　　楼上西风吹画屏，楼前秋思满都亭。金河水去涓涓碧，琼岛云来冉冉青。近见萧何成第宅，旧闻汲黯在朝廷。明时进用多英杰，迂腐深惭守一经。
<br>
<br>　　题张齐公祠
<br>
<br>　　将军结发事先朝，百战山河血未销。总说霁云能慷慨，兼闻去病最嫖姚。烟尘剑戟迷秋峒，风雨旌旗落莫潮。自古英雄须庙食，精灵何待《楚辞》招！
<br>
<br>　　正月十七日丽正门观迎接口号
<br>
<br>　　南徼旌旗万里回，中天城阙九重开。龙门仗簇青云起，鹤禁香通紫气来。父老多流去日泪，公卿不乏济时材。已闻奉玺归金室，早听趋朝进玉杯。
<br>
<br>　　送唐子华嘉兴照磨（子华名棣，吴兴人，善画。）
<br>
<br>　　闻君秋思满南潮，行李今晨发帝都。幕府初乘从事马，江城还忆步兵鲈。树浮白日山侵越，潮蹴青天海入吴。闲暇冯高动诗兴，须成一醉扫新图。
<br>
<br>　　上蔡
<br>
<br>　　上蔡城头黄叶多，闻鸡看剑起长歌。徒怜丞相东门犬，犹忆将军半夜鹅。树底衣裳沾雾雨，马前灯火动星河。凉风满路吹行驿，那似金门听玉珂。
<br>
<br>　　兴安县
<br>
<br>　　乱峰如剑不知名，篁竹萧萧送驿程。转粟未休漓水役，负戈犹发夜郎兵。百蛮日落朱旗暗，九岭风来画角清。空使腐儒多感慨，西南群盗几时平？
<br>
<br>　　书南宁驿
<br>
<br>　　岁晚驱驰忆帝京，北风回首重关情。中天日月回金阙，南极星辰绕玉衡。父老尚烦司马檄，蛮夷须用伏波兵。也知文德能柔远，传道新恩欲罢征。
<br>
<br>　　洞庭连天楼
<br>
<br>　　崔嵬古庙压危沙，缥缈飞楼入断霞。南极千峰迷楚越，西江众水混渝巴。鲛人夜出风低草，龙女春还雨湿花。北倚阑干望京国，故人何处认星槎？
<br>
<br>　　闻张吏部督海运归咏怀奉简
<br>
<br>　　日边双节下沧溟，云际千艘赴驿亭。直为邦畿须转粟，也因江海念流萍。玉京永夜瞻卿月，银汉清秋识使星。待尽西风始相见，客愁如酒一时醒。
<br>
<br>　　送张秀才北上时将赴海
<br>
<br>　　身逐征帆赴海涯，道逢行李问京华。涓人解致燕王马，卜史工占蜀客槎。冠盖早朝星在树，管弦春宴月当花。盛时繁丽应如昨，把酒闻莺肯忆家。
<br>
<br>　　岳阳中秋值安南贡使因怀旧游
<br>
<br>　　洞庭秋气满龙堆，为客偏惊节序催。铁笛乍闻云外过，琼楼应傍月中开。越裳重译三年至，溟海浮槎八月来。忽忆旧游今万里，天涯长见雁飞回。
<br>
<br>　　题栖碧山为淦龚舜咨赋
<br>
<br>　　山人爱山如李白，幽栖还在碧云深。松杉绕屋清宵响，雷雨悬崖白昼阴。石上每同仙客坐，花间犹恐世人寻。京华日日多尘土，终拟投簪话夙心。（揭文安公云：予欲赋栖碧久矣。兴无由起。一日，临江傅与砺来，开卷同赋之。予诗未成，与砺已就。非不可更作，念无可以过与砺也，遂易结语而已。）
<br>
<br>　　宋本
<br>
<br>　　大都杂诗
<br>
<br>　　绣错繁华遍九衢，《上林》词赋汉西都。朱门细婢金条脱，紫禁材官玉鹿卢。万里星辰关上界，四朝冠盖翊皇图。东邻白面生纨绮，笑杀扬雄卧一区。
<br>
<br>　　宋褧
<br>
<br>　　都城杂咏
<br>
<br>　　流珠声调弄琵琶，韦曲池台似馆娃。罗袖舞低杨柳月，玉笙吹绽牡丹花。龙头泻酒红云滟，象口吹香绿雾斜。却笑西邻蠹书客，牙签缃帙费年华。
<br>
<br>　　明照坊对雨
<br>
<br>　　章台车马去如流，白雨霏烟拂画楼。九陌平铺明似练，两沟急泻碧于油。美人虹见西山霁，少女风来北里秋。凉意满襟帘幕卷，宫鸦归树夕阳收。
<br>
<br>　　春莫双清亭小酌怀张孟幼
<br>
<br>　　吏退公庭雁鹜行，持杯暂对水云乡。山开罨画涵晴影，花落烟肢漾晚香。酒帜隔津标柳陌，渔舟避浪向蒲塘。怀人不得同相赏，空赋《停云》第二章。（予以延祐元年从先兄正献公入汴，始识彦辉吴征君。是岁，故中丞马公伯庸，今翰林学士谢公敬德，国子博士王君师鲁，乡贡河南行省。迄今二十五年。予再以按行至汴，居监察行院，去征君所居仅半里，犹以公事未毕，尚迟于请见。时马公亦薨，谢、王在馆阁，感念存殁，赋唐律一首，先遣持遗征君正之。至元四年戊寅。）
<br>
<br>　　二十年前入汴州，梵王仙馆涉春秋。家家庭院森湖玉，处处帘栊映海榴。金马石渠伤远别，丘山华屋动新愁。谁怜闭著车中妇？犹望元龙百尺楼。
<br>
<br>　　王士熙
<br>
<br>　　送巨德新
<br>
<br>　　渭城秋水泛红莲，《白雪》梁园作赋年。金马朝回门似水，碧鸡人去路如天。扬雄宅古平芜雨，诸葛祠空老树烟。小队出游春色里，满蹊花朵正娟娟。
<br>
<br>　　骊山宫图
<br>
<br>　　翠岭含烟晓仗催，五家车骑入朝来。千峰云散歌楼合，十月霜晴浴殿开。烽火高台留草树，荔支长路入尘埃。月中人去青山在，始信昆明有劫灰。
<br>
<br>　　雅琥
<br>
<br>　　留别凯烈彦卿学士
<br>
<br>　　十年帝里共鸣珂，别后悲欢事几多。汗竹有编归太史，雨花无迹染维摩。湘江夜雨生青草，淮海秋风起白波。明日扁舟又南去，天涯相望意如何？
<br>
<br>　　成廷珪
<br>
<br>　　送谢芝甫赴山南宪
<br>
<br>　　谢庭子弟多佳士，荆国山川总胜游。万里捧书催入幕，一朝挝鼓发行舟。玄猿啼处巴江夜，白雁来时楚甸秋。襄汉风流千古意，为君长忆仲宣楼。
<br>
<br>　　夏日过万蓬庵
<br>
<br>　　爱汝东庵暑气薄，解衣盘礴坐莓苔。一林绿竹尽可数，五月白莲犹未开。捉尘谈禅知独往，买鱼沽酒待重来。沧江日落山更好，且放轻舟缓缓回。
<br>
<br>　　送智惠隐住水月禅院
<br>
<br>　　放船直到栖禅处，万顷湖心一径开。绿树鸟惊风落果，碧潭龙去水生苔。西岩尊宿传灯在，东海高僧杖锡来。今夜月明清似水，太空无地著纤埃。
<br>
<br>　　黄清老
<br>
<br>　　天运不已，岁时又春，学已可乎！作自勉诗呈李初教授诸公
<br>
<br>　　东风一笑可人心，旋沥新醅对客斟。山色未匀春意浅，梅花已老白云深。半轩依竹闲听雨，千里怀人欲抱琴。试问樵溪隔年意，碧波东注渺难寻。
<br>
<br>　　丁复
<br>
<br>　　九月一日游昭亭（在宜州）
<br>
<br>　　山色江光带近郊，道旁杨柳舞寒条。半生九日黄花酒，多在西风白下桥。千里客游仍暮景，异乡人事又今朝。老来未遣登临懒，尽醉东家绿玉瓢。
<br>
<br>　　韩性
<br>
<br>　　阳明洞
<br>
<br>　　日日携壶坐钓矶，眼看门外软红飞。已无游骑寻芳事，却访幽人入翠微。石磴欲青春雨足，酒炉初冷絮花稀。悠然自解登临意，十里香风一棹归。
<br>
<br>　　郯韶
<br>
<br>　　郑蒙泉炼师子午谷图
<br>
<br>　　子真今住子午谷，乃在蛟门西复西。绕屋长松落晴雪，倚天绝壁立丹梯。春回大壑三芝秀，月满空山一鹤栖。归去看图望瀛海，定应沐发候天鸡。
<br>
<br>　　题渔家壁
<br>
<br>　　漫郎家住黄泗浦，闲看飞花坐北窗。渡口青山高似屋，门前潮水直通江。垂杨系艇已千尺，春鲤上盘才一双。野老相过无一事，白头喜对酒盈缸。
<br>
<br>　　刘永之
<br>
<br>　　题邹惟中西楼
<br>
<br>　　西楼远对鼎山斜，野客来寻驾鹿车。竹屿暝烟浮翠黛，石田秋雨润银沙。清尊未酌心先醉，往事重论鬓欲华。肯借溪南三亩宅，从君学种邵平瓜。
<br>
<br>　　谢应芳
<br>
<br>　　赠庆别驾
<br>
<br>　　台州别驾不之官，烟水孤村共岁寒。偶有浊醪留晚酌，旋挑生菜簇春盘。三年邻里通家好，四海兵戈行路难。且喜门前金色柳，东风堪作画图看。
<br>
<br>　　怀詹伯远
<br>
<br>　　蝌蚪残书补未全，斋居一榻坐来穿。杨花绕屋白如雪，溪水出湖青接天。冠盖不来骑马客，鸥凫长傍钓鱼船。多时欲问平安信，伏日题诗寄竹边。
<br>
<br>　　朱希晦
<br>
<br>　　和韵简天则上人
<br>
<br>　　凉风袅袅晚秋天，潮落双门缆客船。（永嘉郡城北有二门，郭璞所以立名双门。）九陌黄尘蓬鬓底，一篱香露菊花边。故乡鲈鲙牵归思，近砌蛩声搅夜眠。不道分携成远别，几时林下细谈禅？
<br>
<br>　　麻革
<br>
<br>　　晚步张田间
<br>
<br>　　地入荒芜过客稀，村深门巷莫山围。悠悠独鸟穿云下，策策寒乌掠日飞。人事百年梧叶老，秋风万里稻花肥。兵尘河朔迷归路，惆怅平沙送夕晖。
<br>
<br>　　杨云鹏
<br>
<br>　　登濮州北城
<br>
<br>　　层城高绝一攀跻，岁杪临风客思凄。烧入马陵秋草黑，雁横雪泽莫天低。陈台事往人何在？曹国川遥望欲迷。牢落壮怀谁与语？疏林残照乱鸦啼。
<br>
<br>　　陈普
<br>
<br>　　鼓瑟
<br>
<br>　　满楼明月调云和，五十弦中急雨过。彩凤拂衣鸣翠竹，素鳞鼓鬛出寒波。凄凉楚客新愁断，清切湘灵旧怨多。一曲更沉人已静，江头云挂绿嵯峨。
<br>
<br>　　郭麟孙
<br>
<br>　　三月三日重游虎丘
<br>
<br>　　细雨霏霏不湿衣，山前山后乱莺飞。过桥春色绯桃树，临水人家白板扉。此地酒帘邀我醉，隔船箫鼓送人归。清游恐尽今朝乐，回首阊门又夕晖。
<br>
<br>　　柯九思
<br>
<br>　　送赵虚一还金陵书虞翰林诗后
<br>
<br>　　词臣通籍侍金闺，天语从容问归蹊。云外山高龙虎踞，人间松老凤凰栖。翰林拟诏当红药，道士疏封出紫泥。更赐金钱祠泰峙，寥阳前殿丽璇题。（虞翰林诗序曰：天历二年三月二十五日，集侍立延阁。上顾问集："尝至金陵不？"集谨对曰："尝到。"又曰："冶亭是汝所题，往年八九至其处，新松当长茂矣。"集谨对曰："是未种松时到也。"近臣奏言："道士赵虚一所种也。"上曰："然，己升观为宫，汝知之乎？"集谨对曰："臣奉敕题榜赐之矣。"是日归，虚一来别，归江南，即告以圣上不忘冶亭之意。又三日，吴大宗师持卷来索诗赠行，因录所得如上云。诗曰：春明昼侍奎章阁，圣上从容问冶亭。为报仙都赵真士，新松好护万年青。）
<br>
<br>　　送程鹏翼赴山东运司经历
<br>
<br>　　齐人富国书犹在，煮海为盐属县官。千灶飘烟云树湿，万盘凝雪浪花干。西曹儒雅声华旧，东郡司存礼数宽。谈笑云霞公事了，大明湖上凭阑干。
<br>
<br>　　李裕
<br>
<br>　　送赵鹏举之西台掾
<br>
<br>　　掾曹骑马赴西台，迢递关河几日回？秋草自随人去远，夕阳长共雁飞来。乱云荒驿迷秦树，落叶残碑有汉苔。最忆年年寒食节，华筵谁向曲江开？
<br>
<br>　　吴讷
<br>
<br>　　宿承天观用杨廉夫韵
<br>
<br>　　承天观里开图画，吴越山河一览中。半夜月明湖水白，五更日出海门红。彩船春晚笙歌歇，粉堞风高鼓角雄。十二阑干都倚遍，归心飞过大江东。
<br>
<br>　　方行
<br>
<br>　　送贾彦临训导霍丘
<br>
<br>　　中都会面得从容，两载同听长乐钟。天近君门严虎豹，地宽人海混鱼龙。承恩自合归宣室，论道安能老辟雍？江柳春花增别恨，白头何日更相逢？
<br>
<br>　　潘纯
<br>
<br>　　题岳武穆王坟二首
<br>
<br>　　海门寒日澹无晖，偃月堂深昼漏稀。万灶貔貅江上老，两宫环珮梦中归。内园羯鼓催花发，小殿珠帘看雪飞。不道帐前胡旋舞，有人行酒著青衣。
<br>
<br>　　湖水春来自绿波，空林人迹少经过。夜寒石马嘶风雨，日落山精泣薜萝。江左长城真自坏，邺中明月竟谁歌？惟余满地苌弘血，草色年深碧更多。
<br>
<br>　　周砥
<br>
<br>　　芝云堂
<br>
<br>　　芝云主人绝萧散，燕坐草堂门不扃。古鼎隔帘香袅袅，新篁拂几玉亭亭。十年苦思耽诗卷，三日清斋写道经。邀我醉眠书画舫，月明吹笛看云汀。
<br>
<br>　　周棐
<br>
<br>　　送曹广文赋得富览亭
<br>
<br>　　危亭突兀斗城阴，风物苍茫入望沉。万古东南多壮观，百年豪杰几登临。夜中日出扶桑近，天外江流滟滪深。好趁归帆拂天姥，共凭寥廓寄微吟。
<br>
<br>　　西津夜泊
<br>
<br>　　孤帆夜落石桥西，桥外青山入会稽。卧听海潮吹地转，起看江月向人低。一春衰谢怜皮骨，万国艰虞厌鼓鼙。何处客船歌《水调》，令人归思益凄迷。
<br>
<br>　　许恕
<br>
<br>　　次承文焕黄山醉归诗韵
<br>
<br>　　黄山之南江水西，麦秋天气野阴低。隔溪雨过催花落，绕屋云归伴鹤栖。涤荡新愁烦浊酒，扶持残醉有枯藜。寄来妙句能相忆，那得樽前手共携？
<br>
<br>　　题潘氏画壁
<br>
<br>　　浮空积雪拥千鬟，山崦人家俯碧湾。飞阁卷帘高鸟外，夕阳流水古松间。岂无隐者携家入？亦有仙翁采药还。借我高眠萝屋里，月明风静听潺湲。
<br>
<br>　　陆仁
<br>
<br>　　题金陵
<br>
<br>　　丽正门当天阙高，景阳台下草萧萧。江围大地蟠三楚，石偃孤城见六朝。落日不将遗恨去，秋风能使旅魂消。忘情只有龙河柳，烟雨年年换旧条。
<br>
<br>【出处】：
<br>文苑-历代诗集-元诗别裁集
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【卷七 五言排律】
<br>
<br>　　马祖常
<br>
<br>　　寄舒真人
<br>
<br>　　金阙来华盖，琳坛集羽衣。石因钟乳腻，松为茯苓肥。剂墨香翻杵，修琴玉布徽。天低临象纬，日近逼光辉。竹里开长径，池边蔽小扉。红迷霞绮错，绿涨水环围。仙杏葩凝赤，蟠桃萼剪绯。龙来还独宿，鹤去更知归。割蜜蜂先避，衔书凤自飞。祠雷陈古磬，符鬼掣灵旗。丹井泉偏冽，铜盘露未晞。俗人那得识，诗客尽相依。伊我逢休浣，从兹咏浴沂。凭师消鄙吝，犹可采山薇。
<br>
<br>　　送华山隐之宗阳宫
<br>
<br>　　江阁鱼龙近，山房雾雨多。地清天不暑，池曲水无波。笋箨迎书带，樱桃送锦窠。呦呦呼伴鹿，唼唼换经鹅。养素行编屦，乘闲坐织蓑。几篇餐玉法，一帙醮星科。香灺沉银叶，衣裾佩紫荷。丹光留海月，绛景出松萝。醉忆泉浮乳，幽怜石烂柯。神君攀绿桂，天女踏青莎。邀客登山顶，寻真入涧阿。洞箫吹道曲，云纸写鱼歌。予发今如此，君心可奈何？高谈见明月，为我问娑罗。
<br>
<br>　　杨载
<br>
<br>　　春晚喜晴
<br>
<br>　　积雨俄经月，新晴始见春。苍苔侵别墅，绿水过比邻。性僻居宜远，身闲景易亲。无诗排世累，有酒纵天真。循圃花粘履，凭阑柳拂巾。歌呼从稚子，谈笑或嘉宾。渐喜渔樵狎，仍欣鸟雀驯。幽情延薄莫，浩思集清晨。养拙元非病，为文敢自珍。杜门缘底事，作计懒随人。
<br>
<br>　　宋元
<br>
<br>　　答无住和太初韵见寄
<br>
<br>　　宝地人来少，柽阴自晚晴。片云依石润，孤磬出花清。竹笕分泉细，檀烟上氎轻。勒铭留水寺，应供宿江城。适楚涛喧定，归吴雪滞行。雨苔粘冻屐，廊叶覆闲枰。琴为蛇纹买，书因鸟迹评。眼高无佛祖，诗癖有山兄。句妙唐风在，心空汉月明。昼禅休树影，夜梵杂松声。夏减游方兴，秋添住岳情。何时修白业，去结懒残盟。
<br>
<br>　　陈旅
<br>
<br>　　陪赵公子游蒋山即席次李五峰韵
<br>
<br>　　弭棹丹阳郭，鸣鞭白下山。晴原烟翳翳，幽树鸟关关。石液玻璃碧，云根玛瑙殷。佛岩开细菊，僧径入从菅。雨洗川容净，潮随野色还。六朝有遗事，尽在夕阳间。
<br>
<br>　　周伯琦
<br>
<br>　　八月六日丁亥释奠孔子庙三十韵
<br>
<br>　　阙里宣尼宅，儒林礼乐区。右文昭代盛，报德圣恩殊。天语颁中禁，星轺发上都。内廷香绕案，光禄酒浮壶。持节惭专对，于原慎载驱。秋阳稀稼穑，昼路足槐榆。历历由沂汶，行行望泗洙。岱宗标近甸，鲁殿没荒芜。不见三家采，唯余五父衢。祀严柔日逼，林近绝晨趋。废堞依修阜，危台记舞雩。庙宫参象纬，书阁压城阇。反宇周阿峻，回廊百步纡。蛟鳞蟠玉柱，螭首响金铺。庭迥桧千尺，坛虚杏数株。省牲新雨霁，释奠旧章敷。辟户陈笾俎，登歌应瑟竽。尊居玄圣俨，侑食列贤俱。兴俯锵珩佩，周旋谨履絇。祼将宸意达，祝告下诚孚。明燎辉云陛，祥熏集宝炉。共观周典礼，宁数汉规摹。似续于今盛，钦崇自古无。缭垣隆象魏，穹石峙龟趺。孤阁青编贮，双亭翠竹扶。山川光拱揖，泉井泽沾濡。推本尊师道，题名述庙谟。伫看戋束帛，岂复叹乘桴？制作先东鲁，朝廷用大儒。愚生深有幸，归上孔林图。
<br>
<br>　　王逢
<br>
<br>　　题马洲书院（并序）
<br>
<br>　　马洲书院者，孔圣五十二代孙元虔昆季所建也。其五世祖若罕，高抗不群，长于《春秋》。当宋南渡，自阙里将之衢，留滞泰兴。见河流达南江，询之老人，曰："此龙开河也，西北通淮泗。"因叹曰："吾洙泗龙泉之支流，其在兹乎！"遂筑室河上，与其子端志，各授弟子业。从游日众，乃有菑田百亩，人助以力，官复其税。戒子孙治生勿求富，读书勿求荣。邑大夫嘉之，易名龙开河曰■教，示崇化也。年六十卒。葬河之阳。端志克守父道，荐辟不就。淳祐元年冬，邑毁于北兵，元虔辟地是洲。咸淳间，书院落成，教授复如初。然皆无后。今崇圣寺旁，惟破屋蔓草，遗像瓦炉而已。逢惧变迁殆尽，故叙其概于壁间，庶后之起废者得以考焉。诗曰：
<br>
<br>　　蝌蚪秦皆废，灵光鲁独存。豆笾漂海国，丹雘暗淮村。苔藓花侵础，蒲芦叶拥门。青春深雾潦，白日老乾坤。德化三王并，威仪百代尊。郊麟初隐遁，野兕遂崩奔。先辈俱冥漠，诸生罢讲论。断编尘树冷，遗像网虫昏。尽变衣冠俗，终归礼义源。江南游学士，瞻拜敢忘言。
<br>
<br>　　陈孚
<br>
<br>　　翰苑荐为应奉文字二十韵谢大司徒并呈诸学士
<br>
<br>　　天上金銮客，人间第一流。贽为唐内相，禹拜汉元侯。鲲海三千水，龟峰十二楼。月寒红烛夜，风淡紫薇秋。凤诰窥姚姒，麟编振鲁邹。佩随宫漏远，衣染御烟浮。淑气腾金碧，祥光射斗牛。焜煌青琐闼，缥缈紫霞洲。玛瑙濡尧瓮，珊瑚耀汉钩。驼蹄中禁釜，豹尾上方驺。仆本师黄卷，生惟伴白鸥。亲庭双鹤发，家事一渔舟。偶预天官选，来为帝里游。绿章蒙独荐，青史许同修。故郡惊王勃，新丰异马周。队随鱼圉圉，角喜鹿呦呦。势似飞三凤，功如挽万牛。桑榆终有望，葑菲未为愁。国士恩难报，书生志易酬。誓坚冰雪操，正色赞皇猷。
<br>
<br>　　傅若金
<br>
<br>　　奉送达兼善御史赴河南宪佥十二韵
<br>
<br>　　圣治尊儒术，贤才翼帝躬。立朝防触豸，行路避乘骢。复道河南去，先愁冀北空。激扬元自任，出处岂谋同？地绝看持节，天长惜转蓬。绣衣今日把，尺素几时通？别酒花开里，征帆木落中。蓟门县夜月，梁苑度秋风。古县藤萝碧，霜林果蓏红。咨询行每遍，闲暇赋能工。白日明高岳，黄河绕故宫。登临兴何限，题寄北飞鸿。
<br>
<br>　　登岳阳楼
<br>
<br>　　驰传自青天，凭高忆往年。阑干映水迥，埤堄与云连。江合沅湘大，山侵楚蜀偏。蜃郎通别井，龙女宅重渊。日月鸿蒙里，风沙浩荡前。骊珠秋后冷，犀火夜深燃。张乐犹疑奏，乘槎欲并仙。登临停去骑，宠饯惜离筵。地气南交接，天文北极县。赋惭王粲作，诗拟杜陵传。渺渺衡阳雁，迢迢浪泊鸢。早春回汉节，应得泛湖船。
<br>
<br>　　雅琥
<br>
<br>　　上执政四十韵
<br>
<br>　　圣主飞龙日，求贤似拾珍。典谟皆故老，登用必元臣。日月当黄道，风云拥紫宸。华封归帝力，寿域囿吾民。旭旭时将旦，熙熙物自春。唐虞风未远，邹鲁俗还淳。往者三灵坠，扶持赖有人。斩鲸清海沸，炼石补天迍。工鲧趋刑辟，皋夔起隐沦。明公辞政久，首诏趣装频。渴慰苍生望，饥怜赤子贫。朝阳先睹凤，春历正书麟。总代天成化，俱为政入神。五朝居辅弼，三世掌经纶。皇眷恩波阔，玄功德泽均。房谋兼杜断，萧律继曹遵。历法羲经秘，书文颉篆新。山河由秉笔，社稷在垂绅。众水宗南渤，诸星拱北辰。济为舟楫重，任托股肱亲。玉烛调元气，金枢运大钧。都俞闻密赞，谏论喜重陈。声教流沙外，讴歌碣石滨。乌台分绣斧，凤诏继华茵。练达时无匹，公忠世绝伦。栋梁支大厦，柱石表重闉。天下皆桃李，人间静棘榛。中台方正席，东阁又延宾。有客怀吾道，无媒致此身。穷经甘寂寞，抱拙忍酸辛。虎榜叨前列，鹓墀接后尘。郎潜嗟咄咄，吏隐叹逡逡。十口长为旅，三年屡卜邻。稻粱犹不足，抱负岂能伸？养母留甘旨，居官守诲谆。正言期董贾，枉道耻仪秦。草芥难终弃，刍荛尚可询。修涂多骏足，沍辙有潜鳞。未遂风云信，犹沾雨露仁。天瓢能一滴，只尺是通津。
<br>
<br>　　李裕
<br>
<br>　　次宋编修显夫南陌诗四十韵
<br>
<br>　　丽质过邯郸，春风直几钱？送情怜眼艳，凝伫觉身偏。霞淡斜侵雁，云轻巧衬蝉。芳金摇翠勒，暖玉藉绒鞯。脸媚风初信，眉弯月未弦。绿深芳草雨，红绽碧桃天。却扇羞花落，褰裳炉酒翻。关心时浅笑，忆别自微言。绦脱浓香暖，巾缨腻粉斑。幽期只窨约，私语每防闲。田木须连理，吴梅易引涎。襦长腰并柳，袜小步移莲。枕障熏沉水，屏围画远山。体轻嫌蔽膝，指嫩莹彄环。怅荡元非醉，朦腾不为眠。绣盘花猗傩，锦就字洄联。锁合沉鱼夕，筝闲少雁寒。美人何杳杳，良夜独漫漫。乍见都疑梦，相逢信契仙。怜才多婉娩，倚态转翩妍。璧月红窗外，银河碧树边。幔轻云影动，帘静浪纹悬。裙薄绡长皱，裀重锦未蔫。妆台宜向日，舞袖欲随烟。鸡舌遥闻韵，猩唇厌授餐。深衣留唾碧，系帛表心丹。只忆愁肠断，宁知别绪牵。宝钗分凤翼，钿合寄龙团。红豆膏凝箧，文鹓绣作繁。凄迷千日酒，惆怅五云轩。楚女窥墙日，文园病渴年。合欢连组带，解佩杂芳荃。缨断风前烛，香偷别后筵。额黄红粉淡，泪颗绀珠鲜。苔迹和尘印，花阴带露穿。时时伤往事，故故寄新篇。人去愁千叠，心伤恨万端。蝶晴随絮远，莺晓怨春残。梦好心多感，情深意已传。蘼芜空满地，欲赠思依然。
<br>
<br>【出处】：
<br>文苑-历代诗集-元诗别裁集
<br>
<br>
<br>
<br>
<br>
<br>
<br>
<br>
<br>
<br>
<br>【卷八 五言绝】
<br>
<br>　　元好问
<br>
<br>　　山居杂诗
<br>
<br>　　瘦竹藤斜挂，丛花草乱生。林高风有态，苔滑水无声。
<br>
<br>　　树合秋声满，村荒莫景闲。虹收仍白雨，云动忽青山。
<br>
<br>　　川迥枫林散，山深竹港幽。疏烟沉去鸟，落日送归牛。
<br>
<br>　　鹭影兼秋静，蝉声带晚凉。陂长留积水，川阔尽斜阳。
<br>
<br>　　牟巘
<br>
<br>　　溪边钓船
<br>
<br>　　莫出前溪去，随宜下钓钩。风波苦不恶，鲈鳜满船头。
<br>
<br>　　揭傒斯
<br>
<br>　　和欧阳南阳月夜思
<br>
<br>　　月出照中园，邻家犹未眠。不嫌风露冷，看到树阴圆。
<br>
<br>　　萨都剌
<br>
<br>　　过高出射阳湖
<br>
<br>　　飘萧树梢风，淅沥湖上雨。不见打鱼人，菰蒲雁相语。
<br>
<br>　　秋风吹白波，秋雨鸣败荷。平湖三十里，过客感秋多。
<br>
<br>　　龚璛
<br>
<br>　　泊舟
<br>
<br>　　小舟寻夜泊，明月散风澜。故人相别处，双鹭立前滩。
<br>
<br>　　高克恭
<br>
<br>　　种笔亭题画
<br>
<br>　　积雨暗林屋，晚峰晴露巅。扁舟入蘋渚，浮动一溪烟。
<br>
<br>　　郭翼
<br>
<br>　　阳春曲
<br>
<br>　　柳色青堪把，樱花雪未干。宫中裁白苎，犹怯剪刀寒。
<br>
<br>【出处】：
<br>文苑-历代诗集-元诗别裁集
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷九 七言绝】
<br>
<br>　　元好问
<br>
<br>　　杏花杂诗
<br>
<br>　　杏花墙外一枝横，半面宫妆出晓晴。看尽春风不回首，宝儿元自太憨生。
<br>
<br>　　袅袅纤条映酒船，绿娇红小不胜怜。长年自笑情缘在，犹要春风慰眼前。
<br>
<br>　　杨柳
<br>
<br>　　杨柳青青沟水流，莺儿调舌弄娇柔。桃花记得题诗客，斜倚春风笑不休。
<br>
<br>　　榆社硖口村早发
<br>
<br>　　瘦马长途懒着鞭，客怀牢落五更天。几时不属鸡声管，睡彻东窗日影偏。
<br>
<br>　　同儿辈赋未开海棠二首
<br>
<br>　　翠叶轻笼豆颗匀，胭脂浓抹蜡痕新。殷勤留著花梢露，滴下生红可惜春。
<br>
<br>　　枝间新绿一重重，小蕾深藏数点红。爱惜芳心莫轻吐，且教桃李闹春风。
<br>
<br>　　李俊民
<br>
<br>　　过云台
<br>
<br>　　夜半风吹霁色开，晓来残月过云台。连山断处瞰平野，一线黄流掌上来。
<br>
<br>　　雨后
<br>
<br>　　春空霭霭莫云低，飞过山前雨一犁。明日却寻归去路，马蹄犹踏落花泥。
<br>
<br>　　刘因
<br>
<br>　　下山
<br>
<br>　　翠霞腾晕紫成堆，收尽云烟酒一杯。想见浮岚在眉宇，人人知道看山回。
<br>
<br>　　方回
<br>
<br>　　春晚杂兴
<br>
<br>　　芳草茸茸没屦深，清和天气润园林。霏微小雨初晴处，暗数青梅立树阴。
<br>
<br>　　黄庚
<br>
<br>　　江村
<br>
<br>　　极目江天一望赊，寒烟漠漠日西斜。十分春色无人管，半属芦花半蓼花。
<br>
<br>　　耶律楚材
<br>
<br>　　过济源登裴公亭用闲闲老人韵
<br>
<br>　　山接青霄水浸空，山光滟滟水溶溶。风回一镜揉蓝浅，雨过千峰泼黛浓。
<br>
<br>　　刘秉忠
<br>
<br>　　溪上
<br>
<br>　　芦花远映钓舟行，渔笛时闻三两声。一阵西风吹雨散，夕阳还在水边明。
<br>
<br>　　城西游
<br>
<br>　　昨朝信马凤城西，鞭约垂杨过小堤。春色满园花胜锦，黄鹂只拣好枝啼。
<br>
<br>　　许衡
<br>
<br>　　宿卓水
<br>
<br>　　寒釭挑尽火重生，竹有清声月自明。一夜客窗眠不稳，却听山犬吠柴荆。
<br>
<br>　　元淮
<br>
<br>　　春闺
<br>
<br>　　杏花零落燕泥香，闲立东风看夕阳。倒把凤翘搔鬓影，一双蝴蝶过东墙。
<br>
<br>　　赵孟頫
<br>
<br>　　绝句
<br>
<br>　　春寒恻恻掩重门，金鸭香残火尚温。燕子不来花又落，一庭风雨自黄昏。
<br>
<br>　　东城
<br>
<br>　　野店桃花红粉姿，陌头杨柳绿烟丝。不因送客东城去，过却春光总不知。
<br>
<br>　　赵雍
<br>
<br>　　莫春
<br>
<br>　　绿阴庭院碧窗纱，半卷珠帘映晚霞。芳草萋萋春寂寂，东风吹堕落残花。
<br>
<br>　　初秋夜坐
<br>
<br>　　月明如水侵衣湿，台榭沉沉秋夜长。坐久高僧禅语罢，淡然相对玉簪香。
<br>
<br>　　袁桷
<br>
<br>　　晚访仲章不遇
<br>
<br>　　小院春浓落照闲，碧篁相对乳禽还。晚风阵歇游丝尽，留得归云在屋山。
<br>
<br>　　许有壬
<br>
<br>　　琳宫词次安南王韵
<br>
<br>　　凉入帘帏夜色轻，瑶台添月更虚明。一壶天地浑无迹，只有清风动竹声。
<br>
<br>　　杨载
<br>
<br>　　宿浚仪公湖亭
<br>
<br>　　两两三三白鸟飞，背人斜去落渔矶。雨余不遣浓云散，犹向前山拥翠微。
<br>
<br>　　范梈
<br>
<br>　　游南台闽粤王庙
<br>
<br>　　海角钓龙人杳杳，云间待雁路迢迢。若为借得山头石，每到高秋坐看潮。
<br>
<br>　　上元日
<br>
<br>　　蓬莱宫阙峙青天，后内看灯记往年。谁念东篱山下路？再逢春月向人圆。
<br>
<br>　　欧阳系
<br>
<br>　　京城杂咏
<br>
<br>　　奉诏修书白玉堂，朝朝骑马傍宫墙。闸河东畔垂杨柳，时有莺声似故乡。
<br>
<br>　　萨都剌
<br>
<br>　　赠弹筝者
<br>
<br>　　银甲弹冰五十弦，海门风急雁行偏。故人情怨知多少？扬子江头月满船。
<br>
<br>　　秋夜闻笛
<br>
<br>　　何人吹笛秋风外，北固山前月色寒。亦有江南未归客，徘徊终夜倚阑干。
<br>
<br>　　道过赞善庵
<br>
<br>　　夕阳欲下少行人，绿遍苔茵路不分。修竹万竿松影乱，山风吹作满窗云。
<br>
<br>　　宋无
<br>
<br>　　山中
<br>
<br>　　半岭松声樵客分，一溪春草鹿成群。采芝人入翠微去，丹灶石坛空白云。
<br>
<br>　　春归
<br>
<br>　　酿蜜筒香蜂报衙，杏梁泥歇燕成家。浮萍断送春归去，尽向东流载落花。
<br>
<br>　　周权
<br>
<br>　　渔翁
<br>
<br>　　转棹收缗日未西，短篷斜阁断沙低。卖鱼买酒归来晚，风飐芦花雪满溪。
<br>
<br>　　晚渡
<br>
<br>　　离离野树绿生烟，灼灼山花烂欲然。酤酒人归春渡寂，柳根闲系夕阳船。
<br>
<br>　　朱德润
<br>
<br>　　沙湖晚归
<br>
<br>　　山野低回落雁斜，炊烟茅屋起平沙。橹声归去浪痕浅，摇动一濰红蓼花。
<br>
<br>　　洪希文
<br>
<br>　　幽居
<br>
<br>　　投老安闲世味疏，深深水竹葺幽居。床头昨夜风吹落，多是经年未报书。
<br>
<br>　　王翰
<br>
<br>　　题败荷
<br>
<br>　　曾向西湖载酒归，香风十里弄晴晖。芳菲今日凋零尽，却送秋声到客衣。
<br>
<br>　　郑元祐
<br>
<br>　　寄金山普衲
<br>
<br>　　金鳌背上郁蓝天，长有神龙卫法筵。午夜江声推月上，浪花如雪寺门前。
<br>
<br>　　倪瓒
<br>
<br>　　六月五日偶成
<br>
<br>　　坐看青苔欲上衣，一池春水霭余辉。荒村尽日无车马，时有残云伴鹤归。
<br>
<br>　　顾瑛
<br>
<br>　　泊垂虹桥口占
<br>
<br>　　三江之水太湖东，激浪轻舟疾若风。白鸟群飞烟树末，青山都在雪花中。
<br>
<br>　　发阊门
<br>
<br>　　阊门西去是阳关，叠叠秋风叠叠山。便是早春相别处，如今杨柳不堪攀。（今春送于外史归越上。）
<br>
<br>　　陈孚
<br>
<br>　　博浪沙
<br>
<br>　　一击车中胆气豪，祖龙社稷已惊摇。如何十二金人外，犹有民间铁未销。
<br>
<br>　　高克恭
<br>
<br>　　过信州
<br>
<br>　　二千里地佳山水，无数海棠官道傍。风送落红搀马过，春风更比路人忙。
<br>
<br>　　郭天锡
<br>
<br>　　宿焦山上方
<br>
<br>　　扬子江头风浪平，焦山寺里晚钟鸣。炉烟已断灯花落，唤起山僧看月明。
<br>
<br>　　傅若金
<br>
<br>　　回雁峰
<br>
<br>　　江上青峰宿雨开，江头归使日南来。登高欲访平安字，二月衡阳雁已回。
<br>
<br>　　王士熙
<br>
<br>　　李宫人琵琶引
<br>
<br>　　琼花春岛百花香，太液池边夜色凉。一曲《六么》天上谱，君王曾进紫霞觞。
<br>
<br>　　龙柱雕犀锦面妆，春风一抹彩丝长。新声不用黄金拨，玉指萧萧弄晚凉。
<br>
<br>　　鸾舆五月幸龙冈，宣唤新声促晓妆。拨断冰弦秋满眼，塞天云碧草茫茫。
<br>
<br>　　越罗蜀锦旧衣裳，赢得旁人识赐香。莫对琵琶思往事，声声弹出断人肠。
<br>
<br>　　吴镇
<br>
<br>　　画竹
<br>
<br>　　长忆前朝李蓟丘，墨君天下擅风流。百年遗迹留人世，写破湘潭梦里秋。
<br>
<br>　　黄公望
<br>
<br>　　题画
<br>
<br>　　茂林石磴小亭边，遥望云山隔淡烟。却忆旧游何处是？翠蛟亭下看流泉。
<br>
<br>　　黄清老
<br>
<br>　　海子上有期
<br>
<br>　　金堤晴日共鸣镳，倾盖松阴待早朝。数尽荷花数荷叶，碧云移过水东桥。
<br>
<br>　　王冕
<br>
<br>　　梅花
<br>
<br>　　三月东风吹雪消，湖南山色翠如浇。一声羌管无人见，无数梅花落野桥。
<br>
<br>　　郯韶
<br>
<br>　　次韵陆友仁吴中览古
<br>
<br>　　赤阑桥下记停桡，细雨菰蒲响莫潮。说与行人莫回首，故宫烟柳正萧萧。
<br>
<br>　　贡性之
<br>
<br>　　暮春二首
<br>
<br>　　吴娃二八正娇容，斗草寻花趁暖风。日暮归来春困重，秋千间在月明中。
<br>
<br>　　惜花公子爱春晴，骏马骄嘶晓出城。半醉归来人共看，笑将金弹打流莺。
<br>
<br>　　题菜
<br>
<br>　　西风吹动锦斓斑，晓起窥园露未干。三月宿酲醒不得，正思风味到辛盘。
<br>
<br>　　涌金门见柳
<br>
<br>　　涌金门外柳垂金，三日不来成绿阴。折取一枝入城去，使人知道已春深。
<br>
<br>　　朱希晦
<br>
<br>　　寄友
<br>
<br>　　雨过溪头鸟篆沙，溪山深处野人家。门前桃李都飞尽，又见春光到楝花。
<br>
<br>　　曹之谦
<br>
<br>　　秋夜
<br>
<br>　　寂寂江城夜向阑，西风吹雁叫云端。一声远过南楼去，月满碧天秋水寒。
<br>
<br>　　周驰
<br>
<br>　　和郭安道治书韵
<br>
<br>　　西风吹起白头波，半夜扁舟掠岸过。不向长桥沽一醉，满天明月奈秋何！
<br>
<br>　　缪鉴
<br>
<br>　　咏鹤
<br>
<br>　　青山修竹矮篱笆，仿佛林泉隐者家。酷爱绿窗风日美，鹤梳轻毳乱杨花。
<br>
<br>　　柯九思
<br>
<br>　　退直赠月
<br>
<br>　　西华门外玉骢骄，新赐罗衣退晚朝。绣枕魂清疏雨暮，海棠银烛度春宵。
<br>
<br>　　彭炳
<br>
<br>　　小桥
<br>
<br>　　落花如雪马蹄香，几树黄鹂欲断肠。行到小桥春影碧，一沟晴水浸垂杨。
<br>
<br>　　汪泽民
<br>
<br>　　次友人春日见寄韵
<br>
<br>　　清景行行一径苔，兰樽特为晚春开。绿阴青紫犹堪赏，昨日游人自不来。
<br>
<br>　　陈秀民
<br>
<br>　　寄绍兴吕左丞
<br>
<br>　　后来江左英贤传，又是淮西保相家。见说锦袍酣战罢，不惊越女采荷花。（按《辍耕录》云：张氏据有平江，部将吕珍守越，参军陈庶子、饶介之在左右。一日陈赋此诗，饶染翰题扇以寄吕，词翰双绝。吕倩人诵罢，大怒曰："我为主人血战守封疆，岂爱一女子，不忍惊乎？见则必杀之。"）
<br>
<br>　　高明
<br>
<br>　　暮春即事
<br>
<br>　　杨柳楼前白鼻騧，金鞍被了唤名娃。重帘深处无风雨，肯信春寒瘦杏花。
<br>
<br>　　周砥
<br>
<br>　　经杜樊川水榭故基
<br>
<br>　　落花风里酒旗摇，水榭无人春寂寥。何许长亭七十五，野莺烟树绿迢迢。
<br>
<br>【出处】：
<br>文苑-历代诗集-元诗别裁集
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
