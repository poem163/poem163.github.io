<HTML>
<HEAD>
<TITLE>汉诗 卷06-08 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/HanChao/">汉朝诗选</a> <FONT color=#BCB6A0>&gt;&gt;</font> 汉诗 卷06-08</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>汉诗 卷06-08</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:汉朝诗选&nbsp;&nbsp;阅读次数:<script language=javascript src="../../hits.php?articleid=6519"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'汉诗 卷06-08')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[汉诗 卷06-08]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷六】
<br>
<br>　　☆张衡
<br>
<br>　　〈衡。字平子。南阳西鄂人。永平中。举孝廉。连辟公府皆不就。永初中。大将军邓骘累召不应。公车特徵。拜郎中。迁尚书郎。转太史令。顺帝初。再转。复为太史令。阳嘉中。迁侍中。永和初。出为河间相。徵拜尚书。四年卒。年六十二。有集十四卷。〉
<br>
<br>　　【歌】
<br>
<br>　　〖衡为太史令。尝忧及难。作思玄赋。系此。〗
<br>
<br>　　天地烟カ。百卉含花。鸣鹤交颈。雎鸠相和。处子怀春。精魂回移。如何淑明。忘我实多。（逯案。《诗纪》载思玄诗一首。细检知乃思玄系辞。今从删。而《别录》此歌。）
<br>
<br>　　【歌】
<br>
<br>　　〖衡作东巡诰。系此。〗
<br>
<br>　　皇皇者凤。通玄知时。萃于山趾。与帝邀期。吉事有祥。惟汉之祺。
<br>
<br>　　【歌】
<br>
<br>　　〖衡作舞赋。系此。〗
<br>
<br>　　惊雄逝兮孤雌翔。临归风兮思故乡。
<br>
<br>　　【叹】
<br>
<br>　　〖衡作定情赋。系此。〗
<br>
<br>　　大火流兮草虫鸣。繁霜降兮草木零。秋为期兮时已征。思美人兮悉民屏营。
<br>
<br>　　【同声歌】
<br>
<br>　　〖乐府解题曰：同声歌。张衡所作也。言归人自谓幸得充闺房。愿勉供妇职。不离君子。思为莞簟。在下以蔽匡床衾。在上以护霜露。缱绻枕席。没齿不忘焉。以喻臣子之事君也。〗
<br>
<br>　　邂逅承际会。得充君后房。情好新交接。恐栗若探汤。不才勉自竭。贱妾职所当。绸缪主中馈。奉礼助尝。思为苑席。在下蔽匡床。愿为罗衾帱。在上卫风霜。洒扫清枕席。芬以狄香。重户结金扃。高下华灯光。衣解巾粉御。列图陈枕张。素女为我师。仪态盈万方。众夫所希见。天老教轩皇。乐莫斯夜乐。
<br>
<br>　　没齿焉可忘。
<br>
<br>　　【歌】〖《书钞》作诗。〗
<br>
<br>　　浩浩阳春发。杨柳何依依。百鸟自南归。翱翔萃我枝。
<br>
<br>　　【怨诗】
<br>
<br>　　〖文心雕龙曰：张衡怨篇。清曲可诵。〗
<br>
<br>　　秋兰。咏嘉美人也。嘉而不获。用故作是诗也。
<br>
<br>　　猗猗秋兰。植彼中阿。有馥其芳。有黄其葩。虽曰幽深。厥美弥嘉。之子之远。我劳如何。
<br>
<br>　　我闻其声。载坐载起。
<br>
<br>　　同心离居。绝我中肠。
<br>
<br>　　【诗】
<br>
<br>　　愿言不获。终然永思。
<br>
<br>　　【国愁诗】〖并序〗
<br>
<br>　　张衡不乐久处机密。阳嘉中。出为河间相。时国王骄奢。不遵法度。又多豪右并兼之家。衡下车。治威严。能内察属县。奸猾行巧劫。皆密知名。下吏收捕。尽服擒。诸豪侠游客。悉惶惧逃出境。郡中大治。争讼息。狱无系囚。时天下渐弊。郁郁不得志。为四愁诗。郊屈原以美人为君子。以珍宝为仁义。以水深雪为小人。思以道术为报。贻於时君。而惧谗邪不得以通。其辞曰：
<br>
<br>　　一思曰：我所思兮在太山。欲往从之梁父艰。侧身东望涕沾翰。美人赠送我金错刀。何以报之英琼瑶。路远莫致倚逍遥。何为怀忧心烦劳。
<br>
<br>　　二思曰：我所思兮在桂林。欲往从之湘水深。侧身南望涕沾襟。美人赠我金琅。何以报之双玉盘。路远莫致倚惆怅。何为怀忧心烦伤。三思曰：我所思兮在汉阳。欲往从之陇阪长。侧身西望涕沾裳。美人赠我貂襜褕。何以报之明月珠。路远莫致倚踟蹰。何为怀忧心烦纡。
<br>
<br>　　四思曰：我所思兮在雁门。欲往从之雪。侧身北望涕沾巾。美人赠我锦绣段。何以报之青玉案。路远莫致倚增叹。何为怀忧心烦惋。
<br>
<br>　　☆朱穆
<br>
<br>　　〈穆。字公叔。南阳宛人。元初末为郡督邮。后举孝廉。顺帝末。辟大将军梁冀府。桓帝初。举高第。为侍御史。永兴中。擢冀州刺史。延熹六年卒。年六十四。赠益州太守。蔡邕与门人议谥曰文忠先生。有集二卷。〉
<br>
<br>　　【与刘伯宗绝交诗】
<br>
<br>　　北山有鸱。不洁其翼。飞不正同。寝不定息。饥则木揽。饱则泥伏。饕餮贪污。臭腐是食。填肠满嗉。嗜欲无极。长鸣呼凤。谓凤无德。凤之所趣。与子异域。永从此决。各自努力。
<br>
<br>　　☆后汉灵帝刘宏
<br>
<br>　　〈宏。章帝玄孙。世封解渎亭侯。永康元年。桓帝崩。无子。奉迎即位。改元四。建宁、熹平、光和、中平。在位二十二年。中平六年卒。年三十四。谥曰孝灵皇帝。〉
<br>
<br>　　【招商歌】
<br>
<br>　　〖拾遗记曰：灵帝初平三年。游於西园。起裸游馆千间。采绿苔而被阶。引渠水以绕砌。周流澄澈。乘船游漾。选玉色宫人执稿楫。又奏招商之曲以来凉风。歌曰：〗
<br>
<br>　　凉风起兮日照渠。青荷书偃叶夜舒。惟日不足乐有馀。清丝流管歌玉凫。千年万岁嘉难逾。
<br>
<br>　　☆郦炎
<br>
<br>　　〈炎。字文胜。范阳人。灵帝时。州郡辟命。皆不就。后风病。妻始产而惊死。妻家讼之。熹平六年死狱中。年二十八。有集二卷。〉
<br>
<br>　　【诗二首】〖广《文选》作见志诗。《诗纪》同。〗
<br>
<br>　　大道夷且长。窘路狭且促。修翼无卑栖。远趾不步局。舒吾陵霄羽。奋此千里足。超迈绝尘驱。倏忽谁能逐。贤愚岂常类。禀性在清浊。富贵有人籍。贫贱无人录。通塞苟由已。吉士不相卜。陈平敖里社。韩信钓河曲。终居天下宰。食此万钟禄。德音流千载。功名重山狱。
<br>
<br>　　灵芝生河洲。动摇因洪波。兰荣一何晚。严霜瘁其柯。哀哉二芳草。不植太山阿。文质道所贵。遭时用有嘉。绛灌临衡宰。谓谊崇浮华。贤才抑不用。远投荆南沙。抱玉乘龙骥。不逢乐与和。安得孔仲尼。为世陈四科。
<br>
<br>　　☆桓麟
<br>
<br>　　〈麟。字元凤。沛郡龙亢人。辟司徒掾。桓帝初为议郎。侍讲禁中。出为许令。病免。以母丧哀毁卒。有集二卷。〉
<br>
<br>　　【答客诗】
<br>
<br>　　〖文士传曰：麟伯父乌。官至太尉。麟年十二。在座。乌告客曰：吾此弟子。知有异才。殊能作诗。客乃作《诗》曰云云。麟庄声答曰：〗
<br>
<br>　　邈矣甘罗。超等绝伦。伊彼杨乌。命世称贤。嗟予蠢。弱。殊才伟年。仰惭二子。俯愧过言。
<br>
<br>　　【客示桓麟诗】〖附〗
<br>
<br>　　甘罗十二。杨乌九龄。昔有二子。今则桓生。参差等踪。异世齐名。
<br>
<br>　　☆应季先
<br>
<br>　　〈季先。汝南人。曾为巴郡太守。〉
<br>
<br>　　【美严王思诗】
<br>
<br>　　〖《华阳国志》曰：巴郡严王思为扬州刺史。惠爱在民。每当迁官。吏民塞路攀辕。诏遂留之。居官十八年卒。百姓若丧老妣。义崇送者。赍钱百万。欲以赡王思家。其子徐州刺史。不受送吏。义崇不忍持还。乃送以为食。食行客。巴郡太守汝南应季先善而美之。乃作《诗》曰：〗
<br>
<br>　　乘彼西汉。潭潭其渊。君子恺悌。作民二亲。没世遗爱。式镜后人。
<br>
<br>　　☆侯瑾
<br>
<br>　　〈瑾。字子瑜。敦煌人。桓帝时。徵有道。复徵博士。皆不至。有集二卷。〉
<br>
<br>　　【歌诗】
<br>
<br>　　周公为司马。白鱼入王舟。
<br>
<br>　　【述志诗】
<br>
<br>　　嫫母升玉堂。
<br>
<br>　　☆秦嘉
<br>
<br>　　〈嘉。字士会。陇西人。桓帝时。仕郡。举上计掾入洛。除黄门郎。病卒于津乡亭。〉
<br>
<br>　　【述婚诗】
<br>
<br>　　群祥既集。二族交欢。敬兹新姻。六礼不愆。羔雁总备。玉帛笺笺。君子将事。威仪孔闲。猗兮容兮。穆矣其言。
<br>
<br>　　纷彼婚姻。祸福之由。卫女与齐。褒姒灭周。战战竞竞。惧德不仇。神启其吉。果获令攸。我之爱矣。荷天之休。
<br>
<br>　　【赠妇诗】
<br>
<br>　　暧暧白日。引曜西倾。啾啾鸡雀。群飞赴楹。皎皎明月。煌煌列星。严霜凄怆。飞雪覆庭。寂寂独居。寥寥空室。飘飘帷帐。荧荧华烛。尔不是居。帷帐何施。尔不是照。华烛何为。
<br>
<br>　　【赠妇诗】〖《诗纪》作留郡赠妇诗。〗三首
<br>
<br>　　嘉为郡上掾其妻徐淑。寝疾还家。不获面别。赠诗云尔。
<br>
<br>　　人生譬朝露。居世多屯蹇。忧艰常早至。欢会常苦晚。念当奉时役。去尔日遥远。遣车迎子还。空往复空返。省书情凄怆。临食不能饭。独坐空房中。谁与相劝勉。长夜不能眠。伏枕独展转。忧来如循环。匪席不可卷。
<br>
<br>　　皇灵无私亲。为善荷天禄。伤我与尔身。少小罹茕独。既得结大义。欢乐苦不足。念当远离别。思念叙款曲。河广无舟梁。道近隔丘陆。临路怀惆怅。中驾正踯躅。浮云起高山。悲风激深谷。良马不乃鞍。轻车不转毂。针药可屡进。愁思难为数。贞士笃终始。恩义可不属。
<br>
<br>　　肃肃仆夫征。锵锵扬和铃。清晨当引迈。束带待鸡鸣。顾看空室中。仿佛相姿形。一别怀万恨。起坐为不宁。何用叙我心。遗思致款诚。宝钗好耀首。明镜可鉴形。芳香去垢秽。素琴有清声。诗人感木瓜。乃欲答瑶琼。愧彼赠我厚。惭此往物轻。虽知未足报。贵用叙我情。
<br>
<br>　　【答妇诗】
<br>
<br>　　哀人易感伤。
<br>
<br>　　【诗】
<br>
<br>　　过辞二亲墓。振策陟长衢。
<br>
<br>　　【诗】
<br>
<br>　　严石郁嵯峨。
<br>
<br>　　☆徐淑
<br>
<br>　　〈淑。陇西人。黄门郎秦嘉妻。有集一卷。〉
<br>
<br>　　【答秦嘉诗】
<br>
<br>　　妾身兮不令。婴疾兮来归。沉滞兮家门。历时兮不差。旷废兮侍觐。情敬兮有违。君今兮奉命。远适兮京师。悠悠兮离别。无因兮叙怀。瞻望兮踊跃。伫立兮徘徊。思君兮感结。梦想兮容晖。君发兮引迈。去我兮日乖。恨无兮羽翼。高飞兮相追。长吟兮永叹。泪下兮沾衣。
<br>
<br>　　☆仇靖
<br>
<br>　　〈靖。字汉德。武都下辨人。为郡从史。〉
<br>
<br>　　【李翕析里桥甫阝阁颂新诗】
<br>
<br>　　〖碑云。太守汉阳阿阳李君讳翕。字伯都。以建宁三年二月辛巳到官。乃俾衡官掾下辨仇审改解危殆。即便求隐。析里大桥於｛人下｝乃造。行人夷欣。慕君靡已。乃咏新《诗》曰：〗
<br>
<br>　　□□□□兮水兑之间。高山崔隗兮不流荡荡。地既脊确兮与寇为邻。□□□□□□以析分。或失绪业兮至于困贫。危危累卵兮圣朝闵怜。毛艾究□兮幼□□□。救倾兮全育□遗。劬劳日稷兮惟惠勤勤。黄邵朱龚兮盖不□□充赢兮百姓欢欣。佥曰太平兮文翁复存。
<br>
<br>　　☆赵壹
<br>
<br>　　〈壹。字元叔。汉阳西县人。光和初。举郡上计。十辟公府。并不就。有集二卷。〉
<br>
<br>　　【秦客诗】
<br>
<br>　　〖壹作疾邪赋托为此诗。○诗品曰：元叔散愤兰蕙。指斥囊钱。苦言切句。良亦勤矣。斯人也而有斯疾。悲夫。〗
<br>
<br>　　河清不可俟。人命不可延。顺风激靡草。富贵者称贤。文籍虽满腹。不如一囊钱。伊优北堂上。抗＜骨葬＞倚门边。
<br>
<br>　　【鲁生歌】
<br>
<br>　　势家多所宜。亥吐自成珠。被褐怀金玉。兰蕙化为刍。贤者虽独悟。所困在群愚。且各守尔分。勿复空驰驱。哀哉复哀哉。此是命矣夫。
<br>
<br>
<br>
<br>
<br>
<br>
<br>
<br>
<br>【卷七】
<br>
<br>　　☆后汉少帝刘辩
<br>
<br>　　〈辩。灵帝长子。养于史道人家。谓之史侯。中平六年四月。即位。改元平熹。八月改元昭宁。在位六月。董卓废弘农王。〉
<br>
<br>　　【悲歌】
<br>
<br>　　〖《後汉书》曰：董卓废帝为弘农王。使李儒进鸩。王不肯饮。强饮之。不得已。乃与妻唐姬饮燕别。酒行。王悲歌云云。王令唐姬起舞。抗袖而歌云云。王谓姬曰：卿王者妃。势不复为吏民妻。自爱。从此长辞。遂饮药而死。时年十八。〗
<br>
<br>　　天道易兮我何艰。弃万乘兮退守蕃。逆臣见迫兮命不延。逝将去汝兮适幽玄。
<br>
<br>　　【唐姬起舞歌】〖附〗
<br>
<br>　　〖唐姬。颍川人。少帝薨。归乡里。守节不嫁。献帝下诏迎姬。使侍中持节。拜为弘农王妃。〗
<br>
<br>　　皇天崩兮后土颓。身为帝王兮命夭摧。死生路异兮从此乖。奈我茕独兮心中哀。
<br>
<br>　　☆蔡邕
<br>
<br>　　〈邕。字伯喈。陈留圉人。建宁三年。辟司徒乔玄府。出补河平长。召拜郎中。校书东观。迁议郎。董卓为司空。徵属祭酒。补侍御史。迁尚书。寻为侍中。初平元年。拜左中郎将。封高阳侯。三年。卓诛。坐下狱死。年六十一。有集二十卷。〉
<br>
<br>　　【饮马长城窟行】〖《诗纪》云。《文选》作古辞。玉台作蔡邕。蔡集亦载此。〗
<br>
<br>　　青青河边草。绵绵思远道。远道不可思。宿昔梦见之。梦见在我傍。忽觉在他乡。他乡各异县。展转不可见。枯桑知天风。海水知天寒。入门各自媚。谁肯相为言。客从远方来。遗我双鲤鱼。呼儿烹鲤鱼。中有尺素书。长跪读素书。书中竟何如。上有加餐食。下有长相忆。
<br>
<br>　　【歌】〖《诗纪》作琴歌。〗
<br>
<br>　　〖邕作释诲。设为胡老援琴而歌曰：〗
<br>
<br>　　练余心兮浸太清。涤秽浊兮存正灵。和液畅兮神气宁。情志泊兮心亭亭。嗜欲息兮无由生。踔宇宙而遗俗兮眇翩翩而独征。
<br>
<br>　　【答对元式诗】〖本集作答元式诗。广《文选》同。〗
<br>
<br>　　伊余有行。爰戾兹邦。先进博学。同类率从。济济群彦。如云如龙。君子博文。贻我德音。辞之集矣。穆如清风。
<br>
<br>　　【答卜元嗣诗】
<br>
<br>　　斌斌硕人。贻我以文。辱此休辞。非余所希。敢不酬答。赋诵以归。
<br>
<br>　　【翠鸟诗】
<br>
<br>　　庭陬有若榴。绿叶含丹荣。翠鸟时来集。振翼修形容。回顾生碧色。动摇扬缥青。幸脱虞人机。得亲君子庭。驯心托君素。雌雄保百龄。
<br>
<br>　　【初平诗】
<br>
<br>　　暮宿河南怅望。天阴雨雪滂滂。
<br>
<br>　　【酸枣令刘熊碑诗】
<br>
<br>　　〖碑云。君讳熊。字孟□。广陵海西人也。清越孤竹。德牟产奇。诚宜褒显。昭其宪则。乃相□咨度诹询。采摭谣言。刊□诗三章。其辞曰：○逯案。严可均辑蔡中郎集云。唐王建题此碑云。苍苔满字土埋龟。风雨消磨绝妙辞。不向图经中旧见。无人知是蔡邕碑。蔡。陈留圉人。酸枣属陈留。蔡为酸枣令德政碑。容或有之。图经者。陈留旧志。梁刘昭注补续汉志陈留郡此陈留志十一事。乃魏晋古书。王建或尝见之。语非凿空。今依图经入蔡集。洪景伯诋此碑文有云。七业勃然而兴。咸居今而好古。其诗则曰：有父子然后有君臣。文律如此。难以谓之绝妙辞。朱竹宅力辨之。谓诗以三言五言。继以四言。足以见文律之古云。〗
<br>
<br>　　清和穆铄。宋惟乾巛。惟狱降灵。笃生我君。服骨睿圣。允钟厥醇。诞生歧嶷。言协典坟。懿德震耀。孝行通神。动履规绳。文彰彪缤。成是正服。以道德民。
<br>
<br>　　有父子然后有君臣。理财正辞。束帛戋戋。□梦刻像。鹤鸣一震。天临保汉。实生□勋。明试赋授。夷夏已亲。嘉锡来抚。潜化如神。其神伊何。录不伤人。
<br>
<br>　　猗欤明哲。秉道之枢。养□之福。匪德之隅。渊乎其长。涣乎成功。政暇民豫。新我□通。用行则达。以诱我邦。赖兹刘父。用说其蒙。泽零年丰。黔首歌颂。
<br>
<br>　　☆赵岐
<br>
<br>　　〈岐。字卿。京兆长陵人。初名嘉。字台卿。顺帝时。仕州郡。病废。永兴中。辟司空房植掾。后辟大将军梁冀府。举理剧。为皮氏长。延熹初。以忤宦官逃难四方。后遇赦。辟司徒胡广府。擢并州刺史。坐党事免。中平初。徵拜议郎。献帝西都。复拜议郎。迁太仆。兴平初。奉使荆州。建安六年卒。年九十馀。〉
<br>
<br>　　【歌】
<br>
<br>　　〖典略曰：赵岐卒。江陵作歌曰：○案典略说与范书异。〗
<br>
<br>　　国有逸民。姓赵氏名嘉。有志无时。命也奈何。
<br>
<br>　　☆孔融
<br>
<br>　　〈融。字文举。灵帝时。辟司徒杨赐府。中平初。举高第。为侍御史。病免。辟司空掾。拜中军侯。迁虎贲中郎将。献帝初。以忤董卓左转议郎。出为北海相。刘备表为青州刺史。建安元年。为袁谭所攻。城陷出奔。徵为匠作大匠。迁少府。以忤曹操免。复为太中大夫。与刘桢、王粲、陈琳、阮、徐干、应为建安七子。数以书争曹操。十三年为操所害。年六十五。有集十卷。〉
<br>
<br>　　【离合作郡姓名字诗】〖《类聚》作离合郡姓名诗。〗
<br>
<br>　　渔父屈节。水潜匿方。与［B093］进止。出行施张。吕公矶钓。阖口渭旁。九域有圣。无土不王。好是正直。女回于匡。海外有截。隼逝鹰扬。六翮将奋。羽仪未彰。也龙之蛰。俾也可忘。玟璇隐曜。美玉韬光。无名无誉。放言深藏。按辔安行。谁谓路长。
<br>
<br>　　【临终诗】〖《书钞》作折杨柳行。〗
<br>
<br>　　言多令事败。器漏苦不密。河溃蚁孔端。山坏由猿穴。涓涓江汉流。天窗通冥室。谗邪害公正。浮云翳白日。靡辞无忠诚。华繁竟不实。人有两三心。安能合为一。三人成市虎。浸渍解胶漆。生存多所虑。长寝万事毕。
<br>
<br>　　【六言诗三首】
<br>
<br>　　汉家中叶道微。董卓作乱乘衰。僭上虐下专威。万官惶布莫违。百姓惨惨心悲。
<br>
<br>　　郭李分争为非。迁都长安思归。瞻望关东可哀。梦想曹公归来。
<br>
<br>　　从洛到许巍巍。曹公忧国无私。减去厨膳甘肥。群僚率从祁祁。虽得俸禄常饥。念我苦寒心悲。
<br>
<br>　　【诗】
<br>
<br>　　〖后魏《书》曰：夏侯道迁每咏孔融《诗》曰：〗
<br>
<br>　　坐上客恒满。樽中饮不空。
<br>
<br>　　☆辛延年
<br>
<br>　　〈延年。爵里不祥。（《书钞》作辛延寿。后村诗话作后汉李延年。）〉
<br>
<br>　　【羽林郎诗】〖《书钞》作羽林郎歌。乐府无诗字。《诗纪》同。〗
<br>
<br>　　昔有霍家姝。姓冯名子都。依倚将军势。调笑酒家胡。胡姬年十五。春日独当垆。长裾加理带。广袖合欢襦。头上蓝田玉。耳后大秦珠。两鬟何窈窕。一世良所无。一鬟五百万。两鬟千万馀。不意金吾子。娉婷过我庐。银鞍何煜龠。翠盖空踟蹰。就我求清酒。丝绳提玉壶。就我求珍肴。金盘鲤鱼。贻我青铜镜。结我红罗裾。不惜红罗裂。何论轻贱躯。男儿爱后妇。女子重前夫。人生有新故。贵贱不相逾。多谢金吾子。私爱徒区区。
<br>
<br>　　☆宋子侯〈。续汉志有宋子一地。〉
<br>
<br>　　【董娇饶诗】〖《诗纪》作董娇娆。《类聚》作董娇饶。《初学记》作董娇娆。乐府、广《文选》。合璧事类作董娇饶歌。〗
<br>
<br>　　洛阳城东路。桃李生路傍。花花自相对。叶叶自相当。春风南北起。花叶正低昂。不知谁家子。提笼行采桑。纤手折其枝。花落何飘。请谢彼姝子。何为见损伤。高秋八九月。白露变为霜。终年会飘堕。安得久馨香。秋时自零落。春月复芬芬。何如盛年去。欢爱永相忘。吾欲竟此曲。此曲愁人肠。归来酌美酒。挟瑟上高堂。
<br>
<br>　　☆蔡琰
<br>
<br>　　〈琰。字文姬。伯喈女。适河东卫仲道。夫亡无子。归宁于家。兴平中。大乱。琰为胡骑所获。没於南匈奴左贤王。在胡十二年。生二子。后为曹操赎归。重嫁陈留董祀。〉
<br>
<br>　　【悲愤诗】
<br>
<br>　　〖《後汉书》曰：琰归董祀后。感伤乱离。追怀悲愤。作诗二章。〗
<br>
<br>　　汉季失权柄。董卓乱天常。志欲图篡弑。先害诸贤良。逼迫迁旧邦。拥主以自强。海内兴义师。欲共讨不祥。卓众来东下。金甲耀日光。平土人脆弱。来兵皆胡羌。猎野围城邑。所向悉破亡。斩＜雀戈＞无孑遗。尸骸相掌拒。马边县男头。马后载妇女。长驱西入关。回路险且阻。还顾邈冥冥。肝脾为烂腐。所略有万计。不得令屯聚。或有骨肉俱。欲言不敢语。失意几微间。辄言毙降虏。要当以亭刃。我曹不活汝。岂复惜性命。不堪其詈骂。或便加棰杖。毒痛参并下。旦则号泣行。夜则悲吟坐。欲死不能得。欲生无一可。彼苍者何辜。乃遭此扇厄祸。边荒与华异。人俗少义理。处所多霜雪。胡风春夏起。翩翩吹我衣。肃肃入我耳。感时念父母。哀叹无穷已。有客从外来。闻之常欢喜。迎问其消息。辄复非乡里。邂逅徼时愿。骨肉来迎己。己得自解免。当复弃儿子。天属缀人心。念别无会期。存亡永乖隔。不忍与之辞。儿前抱我颈。问母欲何之。人言母当去。岂复有还时。阿母常仁恻。念何更不慈。我尚未成人。柰何不顾思。见此崩五内。恍惚生狂痴。号泣手抚摩。当发复回疑。兼有同时辈。相送告离别。慕我独得归。哀叫声摧裂。马为立踟蹰。车为不转辙。观者皆欷。行路亦鸣咽。去去割情恋。遄征日遐迈。悠悠三千里。何时复交会。念我出腹子。胸臆为摧败。既至家人尽。又复无中外。城郭为山林。庭宇生荆艾。白骨不知谁。从横莫覆盖。出门无人声。豺狼号且吠。茕茕对孤景。怛咤糜肝肺。登高远眺望。魂神忽飞逝。奄若寿命尽。旁人相宽大。为复强视息。虽生何聊赖。托命於新人。竭心自勖厉。流离成鄙贱。常恐复捐废。人生几何时。怀忧终年岁。
<br>
<br>　　嗟薄祜兮遭世患。宗族殄兮门户单。身执略兮入西关。历险阻兮之羌蛮。山谷眇兮路漫漫。眷东愿兮但悲欢。冥当寝兮不能安。饥当食兮不能餐。常流涕兮眦不乾。薄志节兮念死难。虽苟活兮无形颜。惟彼方兮远阳精。阴气凝兮雪夏零。沙漠壅兮尘冥冥。有草木兮春不荣。人似兽兮食臭腥。言兜离兮状窈停。岁聿暮兮时迈征。夜悠长兮禁门扃。不能寝兮起屏营。登明殿兮临广庭。玄云合兮翳月星。北风厉兮肃冷冷。胡笳动兮边马鸣。孤雁归兮声嘤嘤。乐人兴兮弹琴筝。音相和兮悲且清。心吐思兮胸愤盈。欲舒气兮恐彼惊。含哀咽兮涕沾颈。家既迎兮当归宁。临长路兮捐所生。儿呼母兮啼失声。我掩耳兮不忍听。追持我兮走茕茕。顿复起兮毁颜形。还顾之兮破人情。心恒绝兮死复生。
<br>
<br>　　【诗】
<br>
<br>　　长笛声奏苦。
<br>
<br>　　【附】
<br>
<br>　　【胡笳十八拍】
<br>
<br>　　〖盛唐以后。率谓胡笳十八拍为蔡琰作。实则无论曲辞均是后人假托。证据有五。一。隋唐类书引蔡琰别传云。琰为胡骑所获。在右贤王部伍中。春日登胡殿。感笳之音。作诗言志曰：胡笳动兮边马鸣。孤雁归兮声嘤嘤。可见感笳作诗。即所赋悲愤诗。其时尚无胡笳十八拍。二。《宋书》乐志｛｝下云。胡笳。汉旧筝笛录有其曲。不记所出本末。知刘宋以前。胡笳曲尚谱之认琴。今言笳一会兮琴一拍。亦不合。三。十八拍言戎羯逼我兮为室家。据韵会。晋匈奴别部入居羯室之后。因号为羯。匈奴别部称羯既始於晋。蔡琰汉人。自无由言戎羯。四。汉魏骚体诗、七言诗皆句句用韵。今十八拍间句押韵。体裁与汉不侔。五。十八拍押韵。已严守唐人官韵规范。今姑从《诗纪》。附此备查。〗
<br>
<br>　　我生之初尚无为。我生之后汉祚衰。天不仁兮降乱离。地不仁兮使我逢此时。干戈日寻兮道路危。民卒流亡兮共哀悲。烟尘蔽野兮胡虏盛。志音乖兮节义亏。对殊俗兮非我宜。遭恶辱兮当告谁。笳一会兮琴一拍。心愤怨兮无人知。
<br>
<br>　　戎羯逼我兮为室家。将我行兮向天涯。云山万里兮归路遐。疾风千里兮扬尘沙。人多暴猛兮如虺蛇。控弦被甲兮为骄奢。两拍张弦兮弦欲绝。志摧心折兮自悲嗟。
<br>
<br>　　越汉国兮入胡城。亡家失身兮不如无生。毡裘为裳兮骨肉震惊。羯膻为味兮枉遏我情。な鼓喧兮从夜达明。胡风浩浩兮暗塞营。伤今感昔兮三拍成。衔悲畜恨兮何时平。
<br>
<br>　　无日无夜兮不思我乡土。禀气含生兮莫过我最苦。天灾国乱兮人无主。唯我薄命兮没戎虏。殊俗心异兮身难处。嗜欲不同兮谁可与语。寻思涉历兮多艰阻。四拍成兮益凄楚。
<br>
<br>　　雁南征兮欲寄边声。雁北归兮为得汉音。雁飞高兮邈难寻。空断肠兮思。攒眉向月兮抚雅琴。五拍冷冷兮意弥深。
<br>
<br>　　冰霜凛凛兮身苦寒。饥对肉酪兮不能餐。夜闻陇水兮声呜咽。朝见长城兮路沓漫。追思往日兮行李难。六拍悲兮欲罢弹。
<br>
<br>　　日暮风悲兮边声四起。不知愁以兮说向谁是。原野萧条兮烽戍万里。俗贱老弱兮少壮为美。逐有水草兮安家葺垒。牛羊满野兮聚如蜂蚁。草尽水竭兮羊马皆徙。七拍流恨兮恶居於此。
<br>
<br>　　为天有眼兮何不见我独漂流。为神有灵兮何事处我天南海北头。我不负天兮何配我殊匹。我不负神兮神何殛我越荒州。制兹八拍兮拟俳优。何知曲成兮心转愁。
<br>
<br>　　天无涯兮地无边。我心愁兮亦复然。生倏忽兮如白驹之过隙。然不得欢乐兮当我之盛年。怨兮欲问天。天苍苍兮上无缘。举头仰望兮空云烟。九拍怀情兮谁与传。
<br>
<br>　　城头烽火不曾灭。疆场征战何时歇。杀气朝朝冲塞门。胡风夜夜吹边月。故乡隔兮音尘绝。哭无声兮气将咽。一生辛苦兮缘离别。十拍悲深兮泪成血。
<br>
<br>　　我非贪生而恶死。不能捐身兮心有以。生仍冀得兮归桑梓。死当埋骨兮长已矣。日居月诸兮在戎垒。胡人宠我兮有二字。鞠之育之兮不羞耻。愍之念之兮生长边鄙。十有一拍兮因兹起。哀响缠绵兮彻心髓。
<br>
<br>　　东风应律兮暖气多。知是汉家天子兮布阳和。羌胡蹈舞兮共讴歌。两国交欢兮罢兵戈。忽遇汉使兮称近诏。遣千金兮赎妾身。喜得生还兮逢圣君。嗟别稚子兮会无因。十有二拍兮兮哀乐均。去住两情兮难具陈。
<br>
<br>　　不谓残生兮却得旋归。抚抱胡儿兮泣下沾衣。汉使迎我兮四牡。号失声兮谁得知。与我生死兮逢此时。愁为子兮日无光辉。焉得羽翼兮将汝归。一步一远兮足难移。魂消影绝兮恩爱遗。十有三拍兮弦急调悲。肝肠搅刺兮人莫我知。
<br>
<br>　　身归国兮儿莫之随。心悬悬兮长如饥。四时万物兮有盛衰。唯我愁苦兮不暂移。山高地阔兮见汝无期。更深夜阑兮梦汝来斯。梦中执手兮一喜一悲。觉悟后痛吾心兮无休歇时。十有四拍兮涕泪交垂。河水东流兮心是思。
<br>
<br>　　十五拍兮节调促。气填胸兮谁识曲。处穹庐兮偶殊俗。愿得归兮天从欲。再还汉国兮欢心足。心有怀兮愁转深。日月无私兮曾不照临。子母分离兮意难任。同天隔越兮如商参。生死不相知兮何处寻。
<br>
<br>　　十六拍兮思茫茫。我与儿兮各一方。日东月西兮徒相望。不得相随兮空断肠。对萱草兮忧不忘。弹鸣琴兮情何伤。今别子兮归故乡。旧怨平兮新怨长。泣血仰头兮诉苍苍。胡为生兮独罹此殃。
<br>
<br>　　十七拍兮心鼻酸。关山阻修兮行路难。去时怀土兮心无绪。来时别儿兮思漫漫。塞上黄蒿兮枝枯叶乾。沙场白骨兮刀痕箭瘢。风霜凛凛兮春夏寒。人马饥う兮筋力单。岂知重得兮入长安。叹息欲绝兮泪阑干。
<br>
<br>　　胡笳本自出胡中。缘琴翻出音律同。十八拍兮曲虽终。响有馀兮思无穷。是知丝竹微妙兮均造化之功。哀乐各随人心兮有变则通。胡与汉兮异域殊风。天与地隔兮子西母东。苦我怨气兮浩於长空。六合虽广兮受之应不容。
<br>
<br>　　☆仲长统
<br>
<br>　　〈统。字公理。山阳高平人。建安中。荀举为尚书郎。寻参丞相军事。延元年卒。年四十一。〉
<br>
<br>　　【见志诗二首】〖广《文选》作述志诗。《诗纪》同。〗
<br>
<br>　　飞鸟遗迹。蝉蜕亡壳。腾蛇弃鳞。神龙丧角。至人能变。达士拔俗。乘云无辔。骋风无足。垂露成帏。张霄成幄。沆瀣当餐。九阳代烛。恒星艳珠。朝霞润玉。六合之内。恣心所欲。人事可遗。何为局促。
<br>
<br>　　大道虽夷。见几者寡。任意无非。适物无可。古来绕绕。委曲如Ａ１７。百虑何为。至要在我。寄愁天上。埋忧地下。叛散五经。灭弃风雅。百家杂碎。请用从火。抗志山西。游心海左。元气为舟。微风为柁。敖翔太清。纵意容冶。
<br>
<br>　　【诗】
<br>
<br>　　春云为马。秋风为驷。按之不迟。劳之不疾。
<br>
<br>
<br>
<br>
<br>
<br>
<br>
<br>
<br>
<br>
<br>【卷八】
<br>
<br>　　【杂歌谣辞】
<br>
<br>　　【歌辞】
<br>
<br>　　【渔阳民为张堪歌】
<br>
<br>　　〖《後汉书》曰：张堪。光武时为渔阳太守。捕击奸猾。赏罚必信。吏民皆乐为用。乃於狐奴开稻田八千馀顷。劝民耕种。以致殷富。百姓歌之。〗
<br>
<br>　　桑无附枝。麦穗两歧。张君为政。乐不可支。
<br>
<br>　　【临淮吏人为宋晖歌】
<br>
<br>　　〖《後汉书》曰：晖字文季。建武中。再迁临淮太守。好节概。有所拔用。皆厉行士。诸报怨以义犯。率皆为求其理。多得生济。其不义之囚。即时僵仆。吏人畏爱。为之歌曰：〗
<br>
<br>　　︹直自遂。南阳朱季。吏畏其威。民怀其惠。
<br>
<br>　　【凉州民为樊晔歌】
<br>
<br>　　〖《後汉书》曰：晔。光武时为天水太守。政严猛。好申、韩法。善恶立断。人有犯其禁者。率不生出狱。吏人及羌胡畏之。道不拾遗。凉州为之歌。〗
<br>
<br>　　游子常苦贫。力子天所富。宁见乳虎穴。不入冀府寺。大笑期必死。忿怒或见置。嗟我樊府君。安可再遭值。
<br>
<br>　　【董少平歌】
<br>
<br>　　〖《後汉书》曰：董宣字少平。光武时为洛阳令。捕击豪强。莫不震栗。京师号为卧虎。歌之云。〗
<br>
<br>　　χ鼓不鸣董少平。
<br>
<br>　　【郭乔卿歌】
<br>
<br>　　〖《後汉书》曰：郭贺。字乔卿。建武中为尚书令。在职六年。拜荆州刺史。到官有殊政。百姓歌之。〗
<br>
<br>　　厥德仁明郭乔卿。中正朝廷上下一平。
<br>
<br>　　【蜀中为费贻歌】
<br>
<br>　　〖《华阳国志》曰：费贻。字奉君。南安人也。公孙述时。漆身为厉。佯狂避世。述破。为合浦守。蜀中歌之曰：〗
<br>
<br>　　节义至仁费奉君。不仕乱世。不避恶君。
<br>
<br>　　【鲍司隶歌】
<br>
<br>　　〖列异传曰：鲍宣。宣子永。永子昱。三世皆为司隶。而乘一骢马。京师人歌之。〗
<br>
<br>　　鲍氏骢。三人司隶再入公。马虽瘦。行步工。
<br>
<br>　　【通博南歌】〖一作行者歌。〗
<br>
<br>　　〖《後汉书》西南夷传曰：永平十二年。哀牢王柳貌遣子率种人内属。显宗以其地置哀牢、博南二县。割益州郡西部都尉所领六县合为永昌郡。始通博南山。度兰仓水。行者苦之。歌曰：〗
<br>
<br>　　汉德广。开不宾。度博南。越兰津。度兰仓。为他人。
<br>
<br>　　【蜀郡民为廉范歌】
<br>
<br>　　〖诗《後汉书》曰：廉范。字叔度。建中初为蜀郡太守。成都民物阜盛。邑宇逼侧。旧制禁民夜作。以防火灾。而更相隐蔽。烧者日属。范乃毁削前令。但严使储水而已。百姓为便。乃歌之。〗
<br>
<br>　　廉叔度。来何暮。不禁火。民安作。平生无襦今五。
<br>
<br>　　【苍梧人为陈临歌】
<br>
<br>　　〖谢承《後汉书》曰：陈临。字子然。为苍梧太守。人遗腹子报父怨。捕得系狱。伤其无子。令其妻入狱。遂产得男。人歌曰：〗
<br>
<br>　　苍梧陈君恩广大。令死罪囚有后代。德参古贤天报施。
<br>
<br>　　【又】
<br>
<br>　　苍梧府君惠反死。能令死人不绝嗣。
<br>
<br>　　【乡人为秦护歌】
<br>
<br>　　〖谢承《後汉书》曰：秦护清廉。不受礼赂。家贫。衣服单露。乡人歌之曰：〗
<br>
<br>　　冬无。有秦护。
<br>
<br>　　【魏郡舆人歌】
<br>
<br>　　〖《後汉书》曰：岑熙为魏郡太守。招聘隐逸。与参政事。无为而化。视事二年。舆人歌之。〗
<br>
<br>　　我有枳棘。岑君伐之。我有蟊贼。岑君遏之。狗吠不惊。足下生蝥合脯鼓腹。焉知凶灾。我喜我生。独于斯时。美矣岑君。於戏休兹。
<br>
<br>　　【范史云歌】
<br>
<br>　　〖《後汉书》曰：范冉。字史云。桓帝时为莱芜长。遭母丧不到官。后遁身於梁、沛之间。徒行敝服。卖卜於市。遭党人禁锢。遂推鹿车载妻子。捃拾自资。所止卑漏。有时绝粒。穷居自若。言貌无改。闾里歌之。冉或作丹。〗
<br>
<br>　　甑中生尘范史云。釜中生鱼范莱芜。
<br>
<br>　　【顺阳吏民为刘陶歌】
<br>
<br>　　〖《後汉书》曰：刘陶。字子奇。颍川颍阴人。注北贞王勃之后。桓帝时。举孝廉。除顺阳长。县多奸猾。陶到官宣募吏民。〗
<br>
<br>　　有气力勇猛能以死易生者。得数百人。皆严兵待命。於是覆案奸轨。所按发若神。以病免。吏民思而歌之。
<br>
<br>　　悒然不乐。思我刘君。何时复来。安此下民。
<br>
<br>　　【董逃歌】〖《诗纪》云。一作灵帝中平中京都歌。〗
<br>
<br>　　〖《後汉书》曰：按董谓董卓也。言虽跋扈。终归逃窜。至於灭族也。风俗通曰：卓以董逃之歌主为己。禁绝之。杨孚董卓传曰：卓改董逃为董安。〗
<br>
<br>　　承乐世董逃。游四郭董逃。蒙天恩董逃。带金紫董逃。行谢恩董逃。整车骑董逃。垂欲发董逃。与中辞董逃。出西门董逃。瞻宫殿董逃。望京城董逃。日夜绝董逃。心摧伤董逃。
<br>
<br>　　【交兵民为贾琮歌】
<br>
<br>　　〖《後汉书》曰：中平元年。交屯兵执刺史及合浦太守。灵帝敕三府精选能吏。有司举贾琮为交州刺史。琮到部。讯其反状。咸言赋敛过重。民不聊生。故聚为盗。琮即移书告示。各使安其资业。招抚荒散。蠲复徭役。诛斩渠帅为大害者。简选良吏试守诸县。百姓以安。巷路为之歌曰：〗
<br>
<br>　　贾父来晚。使我先反。今见清平。吏不敢饭。
<br>
<br>　　【皇甫嵩歌】
<br>
<br>　　〖《後汉书》曰：皇甫嵩。字义真。灵帝时。黄巾作乱。以嵩为左中郎将。讨贼数有功。拜左车骑将军。领冀州牧。嵩请冀州一年田租以赡饥民。百姓歌曰：〗
<br>
<br>　　天下大乱兮市为墟。母不保子兮妻失夫。赖得皇甫兮复安居。
<br>
<br>　　【洛阳人为祝良歌】
<br>
<br>　　〖长沙耆旧传曰：祝良。字召卿。为洛阳令。岁时亢旱。天子祈雨不得。良乃暴身阶庭。告诚引罪。自晨至申。紫云沓起。甘雨登降。人为之歌。〗
<br>
<br>　　天久不雨。民失所。天王自出。祝令特苦。精符感应。滂沱而下。
<br>
<br>　　【巴人歌陈纪山】
<br>
<br>　　〖《华阳国志》曰：巴郡陈纪山。为汉司隶校尉。严明正直。西虏献眩。王庭试之。分公卿以为嬉。纪山独不视。京师称之。巴人歌曰：〗
<br>
<br>　　筑室载直梁。国人以贞真。邪娱不扬目。狂行不动身。奸轨僻乎远。理义协乎民。
<br>
<br>　　【汲县长老为崔瑗歌】
<br>
<br>　　〖崔氏有传曰：崔瑗为汲令。开沟造稻田。泻卤之地更为沃壤。民赖其利。长老歌之。〗
<br>
<br>　　上天降神明。锡我仁慈父。临民布德泽。恩惠施以序。穿沟广溉灌。决渠作甘雨。）
<br>
<br>　　【崔君歌】
<br>
<br>　　〖略出籝金曰：《汉书》崔君为令。有德化百姓百叶。公私不废。歌曰：〗
<br>
<br>　　讠毕治小序兮稼穑分。天赐我兮此崔君。（逯案。此崔君失其名字。姑附於此。又讠毕当作课。）
<br>
<br>　　【彭子阳歌】
<br>
<br>　　〖谢承《後汉书》曰：彭循。字子阳。太守秘君闻循义勇多谋。请循以守吴令。民歌之。又《吴录》曰：彭循。字子阳。毗陵人。
<br>
<br>　　建国二年。海贼丁仪等万人据吴。太守秘君闻循勇谋。请以守令。循与仪相见。陈说利害。应时散降。民歌之曰：〗
<br>
<br>　　时岁仓卒。盗贼纵横。大戟强弩不可当。赖遇贤令彭子阳。
<br>
<br>　　【王世容歌】
<br>
<br>　　〖《吴录》曰：王镡。字世容。为武城令。民服德化。宿恶奔迸。父老歌之。铎。艺文《类聚》作谭。武城。《类聚》作成武。〗
<br>
<br>　　王世容。治无双。省徭役。盗贼空。
<br>
<br>　　【巴郡人为吴资歌】
<br>
<br>　　〖《华阳国志》曰：太山吴资。字元约。孝顺帝永建中为巴郡太守。屡获丰年。人歌之曰云云。其后资迁去。人思之。又歌云云。〗
<br>
<br>　　习习晨风动。澍雨润禾苗。我后恤时务。我人以优饶。
<br>
<br>　　【又歌】
<br>
<br>　　望远忽不见。惆怅当徘徊。恩泽实难忘。悠悠心永怀。
<br>
<br>　　【六县吏人为爰珍歌】〖《诗纪》作爰珍歌。〗
<br>
<br>　　〖陈留耆旧传曰：爰珍除六令。吏人讼息。教诲其子弟。歌之曰：〗
<br>
<br>　　我有田畴。爰父殖置。我有子弟。爰父教诲。
<br>
<br>　　【谣辞】
<br>
<br>　　【后时蜀中童谣】
<br>
<br>　　〖《後汉书》曰：世祖建武六年。蜀中童谣。是时公孙述僭号於蜀。时人窍言王莽称黄。述欲继之。故称曰：五铢。汉家货。明当复也。述遂诛灭。〗
<br>
<br>　　黄牛白腹。五铢当复。
<br>
<br>　　【会稽童谣】
<br>
<br>　　〖《後汉书》曰：张霸永元中为会稽太守。时贼未解。郡界不宁。乃移书开购。明用信赏。贼遂束手归附。不烦士卒之力。童谣歌曰：〗
<br>
<br>　　弃我戟。捐我矛。盗贼尽。吏皆休。
<br>
<br>　　【同前】
<br>
<br>　　〖益都耆旧传曰：张霸为会稽太守。举贤士劝教讲授。一郡慕化。但闻诵声。又野无遗寇。民语曰云云。又东观《汉记》曰：张霸。字伯饶。蜀郡成都人。年数岁。有所啖。必先让父母。乡里号曰张曾子。后作会稽太守。儿童歌曰：〗
<br>
<br>　　城上乌鸣哺父母。府中诸吏皆孝友。
<br>
<br>　　【河内谣】
<br>
<br>　　〖东观《汉记》曰：王涣除河内温令。商贾露宿。人开门卧。人为作谣曰：〗
<br>
<br>　　王稚子。世未有。平徭役。百姓喜。
<br>
<br>　　【顺帝末京都童谣】
<br>
<br>　　〖《後汉书》五行志曰：太尉李固以为清河王雅性聪明。敦诗悦礼。加又属亲。立长则顺。而梁冀建白太后。策免固。徵蠡吾侯。遂即至尊。固是日幽毙于狱。暴尸道路。而太尉胡广封安乐乡侯、司徒赵戒厨亭侯、司空袁汤安国亭侯。京都童谣云。〗
<br>
<br>　　直如弦。死道边。曲和钩。反封侯。
<br>
<br>　　【蜀郡童谣】
<br>
<br>　　〖谢承《後汉书》曰：黄昌为蜀郡太守。未至蜀郡。时有童谣曰：〗
<br>
<br>　　两日出。天兵戢。
<br>
<br>　　【益都民为王忳谣】
<br>
<br>　　〖益都耆上传曰：王忳。字少林。诣京师。於客邸见诸生病甚困。生谓忳曰：腰下有金十斤。愿以相与。乞收藏尸骸。未问姓名。呼吸因绝。忳卖金一斤。以给棺絮。九斤置生腰下。后署大度亭长到亭日。有马一匹至亭中。大风。有一绣被随风来。后忄屯骑马。突入它舍。主人见曰：得其盗矣。忳说得状。又取被示之。彦父怅然曰：被马俱止。卿有何阴德。忳具说葬诸生事。彦父曰：此吾子也。姓金名彦。遣迎彦丧。馀金俱存。民谣之曰：〗
<br>
<br>　　信哉少林世为遇。飞被走马与鬼语。
<br>
<br>　　【恒农童谣】
<br>
<br>　　〖陈留耆旧传曰：吴佑为恒农令。劝善惩奸。贪浊出境。甘露降。年谷丰。童谣曰：〗
<br>
<br>　　君不我忧。人何以休。不行界署。焉知人处。
<br>
<br>　　【桓帝初天下童谣】
<br>
<br>　　〖《後汉书》曰：桓帝之初。天下童谣。案元嘉中。凉州诸羌。一时俱反。南入蜀、汉。东抄三辅。延及井、冀。大为民害。命将出众。每战常负。中国益发甲卒。麦多委弃。但有妇女获刈之也。吏卖马、君具车者。言调发重及有秩者也。请为诸君鼓咙胡者。不敢公言。私咽语。〗
<br>
<br>　　小麦青青大麦枯。谁当获者妇与姑。丈夫何在西击胡。吏卖马。君具车。请为诸君鼓咙胡。
<br>
<br>　　【桓帝初城上乌童谣】
<br>
<br>　　〖《後汉书》曰：桓帝之初。京师童谣。按此皆为政贪也。城上乌。尾毕逋者。处高利独食。不与下共。谓人主多聚敛也。公为吏。子为徒者。言父既为军吏。其子又为卒徒。一徒死。百乘车者。言前一人往讨胡既死矣。后又遣百乘车往。车班班。入河间者。言桓帝将崩。乘舆班班入河间迎灵帝也。河间姹女工数钱。以钱为室金为堂者。灵帝既立。其母永乐太后好聚金以为堂也。石上慊慊舂黄粱者。言永乐唯积金钱。慊慊常苦不足。使人舂黄粱而食之也。梁下有悬鼓。我欲击之丞卿怒者。言永乐主教灵帝。使卖官受钱。所禄非其入。天下忠笃之士怨望。欲击悬鼓以求见。丞卿主鼓者。亦复谄顺。怒而止我也。〗
<br>
<br>　　城上乌。尾毕逋。公为吏。子为徒。一徒死。百乘车。车班班。入河间。河间姹女工数钱。以钱为室金为堂。石上慊慊舂黄粱。梁下有悬鼓。我欲击之丞卿怒。
<br>
<br>　　【桓帝时京都童谣】
<br>
<br>　　〖《後汉书》曰：延熹末。邓皇后以谴自杀。乃以窦贵人代之。其父名武字游平。拜城门校尉。及太后摄政。为大将军。与太傅陈蕃合心戮力。惟德是建。印绶所加。咸是其人。豪贤大姓。皆绝望矣。〗
<br>
<br>　　游平卖印自有平。不辟豪贤及大姓。
<br>
<br>　　【桓帝末京都童谣】
<br>
<br>　　〖《後汉书》曰：桓帝之末。京都童谣。按解犊亭属饶阳河间县也。居无几何而桓帝崩。使者与解犊侯皆白盖车从河间来。延延。众貌也。是时御史刘修建议立灵帝。以修为侍中。中常侍侯览畏其亲近。必当间己。白拜泰山太守。因令司隶迫促杀之。朝廷少长。思其功效。乃拔用其弟。致位司徒。此为合谐也。〗
<br>
<br>　　白盖小车何延延。河间来合谐。河间来合谐。
<br>
<br>　　【桓帝末京都童谣】
<br>
<br>　　〖《後汉书》曰：按《易》曰：拔茅连茹。以其汇征吉。茅喻群贤也。井者。法也。于时中常侍管霸、苏康憎疾海内英哲。与长乐少府刘嚣、太常许咏等。代作唇齿。河内牢川诣阙上书。汝、颍、南阳。上采虚誉。专作威福。甘陵有南北二部。三辅尢甚。由是传考黄门北寺。始见废阁。茅田一顷者。言群贤众多也。中有井者。言虽厄穷。不失其法度也。四方纤纤不可整者。言奸慝大炽。不可整理。嚼复嚼者。京都饮酒相强之辞也。言食肉者鄙。不恤王政。徒耽宴饮歌呼而已也。今年尚可者。言但禁锢也。后年饶者。陈、窦被诛。天下大坏也。〗
<br>
<br>　　茅田一顷中有井。四方纤纤不可整。嚼复嚼。今年尚可后年饶。
<br>
<br>　　【乡人谣】
<br>
<br>　　〖《後汉书》曰：初。桓帝为侯时。受学於甘陵周福。及即位。擢为尚书。时同郡房植有名。故乡人为之谣曰：〗
<br>
<br>　　天下规矩。房伯武。因师获印。周仲进。
<br>
<br>　　【二郡谣】
<br>
<br>　　〖《後汉书》曰：汝南太守宗资任功曹范滂。南阳太守成晋亦委任功曹岑至。范滂字孟博。岑至字公孝。二郡为谣曰：〗
<br>
<br>　　汝南太守范孟博。南阳宗资主画诺。南阳太守岑公孝。弘农成晋但坐啸。
<br>
<br>　　【太学中谣】〖见陶渊明集。〗
<br>
<br>　　〖袁山松《後汉书》曰：桓帝时。朝廷日乱。李膺风格秀整。高自标尚。后进之士。升其堂者以为登龙门。太学生三万馀人。榜天下士。上称三君。次八俊。次八顾。次八及。次八厨。犹古之八元、八凯也。因为七言谣曰：〗
<br>
<br>　　天下忠诚窦游平。天下义府陈仲举。天下德弘刘仲承。
<br>
<br>　　【右三君】〖一云。不畏强御陈仲举。九卿直言有陈蕃。○逯案。《御览》引袁山松《後汉书》与此一云同。〗
<br>
<br>　　天下模楷李元礼。天下英秀王叔茂。天下良辅杜周甫。天下冰凌朱季陵。天下忠贞魏少英。天下好交荀伯条。天下稽古刘伯祖。天下才英赵仲经。
<br>
<br>　　【右八俊】
<br>
<br>　　天下和雍郭林宗。天下慕恃夏子治。天下英藩尹伯元。天下清苦羊嗣祖。天下缶金刘叔林。天下雅志蔡孟喜。天下卧虎巴恭祖。天下通儒宗孝初。
<br>
<br>　　【右八顾】〖《後汉书》无刘儒。有范滂。〗
<br>
<br>　　海内贵珍陈子鳞。海内忠烈张元节。海内謇谔范孟博。海内通士檀文友。海内彬彬范仲真。海内珍好岑公孝。海内所称刘景升。
<br>
<br>　　【右八及】〖《後汉书》无范滂。有翟超。〗
<br>
<br>　　海内贤智王伯义。海内修整蕃嘉景。海内贞良秦平王。海内珍奇胡母季皮。海内光光刘子相。海内依怙王文祖。海内严恪张孟卓。海内清明度博平。
<br>
<br>　　【右八厨】〖《後汉书》无刘翊。有刘儒。○《後汉书》党锢传序。《诗纪》八。《御览》四百六十五略引袁山松书、六百九十三略引古今善言。〗
<br>
<br>　　【京兆为李燮谣】〖《诗纪》从《乐府诗集》作京兆谣。〗
<br>
<br>　　〖续《汉书》曰：李燮拜京兆。诏发西园钱。燮上封事。遂止不发。吏民爱敬。乃为此谣。○据《御览》引李燮别传。燮字德公。京兆人。〗
<br>
<br>　　我府君。道教举。恩如春。威如虎。刚不吐。柔不茹。爱如母。训如父。
<br>
<br>　　【灵帝末京都童谣】
<br>
<br>　　〖《後汉书》曰：灵帝之末。京都童谣。至中平六年。少帝登蹑至尊。献帝未有爵号。为中侍段等所执。公卿百官皆随其后。到河上。乃得来还。此为非侯非王上北邙者也。〗
<br>
<br>　　侯非侯。王非王。千乘万骑上北芒。
<br>
<br>　　【献帝初京都童谣】
<br>
<br>　　〖《後汉书》曰：献帝元初。京都童谣。按千里草为董。十日卜为卓。凡别字之体。皆从上起。左右离合。无有从下发端者也。今二字如此者。天意若曰：卓自下麾上。以臣陵君者也。青青暴盛之貌。不得生者。亦旋破亡也。〗
<br>
<br>　　千里草。何青青。十日卜。不得生。
<br>
<br>　　【献帝初童谣】
<br>
<br>　　〖《後汉书》曰：献帝初童谣。公孙瓒以为易地当之。遂徙镇焉。乃修城积谷。以待天下之变。建安三年。袁绍攻瓒。瓒大败。缢其姊妹妻子。引火自焚。绍兵趣登台斩之。初。瓒破黄巾。杀刘虞。乘势南下。侵据齐地。雄威大振。而不能开廓远图。欲以坚城观时。坐听围戮。斯亦自易地而去世也。〗
<br>
<br>　　燕南垂。赵北际。中央不合大如砺。唯有此中可避世。
<br>
<br>　　【初平中长安谣】
<br>
<br>　　〖《後汉书》曰：初平四年九月甲午。试儒生四十馀人。上第赐位郎中。次太子舍人。下第者罢之。诏曰：今耆旧年逾六十。去离本土。营求粮资。不得专业。结童入学。白首空归。朕甚愍焉。其依科罢听为太子舍人。注引刘文献帝纪
<br>
<br>　　曰：时长安中为之谣曰：〗
<br>
<br>　　头白皓然。食不充粮。裹衣蹇裳。当还故乡。圣王愍念。悉用补郎。舍是布衣。被彼玄黄。
<br>
<br>　　【兴平中吴中童谣】
<br>
<br>　　〖吴志曰：初兴平中吴中童谣。阊门。吴西郭门。夫差所生也。〗
<br>
<br>　　黄金车。班兰耳。开阊门。出天子。
<br>
<br>　　【建安初荆州童谣】
<br>
<br>　　〖《後汉书》曰：言自中兴以来。荆州无破乱。及刘表为牧。又丰乐。至此逯八九年。当始衰者。谓刘表妻当死。诸将并零落也。十三年无孑遗者。言十三年表又当死。民当移诣冀州也。〗
<br>
<br>　　八九年间始欲衰。至十三年无孑遗。
<br>
<br>　　【汉末洛中童谣】
<br>
<br>　　〖述异记曰：汉末大饥。洛中谣云。〗
<br>
<br>　　虽有千黄金。无如我斗粟。斗粟自可饱。千金何所直。
<br>
<br>　　【汉末江淮间童谣】
<br>
<br>　　〖述异记曰：汉末大饥。江、淮间童谣曰：〗
<br>
<br>　　大兵如市。人死如林。持金易粟。粟贵於金。
<br>
<br>　　【京师为光禄茂才谣】
<br>
<br>　　〖《後汉书》曰：旧制光禄举三署郎。以功高久次才德尤异者为茂才异行。时权富子弟。以人事得举。而贫约守志者。以穷迫见遗。京为三谣曰：〗
<br>
<br>　　欲得不能。光禄茂才。
<br>
<br>　　【阎君谣】
<br>
<br>　　〖《华阳国志》曰：阎宪。宇孟度。成固人也。为绵竹令。以礼为化。民莫敢犯。男子杜成夜行。得遗物一囊。中有锦二十匹。求其主还之。曰：县有明君。何负其化。童谣歌曰：〗
<br>
<br>　　阎君赋政。既明且昶。去苛去碎。动以礼让。
<br>
<br>　　【东门奂谣】
<br>
<br>　　〖鲁国先贤传曰：东门奂。历吴郡济阴太守。所在贪浊。谣曰：〗
<br>
<br>　　东门奂。取吴半。吴不足。济阴续。
<br>
<br>　　【商子华谣】
<br>
<br>　　〖商氏家传曰：商亮。字子举。举孝廉。到杨城。遇两虎争一羊。亮按剑直前斩羊。虎乃各以其半去。时人为之谣曰：〗
<br>
<br>　　石里之勇商子华。暴虎见之藏爪牙。
<br>
<br>　　【时人谣】
<br>
<br>　　〖《春秋考异邮》曰：龙斗。下血如注。时人谣曰：〗
<br>
<br>　　五侯之斗血成江。
<br>
<br>　　【摘洛谣】
<br>
<br>　　〖诗泛历枢曰：摘洛谣曰：〗
<br>
<br>　　剡者配姬以放贤。山崩水溃纳小人。家伯罔主异哉震。
<br>
<br>　　【京师为唐约谣】
<br>
<br>　　〖谢承《後汉书》曰：唐约。字仲谦。拜尚书。数有直言善策。处官不言货利之事。当法不阿所私。京师谣曰：〗
<br>
<br>　　治身无嫌。唐仲谦。
<br>
<br>　　【蒋横遘祸时童谣】
<br>
<br>　　〖全唐文齐光义后汉 亭侯蒋澄碑曰：父横。大将军。复遒侯。初遭祸。为司隶羌路所谮。时童谣曰：〗
<br>
<br>　　君用谗慝。忠烈是殛。鬼怨神怒。妖气充塞。
<br>
<br>　　【锡山古谣】
<br>
<br>　　〖常州图经曰：惠山之侧有锡山。其山出锡。古谣云。〗
<br>
<br>　　有锡兵。无锡宁。
<br>
<br>　　【时人为三茅君谣】〖《诗纪》作茅山父老歌。注云。外编作大茅君。误。
<br>
<br>　　李尊茅君内传曰：茅盈。咸阳人也。得道隐句曲。邦人因改句曲为茅君之山。时盈二弟俱贵。衷为五官大夫。西河太守。固为执金吾。各弃官渡江。来兄於东山。后咸得仙道。太上命固治丹阳句曲山。衷治良常之山。盈为司命真君东狱上卿。於是盈与二弟决别俱去。固、衷留治山。汉平帝元寿二年也。内法既融。外教坦平。尔乃风雨以时。五禾成熟。疾疠不起。暴害不行。父老歌曰：○逯案。道藏茅君志。茅固字季伟。而《後汉书》郭太传附有茅季伟传。内传所言。当即此人。然则三茅君谣。至早不过后汉末年。今依杨氏古诗存目为题。附之本卷。〗
<br>
<br>　　茅山连金陵。江湖据下流。三神乘白鹤。各在一山头。佳雨灌畦稻。陆地亦复周。妻子保堂室。使我无百忧。白鹤翔青天。何时复来游。
<br>
<br>　　【谚语】
<br>
<br>　　【光武述时人语】
<br>
<br>　　〖《後汉书》曰：时匈奴数犯塞。帝患之。乃召百僚廷议。郭宪以为天下疲敝。不宜动众。谏争不合。乃伏地称眩瞀。帝令两郎扶下殿。宪亦不拜。帝曰常闻云云。竟不虚也。〗
<br>
<br>　　关东觥觥。《郭子》横。
<br>
<br>　　【时人为郭况语】
<br>
<br>　　〖拾遗记曰：郭况。光武皇后之弟也。累金数亿。家僮四百馀人。以黄金为器。工冶之声。震於都鄙。时人谓郭氏之室。不雨而雷。言其铸锻之声盛也。错杂宝以饰台榭。悬明珠於四垂。书视之如星。夜望之如月。里语曰云云。其宠者以玉器盛食。故东宫谓郭家为琼厨金穴。〗
<br>
<br>　　洛阳多钱郭氏室。月夜书昼富无匹。
<br>
<br>　　【时人为郭况语】
<br>
<br>　　〖拾遗记曰：汉郭况。光武皇后之弟也。累金数亿。里语曰：〗
<br>
<br>　　洛阳多钱。郭氏万千。
<br>
<br>　　【光武引谚】
<br>
<br>　　〖《後汉书》曰：时帝姊湖阳公主新寡。帝与共论朝臣。微观其意。主曰：宋公威容德器。群臣莫及。帝曰：方且图之。后弘被引见。帝令主坐屏风后。因谓弘曰：谚言云云。人情乎。弘曰：臣闻贫贱之知不可忘。糟糠之妻不下堂。帝顾谓主曰：事不谐矣。〗
<br>
<br>　　贵易交。富易妻。
<br>
<br>　　【宋弘引语】
<br>
<br>　　贫贱之知不可忘。糟糠之妻不下堂。
<br>
<br>　　【南阳为杜师语】
<br>
<br>　　〖《後汉书》曰：南阳太守杜师。政治清平。百姓便之。又修治陂池。广拓土田。郡内比室殷足。时人以方召信臣。南阳为之语曰：〗
<br>
<br>　　前有召父。后有杜母。
<br>
<br>　　【时人为廉范语】
<br>
<br>　　〖《後汉书》曰：初范与洛阳庆鸿为刎颈交。时人称曰：〗
<br>
<br>　　前有管鲍。后有庆廉。
<br>
<br>　　【章帝引谚】
<br>
<br>　　〖《後汉书》曰：诏召玄武司马班固。问改定礼制之宜。固曰：京师诸儒多能说礼。宜广招集。共议得失。帝曰：谚言。作舍道边。三年不成。〗
<br>
<br>　　【班固引谚论经方】
<br>
<br>　　〖《汉书》艺文志曰：谚曰：〗
<br>
<br>　　有病不治。常得中医。
<br>
<br>　　【班昭女诫引鄙谚】
<br>
<br>　　〖女诫敬慎第三曰：阴阳殊性。男女异行。阳以刚为德。阴以柔为用。男以强为贵。女以弱为美。故鄙谚曰：〗
<br>
<br>　　生男如狼。犹恐其。生女如鼠。犹恐其虎。
<br>
<br>　　【王逸引谚】
<br>
<br>　　〖正部曰：明刑审法。怜民惠下。生者不怨。死者不恨。谚曰：〗
<br>
<br>　　政如冰霜。奸轨消亡。威如雷霆。寇贼不生。
<br>
<br>　　【虞诩引谚】
<br>
<br>　　〖《後汉书》曰：永初四年。羌胡反乱。残破并凉。大将军邓骘欲弃凉州。诩闻之。乃说李修曰：公卿定策。当弃凉州。求之愚心。未见其便。彦曰云云。观其习兵庄勇。实过馀州。今羌胡所以不敢入据三辅。以凉州在后故也。〗
<br>
<br>　　关西出将。关东出相。
<br>
<br>　　【王符引谚论得贤】
<br>
<br>　　〖潜夫论曰：谚曰：〗
<br>
<br>　　一犬吠形。百犬吠声。
<br>
<br>　　【京师为黄香号】
<br>
<br>　　〖《後汉书》曰：黄香。字文强。江夏人。博学经典。究精道术。京师号曰：〗
<br>
<br>　　天下无双。江夏黄童。
<br>
<br>　　【人为高慎语】
<br>
<br>　　〖陈留耆旧传曰：高慎。字孝甫。敦质少华。口不能剧谈。嘿而好沈深之谋。人谓之曰：〗
<br>
<br>　　嶷然不语。名高孝甫。
<br>
<br>　　【颍川为荀爽语】
<br>
<br>　　〖《後汉书》曰：爽字慈明。幼而好学。耽思经书。庆吊不行。徵命不应。颍川为之语曰：〗
<br>
<br>　　荀氏八龙。慈明无双。
<br>
<br>　　【崔实引农家谚】
<br>
<br>　　上火不落。下火滴沰。
<br>
<br>　　【崔引里语】
<br>
<br>　　〖政论曰：顷间以来。岁且一赦。百姓妞妖。轻为奸非。谚曰：〗
<br>
<br>　　一岁再赦。奴儿喑恶。
<br>
<br>　　【李固引语】
<br>
<br>　　〖《後汉书》王龚传曰：龚深疾宦官专权。上书极言其状。请加放斥。诸黄门各使宾客诬奏龚罪。顺帝命亟自实。前据李固时为大将军梁商从事中郎。乃奏记於梁商曰：宜加表救。济王以之艰难。语曰：〗
<br>
<br>　　善人在患。饥不及餐。
<br>
<br>　　【益州长为尹就谚】
<br>
<br>　　〖《後汉书》曰：李固驳曰：前中郎尹就讨益州畔羌。益州谚曰：〗
<br>
<br>　　虏来尚可。尹来杀我。
<br>
<br>　　【天下为贾彪语】
<br>
<br>　　〖《後汉书》曰：彪兄弟三人。并有高名。而彪最优。故天下称曰：〗
<br>
<br>　　贾氏三虎。伟节最怒。
<br>
<br>　　【应劭引俚语论正失】
<br>
<br>　　〖风俗通曰：宋均令虎渡江。谨案虎山栖穴处。毛鬣婆娑。岂能犯阳侯凌涛濑而横厉哉。俚语。〗
<br>
<br>　　狐欲渡河。无奈尾河。
<br>
<br>　　【应劭引俚语论愆礼】
<br>
<br>　　〖风俗通曰：山阳太守汝南薛恭祖。丧其妻不哭。谨案礼为适妻杖。重於宗也。且鸟兽之微。尚有回翔之思。啁噍之痛。何有死丧之感。始终永绝。而曾无恻容。此为矫情。伪之至也。俚语。〗
<br>
<br>　　妇死腹悲。唯身知之。
<br>
<br>　　【应劭引里语论日蚀】
<br>
<br>　　〖风俗通曰：俗说临日月薄食而饮。令人蚀口。谨案日太阳之精。君之象也。日有食之。天子不举乐。里语。〗
<br>
<br>　　不救蚀者。出行遇语。
<br>
<br>　　【应劭引里语论主客】
<br>
<br>　　〖风俗通曰：里语曰：〗
<br>
<br>　　越陌度阡。更为客主。
<br>
<br>　　【应劭引里语论谳狱】
<br>
<br>　　〖风俗通曰：顷者。廷尉多墙面。而苟充兹位。持书侍御史。不复平议。谳当纠纷。岂一事哉。里语曰：〗
<br>
<br>　　县官漫漫。冤死者半。
<br>
<br>　　【应劭引里语】
<br>
<br>　　〖汉官仪曰：里语曰：〗
<br>
<br>　　仕宦不止车生耳。
<br>
<br>　　【应劭引语论正失】
<br>
<br>　　〖风俗通曰：王阳能铸黄金。谨按物之变化。固自有极。王阳何人。独能乎哉。语曰：〗
<br>
<br>　　金不可作。世不可度。
<br>
<br>　　【时人为庞氏语】
<br>
<br>　　〖风俗通曰：庞俭少失父。不知所在。后穿井得钱。所求苍头。乃父也。时人语曰：〗
<br>
<br>　　庐里诸庞。凿井得铜。买奴得翁。
<br>
<br>　　【民为二杀语】
<br>
<br>　　〖风俗通曰：杀在弘农渑池县。其语曰：〗
<br>
<br>　　东杀西杀。渑池所高。
<br>
<br>　　【南阳为卫修陈茂语】
<br>
<br>　　〖风俗通曰：汝南陈茂君因为荆州刺史。不入宛城。引车到城东。为友卫修母拜。修坐事系狱。茂弹绳不挠。修竟极罪。南阳疾茂杀修。为之语曰：〗
<br>
<br>　　卫修有事。陈茂治之。卫修无事。陈茂杀之。
<br>
<br>　　【公沙六龙】
<br>
<br>　　〖袁山松《後汉书》曰：公沙穆有六子。时人号曰：〗
<br>
<br>　　公沙六龙。天下无双。
<br>
<br>　　【民为五门语】
<br>
<br>　　〖三辅决录曰：五门。今在河南西四十里涧、谷、洛三水之交。传闻马氏兄弟五人共居此地。作五门客舍。因以为名。主养猪卖豚。故民为之语曰：〗
<br>
<br>　　苑中三公。馆下二卿。五门嚄嚄。但闻豚声。
<br>
<br>　　【时人为作奏语】
<br>
<br>　　〖笑林曰：桓帝时。有人辟公府掾者。倩人作奏记文。人不能为作。因语曰：梁国葛龚者。先善为记文。自可为用。不烦更作。遂从人言写记文。不去龚名姓。府公大惊。不答而罢归。故时人语曰：〗
<br>
<br>　　作奏虽工。宜去葛龚。
<br>
<br>　　【高诱引谚论毁誉】
<br>
<br>　　〖《淮南子》注曰：语曰：〗
<br>
<br>　　欲人不知。莫如不为。
<br>
<br>　　【武陵人为黄氏兄弟谚】
<br>
<br>　　〖襄阳耆旧传曰：黄穆。字伯开。博学。为山阳守。有德政。弟奂。字仲开。为武陵太守。贪秽无行。武陵人谚曰：〗
<br>
<br>　　天有冬夏。人有二黄。
<br>
<br>　　【时人为杨氏四子语】
<br>
<br>　　〖《华阳国志》曰：泰瑛。南郑杨相妻。大鸿胪刘巨公女也。有四男二女。相亡。教训六子。动有法矩。长子元玲。次子仲玲。兄弟为名士。泰瑛之教。流於三世。四子才官。隆於先人。帮时人为之语曰：〗
<br>
<br>　　三苗不止。四珍复起。
<br>
<br>　　【羊元引谚】
<br>
<br>　　〖谢承《後汉书》曰：仇览。字季智。陈留考城人也。为县阳遂亭长。有羊元者。凶恶不孝。其母诣览告之。览呼元责诮之。以子道与孝经一卷。使诵读之。元深改悔。至母前谢罪曰：元少孤。为母所骄。谚曰云云。乞今自改。母子更相向泣。於是元遂修孝道。后成佳士也。○逯案。羊元《後汉书》注引作陈元。〗
<br>
<br>　　孤犊触乳。骄子詈母。
<br>
<br>　　【古谚】
<br>
<br>　　〖任述异记曰：汉世古谚云。〗
<br>
<br>　　虽有神药。不如少年。虽有珠玉。不如金钱。
<br>
<br>　　【时人为郭典语】
<br>
<br>　　〖江表传曰：郭典。字君业。为钜鹿太守。与中郎将董卓攻黄巾贼张宝於曲阳。典作围堑。卓不肯。典独於西当贼之冲。昼夜进攻。宝由不得城守不敢出。时人为之语曰：〗
<br>
<br>　　郭君围堑。董将不许。几令狐狸。化为豺虎。赖我郭君。不畏强御。转机之间。敌为穷虏。猗猗惠君。实完疆土。
<br>
<br>　　【时人为周泽语】〖《诗纪》作太常妻。〗
<br>
<br>　　〖汉官仪曰：北海周泽为太常。恒齐。其妻怜其年老疲病。窥内问之。泽大怒。以为干齐。掾吏叩头争之。不听。遂收送诏狱。并自劾。论者非其激发不实。谚曰：〗
<br>
<br>　　居世不谐为太常妻。一岁三百六十日。三百五十九日齐。一日不齐醉如泥。既作事。复低迷。
<br>
<br>　　【崔实引语】
<br>
<br>　　〖政论曰：〗
<br>
<br>　　小民发如韭。剪复生。头如鸡。割复鸣。吏不必可畏。从来必可轻。奈何欲望平。
<br>
<br>　　【时人为桓典语】〖《诗纪》作避骢。〗
<br>
<br>　　〖《後汉书》曰：桓典。字公雅。灵帝时为侍御史。是时宦官秉政。典执正无所回避。常乘骢马。京师畏惮。为之语曰：〗
<br>
<br>　　行行且止。避骢御史。
<br>
<br>　　【益都乡里为柳宗语】
<br>
<br>　　〖《华阳国志》曰：柳宗。字伯骞。成都人。为州郡右职。务在进贤。州里为谚曰：〗
<br>
<br>　　得黄金一笥。不如为柳伯骞所识。
<br>
<br>　　【时人为贡举语】
<br>
<br>　　〖《抱朴子》曰：桓、灵之世。更相滥举。故人为之语曰：〗
<br>
<br>　　举秀才。不知书。举孝廉。父别居。寒素清白浊如泥。高第良将怯如黾。
<br>
<br>　　【宣城为封使君语】
<br>
<br>　　〖述异记曰：汉宣城郡守封劭。死化为虎。食郡民。呼之曰封使君。因去不复来。故时语曰：〗
<br>
<br>　　无作封使君。生来治民死食民。
<br>
<br>　　【益都为任文公语】
<br>
<br>　　〖《後汉书》曰：公孙述时。武担石折。文公曰：噫。西州智士死。我乃当之。自是常会聚子孙设酒食。后三月果卒。益都为之语曰：〗
<br>
<br>　　任文公。智无双。
<br>
<br>　　【马皇后引俗语】
<br>
<br>　　〖东观《汉记》曰：明德马后。时上欲封诸舅。外间白太后。曰：吾自念亲属。皆无柱石之功。俗语。〗
<br>
<br>　　时无赭。浇黄土。
<br>
<br>　　【崔引里语】
<br>
<br>　　〖崔政论曰：今典州郡者。自违诏书。纵意出入。故里语曰：〗
<br>
<br>　　州郡记。如霹雳。得诏书。但挂壁。
<br>
<br>　　【崔引农语】〖《诗纪》作四民月令引农语二章。〗
<br>
<br>　　二月昏。参星夕。杏花盛。桑椹赤。
<br>
<br>　　河射角。堪夜作。犁星没。水生骨。
<br>
<br>　　【京师为袁成谚】
<br>
<br>　　〖英雄记曰：袁绍父成。字文开。贵盛。自梁冀以下。皆与交。言无不从。京师谚曰：〗
<br>
<br>　　事不谐。诣文开。
<br>
<br>　　【天下为四侯语】
<br>
<br>　　〖《後汉书》曰：单超。河南人。徐璜。下邳良城人。具瑗。魏郡元城人。左。河南平阴人。唐衡。颍川郾人。世谓之五侯。自是权归宦官。朝廷日乱。其后四侯转横。天下为之诏曰：〗
<br>
<br>　　左回天。具独坐。徐卧虎。唐两堕。
<br>
<br>　　【京师为张盘语】
<br>
<br>　　〖谢承《後汉书》曰：丹阳张盘。字子石。以操行为庐江太守。京师谚曰：〗
<br>
<br>　　闻清白。张子石。
<br>
<br>　　【人为徐闻县谚】
<br>
<br>　　〖《元和郡县志》曰：汉置左右侯官。在徐闻县南一里。积物於此。备其所求。与交易有利。故谚曰：〗
<br>
<br>　　欲拔贫。诣徐闻。
<br>
<br>　　【京师为鲍永鲍恢语】
<br>
<br>　　〖鲍永、鲍恢为从事。京师语曰：〗
<br>
<br>　　贵戚敛手避二鲍。
<br>
<br>　　【时人为折氏谚】
<br>
<br>　　〖《华阳国志》曰：折像。字伯式。雒人也。事东平虞叔雅。以道教授门人。朋友自远而至。时人为谚曰：〗
<br>
<br>　　折氏客谁。朱云卿段节英。中有佃子赵仲平。但说天文论五经。
<br>
<br>　　【王符引谚论守边】
<br>
<br>　　〖潜夫论曰：乃者边患震如雷霆。而谈者皆讳之。欲令朝廷以寇为小。而不蚤忧。患乃至此。尚不欲救。谚曰：〗
<br>
<br>　　痛不著身言忍之。钱不出家言与之。
<br>
<br>　　【三府为朱震语】
<br>
<br>　　〖《後汉书》曰：朱震。字伯厚。为州从事。奏济阴太守赃罪之数。谚曰：〗
<br>
<br>　　车如鸡栖马如狗。疾恶如风朱伯厚。
<br>
<br>　　【时人为贡举语】
<br>
<br>　　〖《抱朴子》曰：桓、灵之世。更相滥举。故人为之语曰：〗
<br>
<br>　　古人欲达勤诵经。今民图官勉治生。
<br>
<br>　　【赵岐引南阳旧语】
<br>
<br>　　〖三辅决录曰：平陵范氏。南阳旧语曰云云。言其廉俭也。〗
<br>
<br>　　前队大夫范仲公。盐蒜果共一筒。
<br>
<br>　　【考城为仇览谚】
<br>
<br>　　〖《後汉书》曰：仇览。陈留考城人。为蒲亭长。陈元之母。诣亭告元不孝。乃亲到元家与其母子饮。因为陈人伦孝行。譬以祸福。元卒成孝子。乡邑为之谚曰：〗
<br>
<br>　　父母何在在我庭。化我枭哺所生。
<br>
<br>　　【时人为孔氏兄弟语】
<br>
<br>　　〖《孔丛子》曰：子和二子。长曰长彦。次曰季彦。甘贫味道。研精坟典。十馀年间。会徒数百。故时人为之语曰：〗
<br>
<br>　　鲁国孔氏好读经。兄弟讲诵皆可听。学士来者有声名。不过孔氏那得成。
<br>
<br>　　【华容女子狱中歌吟】
<br>
<br>　　〖《搜神记》曰：建安初。华容有女子在狱中歌吟曰云云。后无几。太祖平荆州。以涿州李立字建贤为荆州刺史。〗
<br>
<br>　　不意李立为贵人。
<br>
<br>　　【阚る引语】
<br>
<br>　　〖十三州志曰：冀州之地。盖古京也。人患剽悍。故语曰云云。其人刚狠。浅于恩义。无宾序之礼。怀居悭啬。古语云云。亦履山之险。为逋逃之薮。〗
<br>
<br>　　仕宦不偶值冀部。
<br>
<br>　　幽冀之人钝如椎。
<br>
<br>　　【王符引谚论考绩】
<br>
<br>　　〖潜夫论曰：圣汉践祚。载祀四八。而犹未治者。教不假而功不考。赏罚稽而赦赎数也。谚曰：〗
<br>
<br>　　曲木恶直绳。重罚恶明证。
<br>
<br>　　【时人为王符语】
<br>
<br>　　〖《後汉书》曰：度辽将军黄甫规。解官归安定。乡人有以货得雁门太守者。亦去职还家。书刺谒规。规卧不迎。有顷又白王符在门。规素闻符名。乃惊遽而起。衣不及带。屣履出迎。援符手而还与同坐。极欢。时人为之语曰：〗
<br>
<br>　　徒见二千石。不如一缝掖。
<br>
<br>　　【乡里为雷义陈重语】
<br>
<br>　　〖《後汉书》曰：雷义举茂才。让於陈重。刺史不听。义遂佯狂披发。走不应命。乡里为之语曰：〗
<br>
<br>　　胶漆自谓坚。不如雷与陈。
<br>
<br>　　【郑玄引俗语】
<br>
<br>　　〖礼记曲礼注。俗语云。〗
<br>
<br>　　隐疾难为医。
<br>
<br>　　【时人为吕布语】
<br>
<br>　　〖曹瞒传曰：时人语曰：〗
<br>
<br>　　人中有吕布。马中有赤兔。
<br>
<br>　　【关中为游殷谚】
<br>
<br>　　〖三辅决录曰：游殷。字幼齐。为胡轸所害。月馀。轸得病。但言伏伏。游动刘将鬼来。於是遽死。关中谚曰：〗
<br>
<br>　　生有知人之明。死有贵神之灵。
<br>
<br>　　【京师为戴凭语】
<br>
<br>　　〖《後汉书》曰：戴凭。字次仲。汝南平舆人。正旦朝贺。百僚毕会。帝令群臣能说经者更相难诘。义有不通。辄夺其席以益通者。凭遂重坐五十馀席。故京师为之语曰：〗
<br>
<br>　　解经二不穷。戴侍中。
<br>
<br>　　【京师为井丹语】
<br>
<br>　　〖《後汉书》曰：井丹。字大春。扶风人。受业太学。通五经。善谈论。故京师为之语曰：〗
<br>
<br>　　五经纷纶。井大春。
<br>
<br>　　【时人为王君公语】
<br>
<br>　　〖《後汉书》曰：平原王君公。遭乱。侩牛自隐。时人为之语曰：〗
<br>
<br>　　避世墙东。王君公。
<br>
<br>　　【京师为杨政语】
<br>
<br>　　〖《後汉书》曰：杨政。字子行。京兆人。少好学。从代郡范升受梁丘易。善说经书。京师为之语曰：〗
<br>
<br>　　说经铿铿。杨子行。
<br>
<br>　　【京师为祁圣元号】
<br>
<br>　　〖东观《汉记》曰：杨政。字子行。治梁丘易。与京兆祁圣元同好。俱名善说。京师号曰：说经铿铿杨子行。论难云云。〗
<br>
<br>　　论难亻番亻番。祁圣元。
<br>
<br>　　【寿春乡里为召驯语】
<br>
<br>　　〖《後汉书》曰：召驯。字伯春。九江寿春人。少习韩诗。博通书传。以志义闻。乡里号之曰：〗
<br>
<br>　　德得恂恂。召伯春。
<br>
<br>　　【时人为丁鸿语】
<br>
<br>　　〖《後汉书》曰：丁鸿。字孝公。颍川定陵人。肃宗召鸿与诸儒贾逵等。论定五经同异於北宫白虎观。帝亲称制临决。鸿以才高论难最明。时人叹曰：〗
<br>
<br>　　殿中无双。丁孝公。
<br>
<br>　　【京兆乡里为冯豹语】
<br>
<br>　　〖《後汉书》曰：豹字仲文。京兆杜陵人。时人称其孝。好儒学。以诗、春秋教丽山下。乡里为之语曰：〗
<br>
<br>　　道德彬彬。冯仲文。
<br>
<br>　　【诸儒为贾逵语】
<br>
<br>　　〖《後汉书》曰：贾逵。字景伯。扶风平陵人。能诵《左氏传》及五经本文。自为儿童。常在太学。不通人间事。身长八尺二寸。诸儒为之语曰：〗
<br>
<br>　　问事不休。贾长头。
<br>
<br>　　【关中为鲁丕语】
<br>
<br>　　〖《後汉书》曰：丕字叔陵。扶风平陵人。兼通五经。以鲁诗、尚书教授为当时名儒。元和元年。徵再迁拜赵相。门生就学者常百馀人。关东号之曰：〗
<br>
<br>　　五经复兴。鲁叔陵。
<br>
<br>　　【诸儒为杨震语】〖《诗纪》作杨伯起。〗
<br>
<br>　　〖《後汉书》曰：杨震。字伯起。弘农华阴人。少好学。受欧阳尚书於太常桓郁。明经博览。无不穷究。诸儒为之语曰：〗
<br>
<br>　　关西孔子。杨伯起。
<br>
<br>　　【时人为许慎语】
<br>
<br>　　〖《後汉书》曰：许慎。字叔重。汝南召陵人。性淳厚。少博学经籍。马融常推重之。时人为之语曰：〗
<br>
<br>　　五经无双。许叔重。
<br>
<br>　　【京师为周举语】
<br>
<br>　　〖《後汉书》曰：周举。字宣光。汝南汝阳人。姿貌短陋。而博学洽闻。为儒者所宗。故京师为之语曰：〗
<br>
<br>　　五经从横。周宣光。
<br>
<br>　　【京师为胡广语】
<br>
<br>　　〖《後汉书》曰：胡广。字伯始。南郡华容人。逊言恭色。达练事体。明解朝章。虽无謇直之风。屡有补阙之益。故京师谚曰：〗
<br>
<br>　　万事不理。问伯始。天下中庸。有胡公。
<br>
<br>　　【时人为任安语】
<br>
<br>　　〖《後汉书》曰：任安。字定祖。广汉绵竹人。少游太学。受孟氏易。兼通数经。又从同郡杨厚学图谶。究极其术。时人称曰云云。〗
<br>
<br>　　欲知仲桓。问任安。
<br>
<br>　　居今行古。任定祖。
<br>
<br>　　【时人为陈嚣语】
<br>
<br>　　〖东观《汉记》曰：陈嚣字君期。明韩诗。时语曰：〗
<br>
<br>　　关东说诗。陈君期。
<br>
<br>　　【诸儒为刘恺语】
<br>
<br>　　〖华峤《後汉书》曰：刘恺为太常。论议常引正大义。诸儒为之语曰：〗
<br>
<br>　　难经伉伉。刘太常。
<br>
<br>　　【人为许晏谚】
<br>
<br>　　〖陈留风俗传曰：许晏。字伟君。授鲁诗於琅邪王政学。曰许氏章句。列在儒林。故谚曰：〗
<br>
<br>　　殿上成群。许伟君。
<br>
<br>　　【乡里为茨充号】
<br>
<br>　　〖东观《汉记》曰：茨充。字子河。宛人也。初学孝廉。之京师。同侣马死。充到前亭。辄舍车持马还相迎。乡里号之曰：〗
<br>
<br>　　一马两车。茨子河。
<br>
<br>　　【时人为缪文雅语】
<br>
<br>　　〖皇甫谧达士传曰：缪斐。字文雅。代修儒学。继踵六博士。以经行修明。学士称之。故时人为之语曰：〗
<br>
<br>　　素车白马。缪文雅。
<br>
<br>　　【敦煌乡人为曹全谚】
<br>
<br>　　〖阳令曹全碑曰：君收养继祖母。供事继母。先意承志。存亡之敬。礼无遗阙。是以乡人为之谚曰：〗
<br>
<br>　　重亲致欢。曹景完。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
