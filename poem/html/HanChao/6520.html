<HTML>
<HEAD>
<TITLE>汉诗 卷09-12 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/HanChao/">汉朝诗选</a> <FONT color=#BCB6A0>&gt;&gt;</font> 汉诗 卷09-12</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>汉诗 卷09-12</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:汉朝诗选&nbsp;&nbsp;阅读次数:<script language=javascript src="../../hits.php?articleid=6520"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'汉诗 卷09-12')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[汉诗 卷09-12]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷九】
<br>
<br>　　【乐府古辞】
<br>
<br>　　【相和歌辞】
<br>
<br>　　〖相和。汉旧曲也。丝竹更相和。执节者歌。本一部。魏明帝分为二。晋荀勖采旧辞施用於世。谓这清商三调歌诗。即沈约所谓因弦管金石造歌以被之者也。唐乐志云。平调、清调、瑟调。皆周房中曲之遗声。汉世谓之三调。总谓之相和调。张永元嘉技录云。有吟叹四曲。亦列于相和歌。又有大曲十五篇。分於诸调。唯满歌行一曲。诸调不载。故附见於大曲之下云。《晋书》乐志曰：凡乐章古辞今之存者。并汉街陌谣讴。江南可采莲、乌生八九子、白头吟之属是也。〗
<br>
<br>　　【相和曲】
<br>
<br>　　【箜篌引】
<br>
<br>　　〖一曰公无渡河。崔豹《古今注》曰：箜篌引。朝鲜津卒霍里子高妻丽玉所作也。子高晨起刺船。有一白首狂夫。披发提壶。乱流而渡。其妻随而止之。不及。遂堕河而死。於是援箜篌而鼓之。作公无渡河之曲。声甚凄怆。曲终。亦投河而死。子高还。以其声语其妻郦玉。郦玉伤之。乃引箜篌而写其声。名曰箜篌引。○逯案。宋乐志巾舞歌诗有公莫舞一篇。沈约谓琴操有公莫渡河曲。其声所从来已久。乐录非之曰：今三调中自有公无渡河。其声哀切。首入瑟调。不容以瑟调杂於舞曲云。据此。公无渡河曲兼为瑟调曲。〗
<br>
<br>　　公无渡河。公竟渡河。堕河而死。当柰公何。
<br>
<br>　　【江南】
<br>
<br>　　江南可采莲。莲叶何田田。鱼戏莲叶间。鱼戏莲叶东。鱼戏莲叶西。鱼戏莲叶南。鱼戏莲叶北。
<br>
<br>　　【东光】
<br>
<br>　　〖古今乐录曰：张永元嘉技录云。东光旧但弦无音。宋识造其歌声。○逯案。技录云云。似此曲西晋前尚无歌辞。宋识始造新诗。应再考。〗
<br>
<br>　　东光平仓。梧何不平。仓梧多腐粟。无益诸军粮。诸军游荡子。早行多悲伤。
<br>
<br>　　【薤露】
<br>
<br>　　〖亦曰泰山吟行。丧歌。崔豹《古今注》曰：薤露、蒿里。并哀歌也。本出田横门人。横自杀。门人伤之。作悲歌。言人命奄忽如薤上露。易灭也。亦谓人死魂魄归於蒿里。故有二章。至孝武时。李延年乃分二章为二曲。薤露送王公贵人。蒿里送士大夫庶人。使挽柩者歌之。亦呼为挽歌。〗
<br>
<br>　　薤上露。何易。露明朝更复落。人死一去何时归。
<br>
<br>　　【蒿里】〖《诗纪》作蒿里曲。〗
<br>
<br>　　蒿里谁家地。聚敛魂魄无贤愚。鬼伯一何相催促。人命不得少踟蹰。
<br>
<br>　　【鸡鸣】
<br>
<br>　　〖《诗纪》云。此曲前后辞不相属。盖采诗入乐合而成章雅邪。抑有错简紊乱邪。后多放此。〗
<br>
<br>　　鸡鸣高树巅。狗吠深宫中。荡子何所之。天下方太平。刑法非有贷。柔协正乱名。黄金为君门。璧玉为轩阑堂。上有双樽酒。作使邯郸倡。刘玉碧青甓。后出郭门王。舍后有方池。池中双鸳鸯。鸳鸯七十二。罗列自成行。鸣声何啾啾。闻我殿东厢。兄弟四五人。皆为侍中郎。五日一时来。观者满足傍。黄金络马头。何煌煌。桃生露井上。李树生桃傍。虫来啮桃根。李树代桃僵。树木身相代。兄弟还相忘。
<br>
<br>　　【乌生】〖乐府云。一曰乌生八降子。《诗纪》同。〗
<br>
<br>　　乌生八九子。端坐秦氏桂树间。我。秦氏家有游遨荡子。工用睢阳强）苏合弹。左手持强弹两丸。出入乌东西。我。一丸即发中乌身。乌死魂魄飞扬上天。阿母生乌子时。乃在南山严石间。我。人民安知乌子处。蹊径窈窕安从通。白鹿乃在上林西苑中。射工尚复得白鹿脯。
<br>
<br>　　我。黄鹄摩天极高飞。后宫尚复得烹煮之。鲤鱼乃在洛水深渊中。钓钩尚得鲤鱼口。我。人民生各各有寿命。死生何须复道前后。
<br>
<br>　　【平陵东】
<br>
<br>　　〖乐府解题曰：平陵东。汉翟义门人所作也。义为丞相方进少子。为东郡太守。以王莽篡汉。举兵诛之。不克而见害。门人作歌以怨之也。〗
<br>
<br>　　平陵东。松柏桐。不知何人劫义公。劫义公在高堂下。交钱百万两走马。两走马。亦诚难。顾见追吏心中恻。心中恻。血出漉。归告我家卖黄犊。
<br>
<br>　　【陌上桑】
<br>
<br>　　〖乐府云。一曰艳歌罗敷行。崔豹《古今注》曰：邯郸女子姓秦名罗敷。为邑人千乘王仁妻。仁后为赵王家令。罗敷出采桑於陌上。赵王见而悦之。因饮酒欲夺这。罗敷乃弹筝作陌上之歌以自明焉。乐府解题曰：古辞言罗敷采桑为使君所邀。罗敷盛夸其夫以拒之。与前说不同。〗
<br>
<br>　　日出东南隅。照我秦氏楼。秦氏有好女。自名为罗敷。罗敷善蚕桑。采桑城南隅。
<br>
<br>　　青丝为笼系。桂枝为笼钩。头上倭堕髻。耳中明水珠。缃绮为下裙。紫绮为上襦。行者见罗敷。下担捋髭须。少年见罗敷。脱帽著肖头。耕者忘其犁。锄者忘其锄。来归相怨怒。但坐观罗敷。使君从南乘。五马立踟蹰。使君遣吏往。问此谁家姝。秦氏有好女。自名为罗敷。罗敷年几何。二十尚不足。十五颇有馀。使君谢罗敷。宁可共载不。罗敷前致辞。使君一何愚。使君自有妇。罗敷自有夫。东方千馀骑。夫婿居上头。何用识夫婿。白马从骊驹。马头。腰中鹿卢剑。可值千万馀。十五府小史。二十朝大夫。三十侍中郎。四十专城居。为人洁白皙。々颇有须。盈盈公府步。冉冉府中趋。坐中数千人。皆言夫婿殊。《宋书》。三解。前有艳辞曲。后有趋。乐府、广《文选》同。乐府云。右一曲魏晋乐所奏。广《文选》同。○《宋书》乐志作艳歌罗敷行。玉以新咏一作日出东南隅行。《乐府诗集》二十八。广《文选》十二。《诗纪》六。又《书钞》二十九作古诗。引襦一韵。《类聚》四十一作古陌上桑罗敷行。引楼、敷、隅、钩、珠、襦、蹰、姝、馀、不、愚、夫、头、驹、头、馀、夫、居、须、趋二十韵、《初学记》十九作陌上桑行。引楼、敷、隅、钩、珠、襦、须、头、Θ、敷、蹰十一韵。又二十六作古乐府陌上采桑。引敷、襦二韵。《白帖》二作古诗。引襦一韵。《白帖》二十三作古诗。引隅、钩二韵。《御览》三百四十四作古诗。引馀一韵。三百八十一引楼、敷、隅、钩、珠五韵。六百八十八作古诗。引隅、头二韵。六百九十五作古诗。引隅、襦二韵。六百九十六引敷、襦二韵。八百十四作古乐府歌诗。引隅、钩、驹、头四韵。八百十六作古诗。引襦一韵。八百二十五作古艳歌。引楼、敷、隅三韵。又韵补一作古日出东南隅诗。引隅、钩二韵。草堂诗笺四丽人行注引珠一韵。○逯案。肖头或作参头、头。皆通。而《初学记》引作幞头则非。广韵幞字下云。幞头。周武帝所制。裁幅巾出四角。据此。幞头之制始於北周。两汉无此物。）
<br>
<br>　　【同前】〖《楚辞》钞。〗
<br>
<br>　　今有人。山之阿。被服薜荔带女萝。既含睇。又宜笑。子恋慕予善窈窕。乘赤豹。从文狸。辛夷车驾结桂旗。被石兰。带杜衡。折芳拔荃遗所思。处幽室。终不见。天路险艰独后来。表独立。山之上。云何容容而在下。杳冥冥。羌昼晦。东风飘遥神灵雨。风瑟瑟。木搜搜。思念公子徒以忧。
<br>
<br>　　【吟叹曲】
<br>
<br>　　【王子乔】
<br>
<br>　　王子乔。参驾白鹿云中遨。参驾白鹿云中遨。下游来。王子乔。参驾白鹿上至云戏游遨。上建逋阴广里践近高。结仙宫过谒三台。东游四海五岳上。过蓬莱紫云台。三王五帝不足令。令我圣朝应太平。养民若子事父明。当究天禄永康宁。玉女罗坐吹笛箫。嗟行圣人游八极。鸣吐衔福翔殿侧。圣主享万年。悲今皇帝延寿命。
<br>
<br>　　【平调曲】
<br>
<br>　　【长歌行】〖事文《类聚》引作颜延年诗。〗
<br>
<br>　　青青园中葵。朝露待日晞。阳春布德泽。万物生光辉。常恐秋节至。琨黄华叶衰。百川东到海。何时复西归。少壮不努力。老大徒伤悲。
<br>
<br>　　【同前】
<br>
<br>　　〖乐府合山上亭通为一首。《诗纪》分为二首。注云。乐府通作一首。严沧浪云。苕苕山上亭以下。其义不同。当别为一首也。《诗纪》又於山上亭以下跋云。《类聚》载魏文帝明津诗与此大同而逸其半。○逯案。乐府古辞。多杂他人诗歌。今仍从乐府作一首。另将山上亭以下列入魏文帝集。〗
<br>
<br>　　仙人骑白鹿。发短耳何长。导我上太华。揽芝获赤幢。来到主人门。奉药一玉箱。主人服此药。身体日康强。发白复更黑。延年寿命长。山上亭。皎皎云间星。远望使心思。游子恋所生。驱车出北门。遥观洛阳城。凯风吹长棘。夭夭枝叶倾。黄鸟飞相追。咬咬弄音声。伫立望西河。泣下沾罗缨。
<br>
<br>　　【君子行】
<br>
<br>　　〖《诗纪》云。曹子建亦载此首。○逯案。合璧事类引作颜延年诗。〗
<br>
<br>　　君子防未然。不处嫌疑间。瓜田不纳履。李下不正冠。嫂叔不亲授。长幼不比肩。劳谦得其柄。和光甚独难。周公下白屋。吐哺不及餐。一沐三握发。后世称圣贤。
<br>
<br>　　【清调曲】
<br>
<br>　　【豫章行】
<br>
<br>　　〖乐府云。古今乐录曰：豫章行。王僧虔云。荀录所载古白杨一篇。今不传。乐府解题曰：陆机泛舟清川渚。谢灵运出宿告密亲。皆伤离别。言寿短景驰。容华不久。傅玄苦相篇云。苦相身为女。言尽力於人。终以华落见弃。亦题曰豫章行也。〗
<br>
<br>　　白杨初生时。乃在豫章山。上叶摩青云。下根通黄泉。凉秋八九月。山客持斧斤。我□何皎皎。梯落□□□。根株已断绝。颠倒严石间。大匠持斧绳。锯墨齐两端。一驱四五里。枝叶自相捐。□□□□□。自□□□俱。何意万人巧。使我离根株。
<br>
<br>　　【董逃行】
<br>
<br>　　〖乐府云。崔豹《古今注》曰：董逃歌。后汉游童所作也。终有董卓作乱。卒以逃亡。后人习之为歌章。乐府奏之以为儆诫焉。○《宋书》作董桃行。〗
<br>
<br>　　吾欲上谒从高山。山头危险道路难。遥望五岳端。黄金为阙班。但见芝草叶落纷纷。百鸟集来如烟。山兽纷纶麟辟邪其端。鸡声鸣。但见山兽援戏相拘攀。小复前行。玉堂未心怀流还。传教出门来。门外人何求所言。欲从圣道。求一得命延。教敕凡吏受言。采取神药若木端。玉兔长跪捣药虾蟆丸。奉上陛下一玉半。服此药可得神仙。服尔神药。莫不欢喜。陛下长生老寿。四面肃肃稽首。天神拥护左右。陛下长与天相保守。
<br>
<br>　　【同前】
<br>
<br>　　年命冉冉我遒。
<br>
<br>　　【相逢行】
<br>
<br>　　〖乐府云。一曰相逢狭路间行。亦曰长安有狭斜行。乐府解题曰：古词文意与鸡鸣曲同。晋陆机长安狭斜行云。伊洛有歧路。歧路交朱轮。则言世路险狭邪僻。正直之士无所措手足矣。唐李贺有难忘曲。亦出於此。〗
<br>
<br>　　相逢狭路间。道隘不容车。不知何年少。夹复难忘。黄金为君门。白玉为君堂。堂上置樽酒。作使邯郸倡。中庭生桂树。华镫何煌煌。兄弟两三人。中子为侍郎。五日一来归。道上自生光。黄金络马头。观者盈道傍。入门时左顾。但见双鸳鸯。鸳鸯七十二。罗列自成行。音声何雍々。鹤鸣东西厢。大妇织绮罗。中妇织流黄。小妇无所为。挟瑟上高堂。丈人且安坐。调丝方未央。
<br>
<br>　　【长安有狭斜行】
<br>
<br>　　长安有狭斜。狭斜不容车。适逢两少年。夹毂问君家。君家新市傍。易知复难忘。大子二千石。中子孝廉郎。小子无官职。衣冠仕洛阳。三子俱入室。室中自生光。大妇织绮。中妇织流黄。小妇无所为。挟琴上高堂。丈人且徐徐。调弦讵未央。
<br>
<br>　　【瑟调曲】
<br>
<br>　　【善哉行】
<br>
<br>　　〖《诗纪》云。此篇《宋书》乐志亦作古辞。或以此为子建诗。按子建拟善哉行为日苦短云当来日大难。则此非子建作矣。〗
<br>
<br>　　来日大难。口燥唇乾。今日相乐。皆当喜欢。经历名山。芝草翩翩。仙人王乔。奉药一丸。自惜袖短。内手知寒。惭无灵辙。以报赵宣。月没参横。北斗阑干。亲交在门。饥不及餐。欢日尚少。戚日苦多。何以忘忧。弹筝酒歌。淮南八公。要道不烦。参驾六龙。游戏云端。
<br>
<br>　　【陇西行】
<br>
<br>　　〖乐府云。一曰步出夏门行。王僧虔技录云。陇西行歌。武帝碣石、文帝夏门二篇。○《诗纪》云。此篇之辞。前后不属。首四句乃与步出夏门行同。而辞意复备。逯案。《诗纪》此说甚善。细勘之。陇西行与步出夏门行实同属一篇也。一、步出夏门行辞云。邪径过空庐。好人常独居。卒得神仙道。上与天相扶。过谒王父母。乃在太山隅。离天四五里。道逢赤松俱。揽辔为我御。将我上天游。天上何所有。历历种白榆。桂树夹道生。青龙对伏趺云云。文义不完。且与陇西行之前段大同小异。二、宋志、乐府皆言陇西行一曰步出夏门。是二调古辞亦原为一篇。特标题不同耳。三、凤皇鸣啾啾。一母将九雏二句。今属陇西行语。但《文选》注引歌录。二句正作步出夏门行。尢证陇西行、步出夏门行之原为一辞。四、九代乐章所载步出夏门行较今为备。十四句后又有凤皇鸣啾啾。一母将九雏。顾视世间人。为乐甚独殊四句。亦证二者同属一篇。节取又有不同。依此。今并二者为一篇。以符原歌旧貌。〗
<br>
<br>　　邪径过空庐。好人常独居。卒得神仙道。上与天相扶。过谒王父母。乃在太山隅。离天四五里。道逢赤松俱。揽辔为我御。将吾天上游。天上何所有。历历种白榆。桂树夹道生。青龙对伏趺。凤凰鸣啾啾。一母将九雏。顾视世间人。为乐甚独殊。好妇出迎客。颜色正敷愉。伸腰再拜跪。问客平安不。请客北堂上。坐客毡氍毹。清白各异樽。酒上玉
<br>
<br>　　华疏。酌酒持与客。客言主人持。却略再拜跪。然后持一杯。谈笑未及竟。左顾敕中厨。促令办鹿饭。慎莫使稽留。废礼送客出。盈盈府中趋。送客亦不远。足不过门枢。取妇得如此。齐姜亦不如。健妇持门户。亦胜一丈夫。
<br>
<br>　　【同前】
<br>
<br>　　行行重行行。白日薄西山。
<br>
<br>　　【折杨柳行】
<br>
<br>　　〖乐储云。古今乐录曰：王僧虔技录云。折杨柳行歌文帝西山古默默二篇。今不歌。○《诗纪》云。《宋书》作大曲。〗
<br>
<br>　　默默施行违。厥罚随事来。末喜杀龙逢。桀放於鸣条。祖伊言不用。纣头悬白旄。指鹿用为马。胡亥以丧躯。夫差临命绝。乃云负子胥。戎王纳女乐。以亡其由余。璧马祸及虢。二国俱全墟。三夫成市虎。慈母投杼趋。卞和之刖足。接舆归草庐。
<br>
<br>　　【西门行】
<br>
<br>　　〖乐府云。古今乐录曰：王僧虔技录云。西门行歌古西门一篇。今不传。○《诗纪》云。《宋书》作大曲。〗
<br>
<br>　　出西门。步念之。今日不作乐。当待何时。逮为乐。逮为乐。当及时。何能愁怫郁。当复待来兹。酿美酒。炙肥牛。请呼心所欢。可用解忧愁。人生不满百。常怀千岁忧。昼短苦夜长。何不秉烛游。游行去去如云除。弊车羸马为自储。
<br>
<br>　　出西门。步念之。今日不作乐。当待何时。夫为乐。为乐当及时。何能坐愁怫郁。当复待来兹。饮醇酒。炙肥牛。请呼心所欢。可用解忧愁。人生不满百。常怀千岁忧。昼短而夜长。何不秉烛游。自非仙人王子乔。计会寿命难与期。自非仙人王子乔。计会寿命难与期。人寿非金石。年命安可期。贪财爱惜费。但为后世嗤。
<br>
<br>　　【东门行】
<br>
<br>　　〖乐府云。古今乐录曰：王僧虔技录云。东门行歌古东门一篇。今不歌。○《诗纪》云。《宋书》作大曲。〗
<br>
<br>　　出东门。不顾归。来入门。怅欲悲。盎中无斗米储。还视架上无悬衣。拔剑东门去。舍中儿母牵衣啼。他家但愿富贵。贱妾与君共糜。上用仓浪天敌。下当用此黄口儿。
<br>
<br>　　今非。咄。行。吾去为迟。白发时下难久居。
<br>
<br>　　出东门。不顾归。来入门。怅欲悲。盎中无斗储。还视桁上无悬衣。拔剑出门去。儿女牵衣啼。他家但愿宝贵。贱妾与君共糜。共糜。上用仓浪天故。下为黄口小儿。今时清廉。难犯教言。君复自爱莫为非。今时清廉。难犯教言。君复自爱莫为非。行。吾去为迟。平慎行。望君归。
<br>
<br>　　【妇病行】
<br>
<br>　　妇病连年累岁。传呼丈人前一言。当言未及得言。不知泪下一何翩翩。属累君两三孤子。莫我儿饥且寒。有过慎莫｛且｝笞。行当折摇。思复念之。乱曰：抱时无衣。襦复无里。闭门塞牖。舍孤儿到市。道逢亲交。泣坐不能起。从乞求与孤卖饵。对交啼泣。泪不可止。我欲不伤悲不能已。探怀中钱持授交。入门见孤儿。啼索其母抱。徘徊空舍中。行复尔耳。弃置勿复道。
<br>
<br>　　【孤儿行】
<br>
<br>　　〖乐府云。孤子生行。一曰孤儿行。古辞言孤儿为兄嫂所苦。难於久居也。歌录曰：孤子生行。亦曰放歌行。〗
<br>
<br>　　孤儿生。孤子遇生。命独当苦。父母在时。乘坚车。驾驷马。父母已去。兄嫂令我行贾。南到九江。东到齐与鲁。腊月来归。不敢自言苦。头多虮虱。面目多尘。大兄言办饭。大嫂言视马。上高堂。行取殿下堂。孤儿泪下如雨。使我朝行汲。暮得水来归。手为错。足下无菲。怆怆履霜。中多蒺藜。拔断蒺藜。肠月中怆欲悲。泪下渫渫。清涕累累。冬无复襦。夏无单衣。居生不乐。不如早去。下从地下黄泉。春气动。草萌芽。三月蚕桑。六月收瓜。将是瓜车。来到还家。瓜车反覆。助我者少。瓜者多。愿还我蒂。兄与嫂严。独且急归。当兴校计。乱曰：里中一何讠尧讠尧。愿欲寄尺书。将与地下父母。兄嫂难与久居。
<br>
<br>　　【雁门太守行】
<br>
<br>　　〖乐府云。古今乐录曰：王僧虔技录云。雁门太守行歌古洛阳令一篇。后《汉书》曰：王涣。字稚子。广汉妻阝人也。少好侠。尚气力。晚改节。敦儒学。习书读律。略通大义。后举茂才。除温令。讨击奸猾。境内清夷。永元十五年。还为洛阳令。政平讼理。发摘奸伏。京师称欢。以为有神算。民思其德。为立祠安阳亭西。每食辄弦歌而荐之。延熹中。桓帝事黄老道。悉毁诸旁祠。惟存卓茂与涣祠焉。〗
<br>
<br>　　孝和帝在时。洛阳令王君。本自益州广汉蜀民。少行宦学。通五经论。明知法令。历世衣冠。从温补洛阳令。治行致贤。拥护百姓。子养万民。外行猛政。内怀慈仁。文武备具。料民富贫。移恶子姓。篇著里端。伤杀人。比伍同罪对门。禁鍪矛八尺。捕轻薄少年。加笞决罪。诣马市论。无妄发赋。念在理冤。敕吏正狱。不得苛烦。财用钱三十。买绳礼竿。贤哉贤哉。我县王君。臣吏衣冠。奉事皇帝。功曹主簿。皆得其人。临部居职。不敢行恩。清身苦体。夙夜劳勤。治有能名。远近所闻。天年不遂。早就奄昏。为君作祠。安阳亭西。欲令后世。莫不称传。
<br>
<br>　　【艳歌何尝行】
<br>
<br>　　〖乐府云。一曰飞鹄行。古今乐录曰：王僧虔技录云。艳歌何尝行歌文帝何尝、古白鹄二篇。○《诗纪》云。飞鹄行。《宋书》作大曲。○逯案。此诗《诗纪》分为两篇。念与君离别以下另为一首。不著解数。不曰右一曲为晋乐所奏。仅於题下标曰二首。篇后附广《文选》歌辞。不免自乱其例。今据《宋书》及玉台新咏所载。以次列奏曲本辞。〗
<br>
<br>　　飞来双白鹄。乃从西北来。十十将五五。罗列行不齐。忽然卒被病。不能飞相随。五里一反顾。六里一徘徊。吾欲衔汝去。口噤不能开。吾欲负汝去。羽毛日摧颓。乐哉新相知。忧来生别离。峙屠顾群侣。泪落纵横垂。今日乐相乐。延年万岁期。
<br>
<br>　　飞来双白鹄。乃从
<br>
<br>　　西北来。十十五五。罗列成行。妻卒被病。行不能相随。五里一返顾。六里一徘徊。吾欲衔汝去。口噤不能开。吾欲负汝去。毛羽何摧颓。乐哉新相知。忧来生别离。躇踌顾群侣。泪下不自知。念与君离别。气结不能言。各各重自爱。道远归还难。妾当守空房。闲门下重关。若生当相见。亡者会重泉。今日乐相乐。延年万岁期。
<br>
<br>　　【艳歌行】〖乐府云。古今乐录曰：艳歌行非一。有直云艳歌。即艳歌行是也。若罗敷、何尝、双鸿、福钟等行。亦皆艳歌。王僧虔技录云。艳歌双鸿行。荀录所载双鸿一篇。艳歌福钟行。荀录所载福钟一篇。今皆不传。艳歌罗敷行日出东南隅篇。荀录所载罗敷一篇。相和中歌之。今不歌。〗
<br>
<br>　　翩翩堂前燕。冬藏夏来见。兄弟两三人。流宕在他县。故衣谁当补。新衣谁当绽。赖得贤主人。览取为我纟旦。夫婿从门来。斜柯西北眄。语卿且勿眄。水清石自见。石见何累累。远行不如归。
<br>
<br>　　【楚调曲】
<br>
<br>　　【白头吟】
<br>
<br>　　〖乐府云。古今乐录曰：王僧虔技录曰：白头吟行。歌古皑如山上雪篇。西京杂记曰：司马相如将聘茂陵人女为妾。卓文君作白头吟以自绝。相如乃止。〗
<br>
<br>　　皑如山上雪。皎若云间月。闻君有两意。故来相决绝。今日斗酒会。明旦沟水头。躞蹀御沟上。沟水东西流。凄凄复凄凄。嫁娶不须啼。愿得一心人。白头不相离。竹竿何袅々。鱼尾何｛徒｝々。男儿重意气。何用钱刀为。
<br>
<br>　　皑如山上雪。皎如云间月。闻君有两意。故来相决绝。平生共城中。何尝斗酒会。今日斗酒会。明旦沟水头。蹀躞御沟上。沟水东西流。郭东亦有樵。郭西亦有樵。两樵相推与。无亲为谁骄。凄凄重凄凄。嫁娶亦不啼。愿得一心人。白头不相离。竹竿何尿尿袅々。鱼尾何离｛徒｝。男儿欲相知。何用钱刀为。＜齿玄＞如马啖箕。川上高士嬉。今日对乐。延年万岁期。
<br>
<br>　　【怨诗行】〖《诗纪》云。一曰怨诗行歌。〗
<br>
<br>　　〖乐府云。古今乐录曰：怨诗行歌东阿王明月照高楼一篇。王僧虔技录曰：荀录所载古为君一篇。今不传。〗
<br>
<br>　　天道悠且长。人命一何促。百年未几时。奄若风吹烛。嘉宾难再遇。人命不可续。齐度游四方。各系太山录。人间乐未央。忽然归东狱。当须荡中情。游心恣所欲。
<br>
<br>　　【大曲】
<br>
<br>　　【满歌行】
<br>
<br>　　〖乐府云。乐府解题曰：古辞云。为乐未几时。遭时。其始言逢此百罹。零丁荼毒。古人逊位躬耕。遂我所愿。次言穷达天命。智者不忧。庄周遗名。名垂千载。终言命如凿石见火。宜自娱以颐养。保此百年也。○逯案。《诗纪》此曲先载本辞。后著奏曲。今依乐府移置。〗
<br>
<br>　　为乐未几时。遭时。逢此百罹。零丁荼毒。愁苦难为。遥望极辰。天晓月移。忧来填心。谁当我知。戚戚多思虑。耿耿殊不宁。祸福无形。惟念古人逊位躬耕。遂我所愿。以兹自宁。自鄙栖栖。守此末荣。暮秋烈风。昔蹈沧海。心不能安。揽衣瞻夜。北斗阑干。星汉照我。去自无他。奉事二亲。劳心可言。穷达天为。智者不愁。多为少忧。安贫乐道。师彼庄周。遗名者贵。子遐同游。往者二贤。名垂千秋。饮酒歌舞。乐复何须。照视日月。日月驰驱。轲人间。何有何无。贪财惜费。此一何愚。凿石见火。居代几时。为当欢乐。心得所喜。安神养性。得保遐期。
<br>
<br>　　为乐未几时。遭世。逢此百罹。零丁荼毒。愁懑难支。遥望辰极。天晓月移。忧来填心。谁当我知。戚戚多思虑。耿耿不宁。祸福无刑。唯念古人。逊位躬耕。遂我所愿。以兹自宁。自鄙山栖。守此一荣。暮秋烈风起。西蹈沧海。心不能安。揽衣起瞻夜。北斗阑干。星汉照我。去去自无他。奉事二亲。劳心可言。穷达天所为。智者不愁。多为少忧。安贫乐正道。师彼庄周。遗名者贵。子熙同。往者二贤。名垂千秋。饮酒歌舞。不乐何须。善哉照观日月。日月驰驱。轲世间。何有何无。贪财惜费。此何一愚。命如凿石见火。居世竟能几时。但当欢乐自娱。尽心极所嬉怡。安善养君德性。百年保此期颐。
<br>
<br>　　【舞曲歌辞】
<br>
<br>　　【杂舞】
<br>
<br>　　【淮南王】〖《诗纪》云。乐府列在晋拂舞歌。〗
<br>
<br>　　乐府云。崔豹《古今注》曰：淮南王。淮南小山之所作也。淮南王服食求仙。遍礼方士。遂与方士相携俱去。莫知所往。
<br>
<br>　　小山之徒。思恋不已。乃作淮南王曲焉。）
<br>
<br>　　淮南王。自言尊。百尺高楼与天连。后园凿井银作床。金瓶素绠汲寒浆。汲寒浆。饮少年。少年窈窕何能贤。扬声悲歌音绝天。我欲渡河河无梁。愿化双黄鹄还故乡。还故乡。入故里。徘徊故乡苦身不已。繁舞寄声无不泰。徘徊桑梓游天外。
<br>
<br>　　【铎舞歌诗】
<br>
<br>　　【圣人制礼乐篇】〖《诗纪》云。《晋书》乐志曰：铎舞诗二篇陈於元会。〗
<br>
<br>　　〖《唐书》乐志曰：铎舞。汉曲也。古今乐录曰：铎。舞者所持也。木铎制法度。以号令天下。故取以为名。古铎舞曲有圣人制礼乐一篇。声辞杂写。不复可辨。相传如此。○逯案。曲中吾、许、来、邪、意、帝、武、尊、来、咄等皆声字。治路万善道明金圣皇八音善草供国皆有叠辞。今将声字及叠辞皆以小字侧书之。〗
<br>
<br>　　昔皇文武牙弥弥舍善谁时行道衔治路万赫赫黄运善道明金圣皇八音义同善草供国应节合用酒期下音足木上为鼓应众乐延否已礼祥素女有绝其圣（逯案。此曲声辞相杂。不易诠释。然若较以傅玄拟作。则尚有可解者。傅玄云门篇云。黄云门。唐咸池。虞韶舞。夏夏殷。列代有五。振铎鸣金延大武。清歌发唱形为主。声和八音协律吕。身不虚动。手不徒举。应节合度周其叙。时奏宫角。杂之以徵羽。下餍众目。上从钟鼓。乐以移风。与德礼相辅。安有失其所。今以古曲比较傅作。则见圣皇八音即声和八音之所本。应节合用酒期即应节合度周其叙之所本。下音足木上为鼓。即下餍众目上从钟鼓之所本。乐延否已礼祥。即乐以移风与德礼相辅之所本。皆异中有同也。傅玄晓音。善拟旧曲。然亦非全袭旧辞。如身不虚动。手不徒举二句。傅作有而古曲无之。赫赫皇连一句。古曲有而傅作无之。古曲为有绝其圣。傅则改为安有失其所。皆证古辞与拟作又有不同。）
<br>
<br>　　【巾舞歌诗】
<br>
<br>　　〖乐府云。《唐书》乐志曰：公莫舞。晋宋谓之巾舞。其说云。汉高祖与项籍会鸿门。项庄舞剑。将杀高祖。项伯亦舞。以袖隔之。且语庄云。公莫苦。楚人相呼曰公。言公莫害汉王也。汉人德之。故舞用巾。以象项伯衣袖之遗式。《宋书》乐志曰：按琴操有公莫渡河。然其声所从来已久。俗云项伯。非也。古今乐录曰：巾舞。古有歌辞。讹异不可解。江左以来。有歌舞辞。沈约疑是公无渡河曲。今三调中自有公无渡河。其声哀切。故入瑟调。不容以瑟调离於舞曲。○逯案。沈约谓巾舞曲与项伯无关。所见甚是。谓即公无渡河。亦非。此曲当是西汉人形容寡妇之舞诗。其辞与后人咏陶婴之黄鹄曲极相类似也。〗
<br>
<br>　　不见公莫当思明月之士转起南去城上羊下食草汝三年针缩亦老平门氵涕下昔结马客行度四州洛四海高西马头香五丈渡汲水谁求儿母钱健步三针一发交还弩心复相头巾复来推排车轮转使君去时
<br>
<br>　　【散乐】
<br>
<br>　　【俳歌辞】
<br>
<br>　　〖乐府云。一曰侏儒导。自古有之。盖倡优戏也。南《齐书》乐志曰：侏儒导。舞人自歌之。古辞俳歌八曲。前一篇二十二句。今侏儒所歌。摘取之也。古今乐录曰：梁三朝乐第十六。设俳伎。伎儿以青布囊盛竹箧。贮两委子。负束写地歌舞。小儿二人提沓委子头读俳云。见俳不语。言俳涩所。俳作一起。四坐敬止。马无悬蹄。牛无上齿。骆驰无角。奋迅两耳。半折荐博。四角恭寺。〗
<br>
<br>　　俳不言不语。呼俳翕所。俳适一起。狼率不止。生拔牛角。摩断胃耳。马无悬蹄。牛我上齿。骆无角。奋迅两耳。
<br>
<br>
<br>
<br>
<br>
<br>
<br>
<br>
<br>
<br>【卷十】
<br>
<br>　　【乐府古辞】
<br>
<br>　　【杂曲歌辞】
<br>
<br>　　【蜨蝶行】
<br>
<br>　　蜨蝶之遨游东园。奈何卒逢三月养子燕。
<br>
<br>　　接我苜蓿间。持之我入紫深宫中。行缠之传薄栌间。雀来燕。燕子见衔哺来。摇头鼓翼何轩奴轩。
<br>
<br>　　【梁甫吟】
<br>
<br>　　〖古文苑作古梁父吟。不题诸葛亮名字。《类聚》、《乐府诗集》等均题蜀诸葛亮作。按李勉琴说曰：梁甫吟。曾子撰。琴操曰：曾子耕太山之下。天雨雪冻。旬月不得归。思其父母。作梁山歌。蔡邕琴颂曰：梁甫悲吟。周公越裳。按梁甫。山名。在泰山下。据此。梁甫吟不始於孔明。而此辞亦与孔明无关。今附入汉杂曲歌辞中。〗
<br>
<br>　　步出齐城门。遥望荡阴里。里中有三坟。累累正相似。问是谁家墓。田疆古冶子。力能排南山。文能绝地纪。一朝被谗言。二桃杀三士。谁能为此谋。国相齐晏子。
<br>
<br>　　【悲歌】
<br>
<br>　　悲歌可以当泣。远望可以当归。思念故乡。郁郁累累。欲归家无人。欲渡河无船。心思不能言。肠中车轮转。
<br>
<br>　　【前缓声歌】
<br>
<br>　　水中之马。必有陆地之船。但有意气不能自前。心非木石。荆根株数得覆盖天。当复思东流之水。必有西上之鱼。不在大小。但有朝於复来。长笛续短笛。欲今皇帝陛下三千万。
<br>
<br>　　【古诗为焦仲卿妻作】〖并序○玉台诗下有无名人三字。〗
<br>
<br>　　汉末建安中。庐江府小吏焦仲卿妻刘氏。为仲卿母所遣。自誓不嫁。共家逼之。乃投水而死。仲卿闻之。亦自缢於庭树。时人伤之。为诗云尔。
<br>
<br>　　孔雀东南飞。五里一徘徊。十三能织素。十四学裁衣。十五弹箜篌。十六诵诗书。十七为君妇。心中常苦悲。君既为府吏。守节情不移。贱妾留空房。相见常日稀。鸡鸣入机织。夜夜不得息。三日断五疋。大人故嫌迟。非为织作迟。君家妇难为。妾不堪驱使。徒留无所施。便可白公姥。及时相遣归。府吏得闻之。堂上启阿母。儿已薄禄相。幸复得此妇。结发同枕席。黄泉共为友。共事三二年。始尔未为久。女行无偏斜。何意致不厚。阿母谓府吏。何乃太区区。此妇无礼节。举动自专由。吾意久怀忿。汝岂得自由。东家有贤女。自名秦罗敷。可怜体无比。阿母为汝求。便可速遣之。遣之慎莫留。府吏长跪告。伏惟启阿母。今若遣此妇。终老不复取。阿母得闻之。槌床便大怒。小子无所畏。何敢助妇语。吾已失恩义。会不相从许。府吏默无声。再拜还入户。举言谓新妇。哽咽不能语。我自不驱卿。逼迫有阿母。卿但暂还家。吾今且报府。不久当归还。还必相迎取。以此下心意。慎勿违吾语。新妇谓府吏。勿复重纷纭。往昔初阳岁。谢家来贵门。奉事循公姥。进止敢自专。昼夜勤作息。伶俜萦苦辛。谓言无罪过。供养卒大恩。仍更被驱遣。何言复来还。妾有绣腰襦。葳蕤自生光。红罗复斗帐。四角垂香囊。箱帘六七十。绿碧青丝绳。物物各自异。种种在其中。人贱物亦鄙。不足迎后人。留待作遗施。於今无会因。时时为安慰。久久莫相忘。鸡鸣外欲曙。新妇起严妆。著我绣夹裙。事事四五通。足下蹑丝履。头上玳瑁光。腰若流纨素。耳著明月。指如削葱根。口如含朱丹。纤纤作细步。精妙世无双。上堂拜阿母。阿母怒不止。昔作女儿时。生小出野里。本自无教训。兼愧贵家子。受母钱帛多。不堪母驱使。今日还家去。念母劳家里。却与小姑别。泪落连珠子。新妇初来时。此下诗记有小姑始扶床，今日被驱遣二句。）小姑如我长。勤心养公姥。好自相扶将。初七及下九。嬉戏莫相忘。出门登车去。涕落百馀行。府吏马在前。新妇车在后。隐隐何甸甸。俱会大道口。下马入车中。低头共耳语。誓不相隔卿。且暂还家去。吾今且赴府。不久当还归。誓天不相负。新妇谓府吏。感君区区怀。君既若见录。不久望君来。君当作磐石。妾当作蒲苇。蒲苇纫如丝。磐石无转移。我有亲父兄。性行暴发雷。恐不任我意。逆以煎我怀。举手长劳劳。二情同依依。入门上家堂。进退无颜仪。阿母大拊掌。不图子自归。十三教汝织。十四能裁衣。十五弹箜篌。十六知礼仪。十七遣汝嫁。谓言无誓违，汝今无罪过。不迎而自归。兰芝惭阿母。儿实无罪过。阿母大悲摧。还家十馀日。县令遣媒来。云有第三郎。窈窕世无双。年始十八九。便言多令才。阿母谓阿女。汝可去应之。阿女含泪答。兰芝初还时。府吏见丁宁。结誓不别离。今日违情义。恐此事非奇。自可断来信。徐徐更谓之。阿母白媒人。贫贱有此女。始适还家门。不堪吏人妇。岂合令郎君。幸可广问讯。不得便相许。媒人去数日。寻遣丞请还。说有兰家女。承籍有宦官。云有第五郎。娇逸未有婚。遣丞为媒人。主簿通语言。直说太守家。有此令郎君。既欲结大义。故遣来贵门。阿母谢媒人。女子先有誓。老姥岂敢言。阿兄得闻之。怅然心中烦。举言谓阿妹。作计何不量。先嫁得府吏。后嫁得郎君。否泰如天地。足以荣汝身。不嫁义郎体。其住欲何云。兰芝仰头答。理实如兄言。谢家事夫婿。中道还兄门。处分适兄意。那得自任专。虽与府吏要。渠会永无缘。登即相许和。便可作婚姻。媒人下床去。诺诺复尔尔。还部白府君。下官奉使命。言谈大有缘。府君得闻之。心中大欢喜。视历复开书。便利此月内。六合正相应。良吉三十日。今已二十七。卿可去成婚。交语速装束。络绎如浮云。青雀白鹄舫。四角龙子幡。婀娜随风转。金车玉作轮。踯躅青骢马。流苏金缕鞍。赍钱三百万。皆用青丝穿。杂彩三百疋。交用市鲑珍。从人四五百。郁郁登郡门。阿母谓阿女。适得府君书。明日来迎汝。何不作衣裳。莫令事不举。阿女默无声。手巾掩口啼。泪落便如泻。移我琉璃榻。出置前窗下。左手持刀尺。右手执绫罗。朝成绣夹裙。晚成单罗衫。ㄙㄙ日欲暝。愁思出门啼。府吏闻此变。因求假暂归。未至二三里。摧藏马悲哀。新妇识马声。蹑履相逢迎。怅然遥想望。知是故人来。举手拍马鞍。嗟叹使心伤。自君别我后。人事不可量。果不如先愿。又非君所详。我有亲父母。逼迫兼弟兄。以我应他人。君还何所望。府吏谓新妇。贺卿得高迁。磐石方且厚。可以卒千年。蒲苇一时纫。便作旦夕间。卿当日胜贵。吾独向黄泉。新妇谓府吏。何意出此言。同是被逼迫。君尔妾亦然。黄泉下玉台、乐府作不。）相见。勿违今日言。执手分道去。各各还家门。生人作死别。恨恨那可论。念与世间辞。千万不复全。府吏还家去。上堂拜阿母。今日大风寒。寒风摧树木。严霜结庭兰。儿今日冥冥。令母在后单。故作不良计。勿复怨鬼神。命如南山石。四体康且直。阿母得闻之。零泪应声落。汝是大家子。仕宦於台阁。慎勿为妇死。贵贱情何薄。东家有贤女。窈窕艳城郭。阿母为汝求。便复在旦夕。府吏再拜还。长叹空房中。作计乃尔立。转头向户里。渐见愁煎迫。其日牛马嘶。新妇入青庐。庵庵黄昏后。寂寂人定初。我命绝今日。魂去尸长留。揽裙脱丝履。举身赴清池。府吏闻此事。心知长别离。徘徊顾树下。自挂东南枝。两家求合葬。合葬华山傍。东西植松柏。左右种梧桐。枝枝相覆盖。页页相交通。中有双飞鸟。自名为鸳鸯。仰头相向鸣。夜夜达五更。行人驻足听。寡妇起彷徨。多谢后世人。戒之慎勿忘。
<br>
<br>　　【枯鱼过河泣】
<br>
<br>　　枯鱼过河泣。何时悔复及。作书与鲂与。相教慎出入。
<br>
<br>　　【乐府】
<br>
<br>　　行胡从何方。列国持何来。氍毹＜毛＞五木香。迷迭艾纳及都梁。
<br>
<br>　　《诗纪》七。文《类聚》八十一引香、良二韵。万花各三十二引香、良二韵。
<br>
<br>　　【离歌】〖《诗纪》作杂歌。注云。一作离歌。〗
<br>
<br>　　晨行梓道中。梓叶相切磨。与君别交中。纟画如新缣罗。裂之有馀丝。吐之无还期。
<br>
<br>　　【箜篌谣】
<br>
<br>　　结交在相知。骨肉何必亲。甘言无忠实。世薄多苏秦。从风暂靡草。宝贵上升天。不见山巅树。摧扌兀下为薪。岂甘井中泥。上出作埃尘。
<br>
<br>　　【猛虎行】
<br>
<br>　　饥不从猛虎食。暮不从野雀栖。野雀安无巢。游子为谁骄。
<br>
<br>　　【同上】
<br>
<br>　　少年惶且怖。伶亻到他乡。
<br>
<br>　　禀气有丰约。受形有短长。
<br>
<br>　　【上留田行】
<br>
<br>　　出是上独西门。三荆同一根生。一荆断绝不长。兄弟有两三人。块摧独贫。
<br>
<br>　　【同上】
<br>
<br>　　里中有啼儿。似类亲父子。回车问啼儿。慷慨不可止。
<br>
<br>　　【古八变歌】
<br>
<br>　　〖选诗拾遗曰：古歌有八变、九曲之名。未详其义。李尤九曲歌曰：年岁晚暮时已斜。安得壮士挽日车。傅玄九曲歌曰：岁暮景迈群光绝。安得长绳系白日。全篇无传。独八变仅存。乐府诸书亦不收也。○逯案。此诗可疑。〗
<br>
<br>　　北风初秋至。吹我章华台。浮云多暮色。似从崦嵫来。枯桑鸣中林。纬络响空阶。翩翩飞蓬征。怆怆游子怀。故乡不可见。长望始此回。
<br>
<br>　　【古歌】
<br>
<br>　　上金殿。著玉樽。延贵客。入金门。入金门。上金堂。东厨具肴膳。椎牛烹猪羊。主人前进酒。弹
<br>
<br>　　【古歌】
<br>
<br>　　秋风萧萧愁杀人。出亦愁。入亦愁。座中何人谁不怀忧。令我白头。胡地多飚风。树木何修修。离家日趋远。衣带日趋缓。心思不能言。肠中车轮转。
<br>
<br>　　【艳歌】
<br>
<br>　　今日乐上乐。相从步云衢。天公出美酒。河伯出鲤鱼。青龙前铺席。白虎持壶。南斗工鼓瑟。北斗吹笙竽。娥垂明。织女奉瑛琚。苍霞扬东讴。清风流西俞。垂露成帷幄。奔星扶轮舆。
<br>
<br>　　【古咄歌】
<br>
<br>　　枣下何攒攒。荣华各有时。枣欲初赤时。人从四边来。枣适今日赐。谁当仰视之。
<br>
<br>　　【古胡无人行】
<br>
<br>　　望胡地。何则。断胡头。脯胡臆。
<br>
<br>　　【古步出夏门行】
<br>
<br>　　白骨不覆。疫疠流行。
<br>
<br>　　市朝易人。千载墓平。
<br>
<br>　　行行复行行。白日薄西山。
<br>
<br>　　【古新成安乐宫】
<br>
<br>　　般鼓钟声。尽为铿锵。
<br>
<br>　　【视刀钅歌】〖《文选》补遗云。亦入乐府。〗
<br>
<br>　　常恨言语浅。不如人意深。今朝两相视。脉脉动人心。
<br>
<br>　　【古乐府罩辞】
<br>
<br>　　罩初何得。端来得鲋。小者如手。大者如履。孝子持归遗我公姬。安得此鱼。适与罩迕。从今以后。但当求鲋。
<br>
<br>　　【鸡鸣歌】
<br>
<br>　　〖乐府云。乐府广题曰：汉有鸡鸣卫士。主鸡唱宫外。旧仪。宫中与台并不得畜鸡。昼漏尽。夜漏起。中黄门持五夜。甲夜毕传乙。乙夜毕传丙。丙夜毕传丁。丁夜毕传戊。戊夜是为五更。未明三刻。鸡鸣卫士起唱。晋太康地记曰：后汉固始、阳、公安、细阳四县卫士习此曲。於关下歌之。今鸡鸣歌是也。然则此歌盖汉歌也。〗
<br>
<br>
<br>　　东方欲明星烂烂。汝南晨鸡登坛唤。曲终漏尽严具陈。月没星稀天下旦。千门万户递鱼钥。宫中城上飞乌鹊。
<br>
<br>　　【古艳歌】
<br>
<br>　　孔雀东飞。苦寒无衣。为君作妻。中心恻悲。夜夜织作。不得下机。三日载批。尚言吾迟。（逯案。古诗为焦仲卿作即继承此歌。）
<br>
<br>　　【同上】〖《诗纪》作古诗。〗
<br>
<br>　　行行随道。经历山陂。马啖柏页。人啖柏脂。不可常饱。聊可遏饥。
<br>
<br>　　【同上】
<br>
<br>　　茕茕白兔。东走西顾。衣不如新。人不如故。
<br>
<br>　　【同上】
<br>
<br>　　兰草自生香。生于大道傍。十月钩帘起。并在束薪中。
<br>
<br>　　秋霜白露下。桑叶郁为黄。
<br>
<br>　　【同上】
<br>
<br>　　白盐海东来。美豉出鲁门。
<br>
<br>　　【同上】
<br>
<br>　　居穷衣单薄。肠中常苦饥。
<br>
<br>　　【古乐府诗】
<br>
<br>　　请说剑。骏犀标首。玉琢中央。六一所善。王者所杖。带以上车。如燕飞扬。
<br>
<br>　　【同上】
<br>
<br>　　凿石见火能几时。
<br>
<br>　　【古乐府】
<br>
<br>　　东家公。字仲春。柱一鸠。杖｛亻武足｝唇。
<br>
<br>　　【同上】
<br>
<br>　　布谷鸣。农人惊。
<br>
<br>　　【同上】
<br>
<br>　　啄木高飞乍低仰。抟树林薮著榆桑。低足头啄如。飞鸣相骤声如篁。
<br>
<br>　　【同上】
<br>
<br>　　豹则虎之弟。鹰则鹞之兄。
<br>
<br>　　【同上】
<br>
<br>　　天寒知被薄。忧思知夜长。
<br>
<br>　　【同上】
<br>
<br>　　琉璃琥珀象牙。
<br>
<br>　　【古妍歌】
<br>
<br>　　妍歌展妙声。发曲吐令辞。
<br>
<br>　　【乐府歌】
<br>
<br>　　集会高堂上。长弹箜篌。
<br>
<br>　　【乐府歌】
<br>
<br>　　春酒甘如醴。秋醴清如华。
<br>
<br>　　【《汉书》歌】
<br>
<br>　　上蓬莱。咀琼英。
<br>
<br>　　【古歌】
<br>
<br>　　田中菟丝。何尝可络。道边燕麦。何尝可获。
<br>
<br>　　【同上】
<br>
<br>　　长笛续短笛。愿陛下保寿无极。
<br>
<br>　　【同上】
<br>
<br>　　大忧摧人肺肝心。
<br>
<br>　　【同上】
<br>
<br>　　流尘生玉匣。
<br>
<br>　　【歌】
<br>
<br>　　濯龙望如海。河桥渡似雷。
<br>
<br>　　【茂陵中书歌】
<br>
<br>　　都丽桂英。美芳鼓行。
<br>
<br>　　【有所思】
<br>
<br>　　有所思。思昔人。曾闵二子善养亲。和颜色。奉晨昏。至诚
<br>
<br>　　【古博异辩游】
<br>
<br>　　众星累累如连贝。江河四海如衣带。
<br>
<br>　　【古董逃行】
<br>
<br>　　年命冉冉我遒。零落下归山丘。
<br>
<br>　　【古乐府】
<br>
<br>　　青天含翠彩。素日扬清晖。
<br>
<br>　　【古歌】
<br>
<br>　　金荆持作枕。紫荆持作床。
<br>
<br>　　【古歌】
<br>
<br>　　高田种小麦。终久不成穗。男儿在他乡。焉得不憔悴。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷十一】
<br>
<br>　　【琴曲歌辞】
<br>
<br>　　【琴操】
<br>
<br>　　〖琴操。后汉蔡邕撰集。以平津馆本为最善。署曰汉前议郎陈留蔡邕伯喈撰。书中所载。除鹿鸣等五歌诗为诗经诗外。十二操九引间杂弄二十一章等。皆两汉琴家拟作。其中如雉朝飞操。西汉扬雄尚未之见。河间杂弄亦自汉河间国乐人所制。更以聂政刺秦王对照武梁祠像。尤证琴操有后汉之作。《诗纪》以霍将军歌属霍去病。以怨旷思惟歌属之昭君。以其馀系之周秦。皆非是。今一律编入两汉歌辞。又今本琴操间有后人所增。如思归引一歌。西晋初尚未流传。故石崇序此曲有弦无歌。今此歌辞明为后人所作。隋志云。琴操三卷。晋广陵相孔衍撰。据此。旧本琴操累经增添可知也。又如岐山操。《乐府诗集》以韩愈歌辞为首。明郭氏所见尚无古辞。此所谓古辞。实出琴苑要录。凡此皆不可不辨。今采琴操各曲之有歌辞并能确定为汉作者。录之如下。〗
<br>
<br>　　【将归操】
<br>
<br>　　〖将归操者。孔子之所作也。赵简子循执玉帛以聘孔子。孔子将往。未至。渡狄水。闻赵杀其贤大夫窦鸣犊。喟然而叹之曰：夫赵之所以治者。鸣犊之力也。杀鸣犊而聘余。何丘之往也。夫燔林而田。则麒麟不至。覆巢破卵。则凤皇
<br>
<br>　　不翔。鸟兽尚恶伤类。而况君子哉。於是援琴而鼓之云。○逯案。今本乃据大周正乐载入叙文。未知与琴操原文是否相合。又今本所载四言歌辞翱翔于卫。复我旧居。从我所好。其乐只且。乃《孔丛子》鄹操之末章。与郦道元所见不同。今录郦氏所见者。〗
<br>
<br>　　狄之水兮风扬波。船楫颠倒更相加。归来归来胡为斯。
<br>
<br>　　【陬操】〖附〗
<br>
<br>　　〖《史记》孔子世家曰：孔子闻窦鸣犊、舜华之死也。临河而叹。乃还息乎陬乡。作为陬操以哀之。《孔丛子》曰：赵简子使聘。夫子将至焉。及河。闻鸣犊与窦之见杀也。回舆而旋之卫。使鄹。遂为操曰：〗
<br>
<br>　　周道衰微。礼乐陵迟。文武既坠。吾将焉归。周游天下。靡邦可依。凤鸟不识。珍宝枭鸱。眷然顾之。惨然心悲。巾车命驾。将适唐都。黄河洋洋。攸攸之鱼。临津不济。还辕息鄹。伤予道穷。哀彼无辜。翱翔于卫。复我旧庐。从我所好。其乐只且。
<br>
<br>　　【猗兰操】
<br>
<br>　　〖猗兰操者。孔子所作也。孔子历聘诸侯。诸侯莫能任。自卫反鲁。过隐谷之中。见芗兰独茂。喟然叹曰：夫兰当为王者香。今乃独茂。与众草为伍。譬犹贤者不逢时。与鄙夫为伦也。乃止车援琴鼓之云云。自伤不逢时。托辞於芗兰云。〗
<br>
<br>　　习习谷风。以阴以雨。之子于归。远送于野。何彼苍天。不得其所。逍遥九州。无有定处。世人暗蔽。不知贤者。年纪迈逝。一身将老。
<br>
<br>　　【龟山操】
<br>
<br>　　〖龟山操者。孔子所作也。齐人馈女乐。季桓子受之。鲁君闭门不听朝。当此之时。季氏专政。上僭天子。下畔大夫。贤圣斥逐。谗邪满朝。孔子欲谏不得。退而望鲁。鲁有龟山蔽之。譬季氏於龟山。托势位於斧柯。季氏专政犹龟山之蔽鲁也。伤政道之陵迟。闵百姓不得其所。欲诛季氏而力不能。於是援琴而歌云。〗
<br>
<br>　　予欲望鲁兮龟山蔽之。手无斧柯。奈龟山何。
<br>
<br>　　【越裳操】〖《诗纪》云。琴操作越尝操。〗
<br>
<br>　　〖越裳操者。周公之所作也。周公辅相成王。成文王之王道。天下太平。万国和会。江黄纳贡。越裳重九译而来献白雉。执贽曰：吾君在外国也。顷无迅风暴雨。意者中国有圣人乎。故遣臣来。周公於是仰天而叹之。乃援琴而鼓之。其章曰云云。遂受之献於文王之庙。〗
<br>
<br>　　於戏嗟嗟。非旦之力。乃文王之德。
<br>
<br>　　【拘幽操】
<br>
<br>　　〖拘幽操者。文王拘於里而作也。文王备修道德。百姓亲附。文王有二子。周公、武王。皆圣。是时崇侯虎与文王列为诸侯。德不能及文王。常嫉妒之。乃谮文王於纣曰：西伯昌。圣人也。长子发。中子旦。皆圣人也。三圣合谋。将不利於君。君其虑之。纣用其言。乃囚文王於里。择日欲杀之。於是文王四臣。太颠、闳夭、散宜生、南宫适之徒。在见文王。文王为宾反目者。纣之好色也。付桴其腹者。言欲得奇宝也。蹀躞其足者。使疾迅也。於是乃周流海内。经历风土。得美女二人、水中大贝、白马朱鬣。以献於纣。陈於中庭。纣见之。仰天而叹曰：嘻哉。此谁宝。散宜生趋而进曰：是西伯之宝。以赎刑罪。纣曰：於寡人何其厚也。立出西伯。纣谓宜生。谮岐侯者。长鼻决耳也。宜生还以状告文王。乃知崇侯谮之。文王在里时。演八卦以为六十四卦。作郁厄之辞。困於石。据於蒺藜。乃申愤以作歌曰：〗
<br>
<br>　　殷道溷溷浸浊烦兮。朱紫相合不别分兮。迷乱声色信谗言兮。炎炎之虐使我愆兮。幽闭牢阱由其言兮。无辜桎梏谁所宣兮。进我四人忧勤勤兮。得此珍玩且解大患兮。仓皇迤命遗后昆兮。作此象变兆在昌兮。钦承祖命天不丧兮。遂临下土在圣明兮。讨暴除乱诛逆王兮。
<br>
<br>　　【岐山操】
<br>
<br>　　〖逯案。此歌乃宋以后人所拟。郭茂倩尚未之见。今故从略。〗
<br>
<br>　　【履霜操】
<br>
<br>　　〖履霜操者。尹吉甫之子伯奇所作也。吉甫。周上卿也。有子伯奇。伯奇母死。吉甫更娶后妻。生子曰伯封。乃谮伯奇於吉甫曰：伯奇见妾有美色。然有欲心。吉甫曰：伯奇为人慈仁。岂有此也。妻曰：试置妾空房中。君登楼而察之。后妻知伯奇仁孝。乃取毒蜂缀衣领。令伯奇缀之。伯奇前持之。吉甫大怒。放伯奇於野。伯奇编水荷而衣之。采亭花而食之。清朝履霜。自伤无罪见逐。乃援琴而鼓之曰云云。宣王出游。吉甫从之。伯奇乃作歌。以言感之於宣王。宣王闻之曰：此孝子之辞也。吉甫乃求伯奇於野而感悟。遂射杀后妻。〗
<br>
<br>　　履朝霜兮采晨寒。考不明其心兮听谗言。孤恩别离兮摧肺肝。何辜皇天兮遭斯愆。痛殁不同兮恩有偏。谁说顾兮知我冤。
<br>
<br>　　【雉朝飞操】
<br>
<br>　　〖雉朝飞操者。齐独沐子所作也。独沐子年七十无妻。出薪於野。见飞雉雄雌相随。感之。抚琴而歌曰：○逯案。独沐子。琴操序首作沐犊子。是也。《古今注》作牧犊子。〗
<br>
<br>　　雉朝飞。鸣相和。雌雄群游於山阿。我独何命兮未有家。时将暮兮可奈何。嗟嗟暮兮可奈何。
<br>
<br>　　【别鹤操】
<br>
<br>　　〖别鹤操者。商陵牧子所作也。牧子娶妻五年。无子。父兄将欲为改娶。妻闻之。中夜惊起。倚户悲啸。牧子闻之。援琴鼓之云云。痛恩爱之永离。因弹别鹤以舒情。故曰别鹤操。后仍为夫妇。〗
<br>
<br>　　将乖比翼兮隔天端。山川悠远兮路漫漫。揽衣不寐兮食忘餐。
<br>
<br>　　【列女引】
<br>
<br>　　〖列女引者。楚庄王妃樊姬之所作也。庄王爱幸樊姬。不敢专席。饰众妾使更侍王。以广继嗣。庄王一日罢朝而晏。樊姬问故。王曰与贤相语。姬问为谁。曰：虞丘子。樊姬曰：妾幸得侍王。非不欲专贵擅爱也。以为伤王之义。故所进与王同位者数人矣。今虞丘子为相。未尝进一贤。安得为贤。明日。王以樊姬语告虞丘子。稽首辞位而进孙叔敖。樊姬自以谏行志得。作列女引曰：〗
<br>
<br>　　忠谏行兮正不邪。众妾夸兮继嗣多。
<br>
<br>　　【贞女引】
<br>
<br>　　〖贞女引者。鲁漆室女所作也。漆室女倚柱悲吟而啸。邻人见其心之不乐也。进而问之曰：有氵心欲嫁之念耶。何吟之悲。漆室女曰：嗟乎。嗟乎。子无智不知人之甚也。昔者楚人得罪於其君。走逃。吾东家马逸。蹈吾园葵。使吾终年不恹菜。吾西邻失羊不还。请吾兄追之。雾浊水出。使吾兄溺死。终身无兄。政之所致也。吾忧国伤人。心悲而啸。岂欲嫁哉。自伤怀结。而为人所疑。於是褰裳入山林之中。见女贞之木。喟然叹息。援琴而弦歌以女贞之辞云云。遂自经而死。〗
<br>
<br>　　菁菁茂木隐独荣兮。变化垂枝含秀英兮。修身养行建令名兮。厥道不移善恶并兮。屈躬就浊世彻清兮。怀忠见疑何贪生兮。
<br>
<br>　　【辟历】〖《诗纪》作霹雳〗引
<br>
<br>　　〖辟历引者。楚商梁子所作也。商梁子出游九皋之泽。览渐水之台。张え置罟。周於荆山。临曲池而渔。而疾风霄雹。雷电奄冥。天火四起。辟历下臻。玄鹤翔其前。白虎吟其后。惧然而惊。谓其仆曰：今日出游。岂非常之行耶。何其灾变之甚也。其仆曰：孤虚设张。八宿相望。荧惑干角。五星失行。此国之变也。君其返国矣。於是商梁子归其室。乃援琴而歌之。韵声激发。象辟历之声。故曰辟历引云。〗
<br>
<br>　　疾雨盈河。辟历下臻。洪水浩浩滔厥天。铿＜走良＞隆愧。隐隐阗阗。国将亡兮丧厥年。
<br>
<br>　　【箕山操】
<br>
<br>　　〖箕山操。许由作也。许由者。古之贞固之士也。尧时为布衣。夏则巢居。冬则穴处。饥则仍山而食。渴则仍河而饮。无杯器。以手掬水而饮之。人见其无器。以一瓢遗之。由操饮毕。以瓢挂树。风吹树动。历历有声。由以为烦扰。遂取捐之。以清节闻於尧。尧大其志。乃遣使以符玺禅为天子。於是许由喟然叹曰：匹夫结志。固如盘石。采山饮河。所以养性。非以求禄位也。放发一优游。所以安己不惧。非所以贪天下也。使者还。以状报尧。尧知由不可动。亦已矣。於是许由以使者言为不善。乃临河洗耳。樊坚见由主洗耳。问之。耳有何垢乎。由曰：无垢。闻恶语耳。坚曰：何等语者。由曰：尧聘吾为天子。坚曰：尊位。何为恶之。由曰：吾志在青云。何乃劣为九洲伍长乎。於是樊坚方且饮牛。闻其言而去。耻饮于下流。于是许由名布四海。尧既殂落。乃作箕山之歌曰云云。许由死。遂葬於箕山。○逯案。此下为河间杂歌二十一章。今本所载。实为二十四则。合补遗计之且已三十。越出二十一章之数矣。细审二十四则中。如周太伯、文王思士、崔子渡河操等。皆不出琴操。乃辑家据古今乐录移入者。应从删。又如周金一则。
<br>
<br>　　标为周公金。实叙成王思慕。又仅见太平《御览》。或出於孔衍之书。应存疑。舍此四则不计。实存者为二十章。然今本琴操尚有补遗五则。其中如西狩获麟一则。当属於孔子厄篇。雍门周一则。已确知出於桓谭新新论。此外尚有伍员、孤鹣、甯戚等三则。以之合二十间。仍越出原二十一章之数也。此二十三章中。有歌辞者共十五篇。今一概列之本卷。又其中如庄周独处吟一篇。据本文应从《诗纪》改为引声歌。不得以二十一章中已逸之独处吟目之也。〗
<br>
<br>　　登彼箕山兮瞻望天下。山川丽崎。万物还普。日月运照。靡不记睹。游放其间。何所却虑。叹彼唐尧。独自愁苦。劳心九州。忧勤后土。谓余钦明。传禅易祖。我乐如何。盖不盼顾。河水流兮缘高山。甘瓜施兮弃绵蛮。高林肃兮相错连。居此之处傲尧君。
<br>
<br>　　【文王受命】
<br>
<br>　　〖受命者。谓文王受天命而王。文王以纣时为岐侯。躬修道德。执行仁义。百姓亲附。是时纣为无道。刳肥涉。废坏仁人。天统易运。诸侯瓦解。皆归文王。其后有凤皇衔书於文王之郊。文王以殷帝无道。虐乱天下。皇命已移。不得复久。乃作凤皇之歌。其章曰：○逯案。《乐府诗集》作文王操。引琴操曰：纣为无道。诸侯皆归文王。其后有凤皇衔书於郊。文王乃作此歌。据此本篇以作文王操为是。〗
<br>
<br>　　翼翼翱翔彼鸾皇兮。衔书来游以命昌兮。瞻天案图殷将亡兮。苍苍昊天始有萌兮。神连精合谋於房兮。与我之业望羊来兮。
<br>
<br>　　【思亲操】
<br>
<br>　　〖舜耕历山。思慕父母。见鸠与母俱飞鸣相哺食。益以感思。乃作歌曰：〗
<br>
<br>　　陟彼历山兮崔嵬。有鸟翔兮高飞。瞻彼鸠兮徘徊。河水洋洋兮清冷。深谷鸟鸣兮嘤嘤。设张｛员｝兮思我父母力耕。日与月兮往如驰。父母远兮吾将安归。
<br>
<br>　　【仪凤歌】
<br>
<br>　　〖仪凤歌者。周成王之所作也。成王即位。用周召、毕荣之属。天下大治。殊方绝域。莫不蒙化。是以越裳献雉。重译来贡。太平之瑞。同时而应。麒麟游苑囿。凤皇来舞於庭。颂声并作。佥然大同。於是成王乃援琴而鼓之曰：〗
<br>
<br>　　凤皇翔兮於紫庭。余何德兮以感灵。赖先人兮恩泽臻。于胥乐兮民以宁。凤皇来兮百兽晨。
<br>
<br>　　【龙蛇歌】
<br>
<br>　　〖龙蛇歌者。介子绥所作也。晋公子重耳。与子绥俱亡。子绥割戎腕股。以救重耳。重耳复国。舅犯、赵衰俱蒙厚赏。子绥独无所得。绥甚怨恨。乃作龙蛇之歌以感之。遂遁入山。其章曰云云。文公惊悟。即遣求得於绵山之下。使者奉节迎之。终不肯出。文公令燔山求之。火荧自出。子绥遂抱木而烧死。文公哀之流涕。归。令民五月五日。不得举发火。〗
<br>
<br>　　有龙矫矫。遭天谴怒。卷逃鳞甲。来遁於下。志愿不得。与蛇同伍。龙蛇俱行。周遍山野。龙遭饥饿。蛇割腓股。龙得升天。安厥房产。蛇独抑摧。沈滞泥土。仰天怨望。惆怅悲苦。非乐龙伍。怪不盼顾。
<br>
<br>　　【龙蛇歌】〖附〗
<br>
<br>　　〖《新序》曰：晋文公返国。酌士大夫酒。召舅犯而将之。召艾陵而相之。授田百万。介子推无爵齿而就位。觞三行。介子推奉觞而起曰云云。遂去而之介山之上。文公使人求之。不得。以谓焚其山宜出。及焚其山。遂不出而焚死。〗
<br>
<br>　　有龙矫矫。将失其所。有蛇从之。周流天下。龙既入深渊。得其安所。蛇脂尽乾。独不得甘雨。
<br>
<br>　　【龙蛇歌】〖附〗
<br>
<br>　　〖《淮南子》注曰：介子。介推也。从晋公子重耳出奔翟。遭难绝粮。介子推割肌啖之。文公复国。赏从亡者。子推独不及。故歌曰云云。龙以喻文公。蛇以自喻也。於是文公觉悟。求介子不得。而号泣之。〗
<br>
<br>　　有龙矫矫。而失其所。有蛇从之。而啖其口。龙既升云。蛇独泥处。
<br>
<br>　　【龙蛇歌】〖附〗
<br>
<br>　　〖琴集曰：士失志操。介子推所作也。一曰龙蛇歌。〗
<br>
<br>　　有龙矫矫。遭天谴怒。三蛇从之。一蛇割股。二蛇入国。厚蒙爵士。馀有一蛇。弃於草莽。
<br>
<br>　　【芑梁妻歌】
<br>
<br>　　〖芑梁妻歌者。齐邑芑梁殖之妻所作也。庄公袭莒。殖战而死。妻叹曰：上则无父。中则无夫。下则无子。外无所依。内无所倚。将何以立。吾节岂能更二哉。於是乃援琴而鼓之曰云。曲终遂自投淄水而死。〗
<br>
<br>　　乐莫乐兮新相知。悲莫悲兮生别离。哀感皇天兮城为隳。
<br>
<br>　　【信立】〖《诗纪》作献玉。〗退怨歌
<br>
<br>　　〖卞和者。楚野民。常居山耕种。因得玉璞。以献於楚怀王。怀王使乐正子占之。言非玉。王以为欺谩。斩其一足。怀王死。子平王立。和复抱其璞而献之。平王复以为欺谩。斩其一足。平王死。子立为荆王。和复欲献之。恐复见害。乃包其玉而哭荆山之中。昼夜不止。涕尽继之以血。荆山为之崩。荆王遣问之。於是和随使献王。王使剖之。中果有玉。乃封和为陵阳侯。和辞不就而去。作退怨之歌曰：〗
<br>
<br>　　悠悠沂水经荆山兮。精气郁泱谷严严兮。中有神宝灼明明兮。穴山采玉难为功兮。於何献之楚先王兮。遇王暗昧信谗言兮。断截两足离余身兮。俯仰嗟叹心摧伤兮。紫之乱朱粉墨同兮。空山欷涕龙钟流於汶兮。进宝得刑足离分兮。去封立信守休芸兮。断者不续岂不冤兮。
<br>
<br>　　【归耕操】〖原作曾子归耕。今从《诗纪》改。〗
<br>
<br>　　〖归耕者。曾子之所作也。曾子事孔子。十有馀年。晨觉。眷然念二亲年衰。养之不备。於是援琴而鼓之曰：〗
<br>
<br>　　欷归耕来兮。安所耕历山盘兮。以晏父母我心忄兮。
<br>
<br>　　【引声歌】〖原作庄周独处吟。今从《诗纪》。〗
<br>
<br>　　〖庄周者。齐人也。笃学术。多所博达。进见方来。却睹示发。是时齐王好为兵事。习用干戈。庄周儒士。不合於时。自以不用。行欲避乱。自隐於山岳。后有达庄周於王。遣使赍金百镒。聘以相位。周不就。使者曰：金至宝。相尊官。何辞之为。周曰：君不见夫郊祀之牛。衣之以朱彩。食之以禾粟。非不乐也。及其用时。鼎镬在前。刀俎在后。当此之时。虽欲还就孤犊。宁可得乎。周所以饥不求食。渴不求饮者。但欲全身远害耳。於是重谢。使者不得已而去。复引声歌曰：〗
<br>
<br>　　天地之道。近在胸臆。呼翕精神。以养九德。渴不求饮。饥不索食。避世守道。志洁如玉。卿相之位。难可直当。严严之石。幽而清凉。枕块寝处。乐在其央。寒凉固回。可以久长。
<br>
<br>　　【霍将军歌】
<br>
<br>　　〖霍将军歌者。霍去病之所作也。去病为讨寇校尉。为人少言。勇而有气。使击匈奴。斩首两千。后六出。斩首十馀万级。益封万五千户。秩禄与大将军等。於是志得意欢。乃援琴而鼓之曰：〗
<br>
<br>　　四夷既获诸夏康兮。国家安宁乐无央兮。载戢干戈弓矢藏兮。麒麟来臻凤皇翔兮。与天相保永无疆兮。亲亲百年各延长兮。
<br>
<br>　　【怨旷思惟歌】
<br>
<br>　　〖王昭君者。齐国王穰女也。昭君年十七时。颜色皎洁。闻於国中。穰见昭君端正闲丽。未尝窥看门户。以其有异於人。求之皆不与。献於孝元帝。以地远既不幸纳。叨备后宫。积五六年。昭君心有怨旷。伪不饰其形容。元帝每历后宫。疏略不过其处。后单于遣使者朝贺。元帝陈设倡乐。乃令后宫妆出。昭君怨恚日久。不得侍列。乃更修饰。善妆盛服。形容光辉而出。俱列坐。元帝谓使者曰：单于何所愿乐。对曰：珍奇怪物。皆悉自备。惟妇人丑陋。不如中国。帝乃问后宫。欲一女赐单于。谁能行者起。於是昭君喟然越席而前曰：妾幸得备在后宫。粗丑卑陋。不合陛下之心。诚愿得行。时单于使者在旁。帝大惊悔之。不得复止。良久太息曰：朕已误矣。遂以与之。昭君至匈奴。单于大悦。以为汉与我厚。纵酒作乐。遣使者报汉。送白璧一双、骏马十匹、胡地珠宝之类。昭君恨帝始不见遇。心思不乐。心念乡土。乃作怨旷思惟歌曰云云。昭君有子曰世违。单于死。子世违继立。凡为胡者。父死妻母。昭君问世违曰：汝为汉也。为胡也。世违曰：欲为胡耳。昭君乃吞药自杀。单于举葬之。胡中多白草。而此冢独青。〗
<br>
<br>　　秋木萋萋。其叶萎黄。有鸟爰止。集于苞桑。养育毛羽。形容生光。既得升云。获幸帷房。离宫绝旷。身体摧藏。志念抑沉。不得颉颃。虽得饣委食。心有徊徨。我独伊何。改往变常。翩翩之燕。远集西羌。高山峨峨。河水泱泱。父兮母兮。道里悠长。鸣呼哀哉。忧心恻伤。
<br>
<br>　　【获麟歌】
<br>
<br>　　〖鲁哀公十四年西狩。薪者获麟。击之。伤其左足。将示孔子。孔子道与相逢。见。俯而泣。抱麟曰：尔孰为来哉。孰为来哉。反袂拭面。乃歌曰云云。仰视其人。龙颜日角。夫子奉麟之口。须臾吐三卷图。一为赤符。刘季兴为王。二为周灭。夫子将终。三为汉制造作孝经。夫子还谓子夏曰：新主将起。其人如得麟者。○逯案。此篇原无题目。附在琴操卷后。今据《诗纪》题为获麟歌。〗
<br>
<br>　　唐虞世兮麟凤游。今非其时来何求。麟兮麟兮我心忧。
<br>
<br>　　【失题】
<br>
<br>　　〖伍员奔吴。过溧阳濑溪。见一女击漂於水中。旁有壶浆。乃就乞饮。饮毕。谓女子曰：掩夫人壶口。女子知其意。自投濑溪而死。○《御览》七百六十一伍子胥歌曰：〗
<br>
<br>　　俟罪斯国志愿得兮。
<br>
<br>　　庶此太康皆为力兮。
<br>
<br>　　【饭牛歌】
<br>
<br>　　〖甯戚饭牛车下。叩角而商歌曰云云。齐桓闻之。举以为相。○逯案。此篇原失题。今据《诗纪》标之。又案。《吕氏春秋》、《淮南子》皆及甯戚叩角商歌以干齐桓公事。然皆无歌辞。后汉高诱注吕览。以为即诗经硕鼠篇。至《史记》、《淮南子》各注及三齐略记、琴操等始出七言饭牛歌。可知皆汉人伪托。各歌大同小异。今并附之。〗
<br>
<br>　　南山矸。白石阑。生不逢尧与舜禅。短而单衣裁至。长夜漫漫何时旦。
<br>
<br>　　【附】
<br>
<br>　　南山矸。白石烂。生不逢尧与舜禅。短布单衣适至。从昏饭牛薄夜半。长夜漫漫何时旦。
<br>
<br>　　沧浪之水白石粲。中有鲤鱼长尺半。弊布单衣裁至。清朝饭牛至夜半。黄犊上坂且休息。吾将舍汝相齐国。（逯案。三齐略记谓康浪水在齐城西南。其下经甯戚饭牛歌。则作康浪者是。以人习知沧浪。故误。）
<br>
<br>　　出东门兮厉石斑。上有松柏青且兰。鹿布衣兮缕。时不遇兮尧舜主。牛兮努力食细草。大臣在尔侧。吾当与尔适楚国。
<br>
<br>　　南石粲。白石烂。短褐单衣长至。生不逢尧与舜禅。终日饲牛至夜半。长夜漫漫何时旦。
<br>
<br>　　【失题】
<br>
<br>　　〖孔子游於隅山。见取薪而哭。长梓上有孤鹣。乃承而歌之云云。○逯案。此叙及左列歌辞出於类要。《诗纪》据之编入前集卷一。检北堂《书钞》所录琴操逸文。与此叙文相合。仅隅山作葛山而已。可见类要所载即琴操无疑也。今据两者合为一篇。〗
<br>
<br>　　＜鸟宛＞彼鸣鹣。在严山之金。
<br>
<br>　　【附】
<br>
<br>　　【神人畅】
<br>
<br>　　〖古今乐录曰：尧郊天地祭神。座上有响诲尧曰：水方至为害。命子救之。尧乃作歌谢。谢希逸琴论曰：神人畅。尧帝所作。○逯案。桓谭新论曰：尧畅经逸不存。则此歌辞之不出前汉人手可知。今附此。〗
<br>
<br>　　清＜广苗＞穆兮承予宗。百僚肃兮于寝堂。祷进福求年丰。有＜音景＞在坐敕予为｛宀吾｝在玄中。钦哉昊天德不隆。承命任禹写中宫。
<br>
<br>　　【南风操】
<br>
<br>　　〖风雅逸篇云。琴操以为舜作。《诗纪》同。○古今乐录曰：舜弹五弦之琴。作南风之诗。〗
<br>
<br>　　反彼三山兮商岳嵯峨。天降五老兮迎我来歌。有黄龙兮自出于河。负书图兮委蛇罗沙。案图观谶兮闵天嗟嗟。击石拊韶兮沦幽洞微。鸟兽跄跄兮凤凰来仪。凯风自南兮喟其增悲。
<br>
<br>　　【箕子操】〖一曰箕子吟。〗
<br>
<br>　　〖古今乐录曰：纣时箕子佯狂。痛宗庙之为墟。乃作此歌。后传以为操。〗
<br>
<br>　　嗟嗟纣为无道杀比干。嗟重复嗟。独柰何。漆身为厉。被发以佯狂。今柰宗庙保。天乎天哉。欲负石自投河。嗟复嗟柰社稷何。
<br>
<br>　　【克商操】〖一曰武王伐纣。〗
<br>
<br>　　〖古今乐录曰：武王伐纣而作此歌。谢希逸琴论曰：克商操。武王伐纣时制。琴集曰：武王伐纣。武王自作也。〗
<br>
<br>　　上告皇天兮可以行乎。
<br>
<br>　　【水仙操】
<br>
<br>　　〖琴苑要录曰：水仙操。伯牙之所作也。伯牙学琴於成连。三年而成。至於精神寂莫。情之专一。未能得也。成连曰：吾之学不能移人之情。吾师有方子春在乐海中。乃赍粮从之。至蓬莱山。留伯牙曰：吾将迎吾师。刺船而去。旬时不返。伯牙心悲。延颈四望。但闻海水汩没。山林冥。群鸟悲号。仰天叹曰：先生将移我情。乃援琴而作此歌。〗
<br>
<br>　　翳洞渭兮流澌。舟楫逝兮仙不还。移形素兮蓬莱山。乌钦伤宫仙石还。
<br>
<br>　　【伯姬引】
<br>
<br>　　〖琴苑要录曰：伯姬引者。保母之所作也。伯姬。鲁女也。为宋共公夫人。公薨。伯姬执节守贞。鲁襄公三十年。宋宫灾。伯姬在焉。有司请曰：火将至矣。伯姬曰：吾闻夫人夜出。不见傅母不下堂。逮乎火而死。共母自伤行迟。悼伯姬之遇灾。援琴而歌曰：〗
<br>
<br>　　嘉名洁兮行弥章。托节鼓兮令躬丧。乌钦何辜遇斯殃。嗟嗟柰何罹斯殃。
<br>
<br>　　【思归引】
<br>
<br>　　〖琴苑要录曰：思归引者。卫女之所作也。昔卫侯有女。邵王闻其贤。请聘之。未至而王薨。太子欲留之。女不听。拘於深宫。欲归不得。援琴而歌。曲终缢而死。〗
<br>
<br>　　涓涓泉水。流及于淇兮。有怀于卫。靡日不思。执节不移兮行不隳。今轲何辜兮离厥。嗟乎何辜兮离厥。（逯案。晋石崇思归引序曰：崇少有大志。晚节更乐放逸。因览乐篇有思归引。古曲有弦无歌。乃作乐辞云云。又琴操此引亦有序无歌。据此本篇显系后人依托。
<br>
<br>　　【琴引】
<br>
<br>　　〖琴苑要录曰：琴引者。秦时屠门高之所作也。秦为无道。奢淫不制。徵天下美女以充后宫。乃纵酒离宫。作戏倡优。宫女侍者千馀人。屠门高见宫女幼妙宠丽。於是援琴而歌之。作为离□之操。曲未及终。琴折柱摧。弦音不鸣。舍琴而更援他琴以续之曰：〗
<br>
<br>　　酒坐俱勿往。 听吾琴之所言。舒长袖似舞兮乃褕袂何曼。 奏章而却逢兮愿瞻心之所驩。借连娟之寒态兮假巵酒酌五般。 泣喻而妖兮纳其声声丽颜。长(左木右翕)兮叹曰骑。 美人旑旎纷嬆。枻霜罗衣兮羽旄。 夜褒圭玉珠参差。妙丽兮被云髾。 登高台兮望青挨。常羊啖还何厌兮归来。
<br>
<br>　　【岐山操】
<br>
<br>　　〖琴苑要录曰：岐山操者。周太王之所作也。太王居。狄人攻之。事之以珠玉太马皮币。狄侵不止。问其所欲。得土地也。太王曰：土地所以养万民也。吾不争所用养而豁吾所养。遂策杖而去之。逾梁山而邑乎岐山。喟然叹息。援琴而鼓之。〗
<br>
<br>　　狄戎侵兮土地迁移。邦邑适於岐山。民不忧兮谁者知。嗟嗟柰何兮予命遭斯。
<br>
<br>　　【仙道】
<br>
<br>　　【绥山谣】
<br>
<br>　　〖《列仙传》曰：葛由者。羌人也。周成王时。好刻木羊卖之。一旦。骑羊而入西蜀。蜀中王侯贵人追上绥山。随之者不复还。皆得仙道。故里谚曰：〗
<br>
<br>　　得绥山一桃。虽不得仙。亦足亦豪。
<br>
<br>　　【长安中谣】
<br>
<br>　　〖《列仙传》曰：阴生者。长安中渭桥下乞儿也。常止於市中乞。市人厌苦。以粪洒之。旋复在里中。衣不见污如故。长吏械收。系著桎梏。而续在市中乞。又械欲杀之。乃去洒者之家。室自坏。杀十馀人。故长安中谣曰：〗
<br>
<br>　　见乞儿与美酒。以免破屋之咎。
<br>
<br>　　【里语】
<br>
<br>　　〖洞冥记曰：太初三年。东方朔从西那汗国归。得声风木十枝献帝。曰：臣已见此枝三过枯死而复生。岂汗折而已哉。里语曰：〗
<br>
<br>　　年未半。枝不汗。
<br>
<br>　　【赤雀辞】
<br>
<br>　　〖《列仙传》曰：陶安公者六安铸冶师也。数行火。火一旦散上行。紫色冲天。安公伏冶下求哀。须臾朱雀止冶上曰云。至期。赤龙到。大雨。而安公骑之东南上。〗
<br>
<br>　　安公安公。冶与天通。七月七日。迎汝以赤龙。
<br>
<br>　　【鬼神】
<br>
<br>　　【崔少府女赠卢充诗】
<br>
<br>　　〖《搜神记》曰：卢充者。范阳人。家西三十里有崔少府墓。充出猎。见一獐。逐之。忽见一里门如府舍。门中一铃下。唱客前。充问之。答曰：少府府也。充进见少府。展姓名。酒炙数行。谓充曰：尊府君不以仆门鄙陋。近得书为君索小女婚。故相迎耳。便敕内令女郎妆严。立席头共拜。三日毕。崔谓充曰：君可归矣。女有娠。相若生男当以相还。敕外严车送客。充上车去。须臾至家。别后四年。三月三日。临水戏。忽见二犊车近岸。充往开车后户。见崔氏女与三岁男共载。女抱儿还充。又与金鋺。并赠《诗》曰云云。充取儿鋺及诗。忽不见车处。〗
<br>
<br>　　煌煌灵芝质。光丽何猗猗。华艳当时显。嘉异表神奇。含英未及秀。中夏罹霜萎。荣曜长幽灭。世路永无施。不悟阴阳运。哲人忽来仪。会浅离别速。皆由灵与祗。何以赠余亲。金钅宛可养儿。爱恩从此别。断绝伤肝碑。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷十二】
<br>
<br>　　【古诗】
<br>
<br>　　【咏谯君黄诗】
<br>
<br>　　〖《华阳国志》曰：巴郡谯君黄。不事公孙述。述遣使赍药酒惧之。君黄笑曰：吾不省药乎。其子瑛纳钱八百万得免。国人作《诗》曰：〗
<br>
<br>　　肃肃清节士。执德实固贞。违恶以授命。没世遗令声。
<br>
<br>　　【伤三贞诗】
<br>
<br>　　〖《华阳国志》曰：永初中。广汉汉中羌反。虐及巴郡。有马妙祈妻义。王元愦妻姬、赵蔓君妻华。执共姜之节。守一醮之礼。号曰三贞。遭乱兵迫匿。惧见拘辱。三人同时沉於西汉水而没死。有黄鸟鸣其亡处。国人伤之。乃作《诗》曰：〗
<br>
<br>　　间关黄鸟。爰集於树。窈窕淑女。是绣是黼。惟彼绣黼。其心匪石。嗟尔临川。邈不可获。
<br>
<br>　　【风巴郡太守诗】
<br>
<br>　　〖《华阳国志》曰：汉安帝时。巴郡太守连失道。国人风之曰：〗
<br>
<br>　　明明上天。下土是亲。帝选元后。求定安民。孰可不念。祸福由人。愿君奉诏。惟德日新。
<br>
<br>　　【刺巴郡郡守诗】
<br>
<br>　　〖《华阳国志》曰：孝桓帝时。河南李盛仲和。为巴郡守。贪财重赋。国人刺之曰：〗
<br>
<br>　　狗吠何喧喧。有吏来在门。披衣出门应。府记欲得钱。语穷乞请期。吏怒反见尤。旋步顾家中。家中无可为。国民往从邻贷。邻人已言匮。钱钱何难得。令我独憔悴。
<br>
<br>　　【思治诗】
<br>
<br>　　〖《华阳国志》曰：汉末政衰。牧守自擅。巴郡民人思治。作《诗》曰：〗
<br>
<br>　　混混浊沼鱼。习习激清流。温温乱国民。业业仰前修。
<br>
<br>　　【张公神碑歌】
<br>
<br>　　〖张公神碑曰：惟和平元年五月。犁阳营谒者李君。畏敬公灵悃忄殷勤。作歌九章达李君□。颂公德芳。其辞曰：〗
<br>
<br>　　綦水汤汤扬清波。东流□折□于河。□□□□□朝歌。县以吉静无秽瑕。公□守相驾蜚鱼。往来悠忽遂熹娱。佑此兆民宁厥居。
<br>
<br>　　出自綦□□□□。松柏郁茂兰公□。□神往来乘浮云。种德收福惠斯民。家饶户富无□贫。界家静和睦口。
<br>
<br>　　朝歌荡阴及犁阳。三女所处各殊方。三门鼎列推其乡。时携甥幼归候公。夫人□□□容□。□□□□飨□觞。穆风屑兮起坛旁。乐吏民兮永未央。
<br>
<br>　　鹿呦呦兮□□庭。文乐乐兮□□□。饮清泉兮□□□。见□伏兮不骇惊。惟公德兮之所宁。上陵庙兮助三牲。天时和兮甘露冷。日番□兮无亏倾。
<br>
<br>　　□□蜚兮朱鸟栖。□□荣兮鸣喈喈。［QI54］鹄剿兮乳徘徊。给御卵兮献于西。惟公德兮之所怀。池水□兮钓台粲。四角楼兮临深涧。鱼岌岌兮踊跃见。振鳞尾兮游旰旰。时钓取兮给烹献。惟公德兮之所衍。
<br>
<br>　　栗萧草兮铺陈。新美萌兮香芬。蕙草生兮满园田。竞苔茗兮给万钱。惟公德兮之所□。
<br>
<br>　　门堂郁兮文耀光。公神赫兮坐东方。明暴视兮俨。夫人□女兮列在旁。陈君处北兮从官□。车骑骆驿兮交错重。乘︼轺兮驾蜚龙。骖白鹿兮从仙僮。游北岳兮与天通。
<br>
<br>　　玄碑既立双阙建兮。□□□□大路畔兮。亭长阍□□难兮。列种槐梓方茂烂兮。天下远近□不见兮。公神日著声洞遍兮。□□乾巛传亿万兮。
<br>
<br>　　【李翊夫人碑叹】
<br>
<br>　　〖李翊夫人碑曰：岁在大渊献。精魂奄昏。莫不叹息涕零。逝而不返。子孙呱呱。叹曰：〗
<br>
<br>　　阴阳分兮钟律滋。星月列兮有四时。神宓设兮万姓熹。寿十二兮九九期。五三末兮衰在姬。秋发兮春华殆。周公九兮成称灾。靡黄发兮盖夭胎。卅有皇兮气所裁。赴鸿渊兮逝不来。凤延颈兮泣交颐。＜宛页＞＜届页＞悲兮涕陨零。寐耿耿兮摧伤情。彼苍天兮朔神灵。忡切剥兮年法荣。兰ぇ亡兮丧芝英。谁不忉兮作亻哀声。畴＜匚小＞号兮鸣莺莺。杞之至兮感动城。陟四极兮升天庭。曰司命兮致不平。飞蜂苗兮豁仁良。魂魄孤兮独茕茕。陈衤勺祠兮返所生。幽不见兮存厥井刂。嗟日遐兮适。
<br>
<br>　　【郭辅碑歌】
<br>
<br>　　〖先生郭辅碑曰：先生讳辅。字甫行。年五十有二。遇疾而终。邑人缙绅。刻石作歌。其辞曰：〗
<br>
<br>　　惟先生。虢仲之裔。盛德遗祀。休矣亦世。孝友贞信。仁恕好惠。直己自求。不欲荣势。绰绰令人。获道之至。笃生七子。钟天之祉。堂堂四俊。硕大婉敏。娥娥三妃。行追大姒。叶叶昆嗣。福禄茂止。克昌厥后。身去烈在。镌石作歌。昭示万祀。
<br>
<br>　　【风雨诗】
<br>
<br>　　日不显目兮黑云多。月不见视兮风非沙。从恣蒙水诚江河。州流灌注兮转扬波。辟柱真到忘相加。天门狭小路彭池。无因以上如之何。兴诗教海兮诚难过。
<br>
<br>　　【古诗十九首】
<br>
<br>　　行行重行行。与君生别离。相去万馀里。各在天一涯。道路阻且长。会面安可知。胡马依北风。越鸟巢南枝。相去日已远。衣带日已缓。浮云蔽白日。游子不顾返。思君令人老。岁月忽已晚。弃捐勿复道。努力加餐饭。
<br>
<br>　　青青河畔草。郁郁园中柳。盈盈楼上女。皎皎当窗牖。娥娥红粉妆。纤纤出素手。昔为倡家女。今为荡子妇。荡子行不归。空床难独守。
<br>
<br>　　青青陵上柏。磊磊涧中石。人生天地间。忽如远行客。斗酒相娱乐。聊厚不为薄。驱车策驽马。游戏宛与洛。洛中何郁郁。冠带自相索。长衢罗夹巷。王侯多第宅。两宫遥相望。双阙百馀尺。极宴娱心意。戚戚何所迫。
<br>
<br>　　今日良宴会。欢乐难具陈。弹筝奋逸响。新声妙入神。令德唱高言。识曲听其真。齐心同所愿。含意俱未伸。人生寄一世。奄忽若飚尘。何不策高足。先据要路津。无为守贫贱。轲长苦辛。
<br>
<br>　　西北有高楼。上与浮云齐。交疏结绮窗。阿阁三重阶。上有弦歌声。音响一何悲。谁能为此曲。无乃杞梁妻。清商随风发。中曲正徘徊。一弹再三叹。慷慨有馀哀。不惜歌者苦。但伤知音稀。愿为双鸿鹄。奋翅起高飞。
<br>
<br>　　涉江采芙蓉。兰泽多芳草。采之欲遗谁。所思在远道。还顾望旧乡。长路漫浩浩。同心而离居。忧伤以终老。
<br>
<br>　　明月皎夜光。促织鸣东壁。玉衡指孟冬。众星何历历。白露沾野草。时节忽复易。秋蝉鸣树间。玄鸟逝安适。昔我同门友。高举振六翮。不念携手好。弃我如遗迹。南箕北有斗。牵牛不负轭。良无盘石固。虚名复何益。
<br>
<br>　　冉冉孤生竹。结根泰山阿。与君为新婚。兔丝附女萝。兔丝生有时。夫妇会有宜。千进远结婚。悠悠隔山陂。思君令人老。轩车来何迟。伤彼蕙兰花。含英扬光辉。过时而不采。将随秋草萎。君亮执高节。贱妾亦何为。
<br>
<br>　　庭中有奇树。绿叶发华滋。攀条折其荣。将以遗所思。馨香盈怀袖。路远莫致之。此物何足贵。但感别经时。
<br>
<br>　　迢迢牵牛星。皎皎河汉女。纤纤擢素手。札札弄机杼。终日不成章。泣涕零如雨。河汉清且浅。相去复几许。盈盈一水间。脉脉不得语。
<br>
<br>　　回车驾言迈。悠悠涉长道。四顾何茫茫。东风摇百草。所遇无故物。焉得不速老。盛衰各有时。立身苦不早。人生非金石。岂能长寿考。奄忽随物化。荣名以为宝。
<br>
<br>　　东城高且长。逶迤自相属。回风动地起。秋草萋已绿。四时更变化。岁暮一何速。晨风怀苦心。蟋蟀伤局促。荡涤放情志。何为自结束。燕赵多佳人。美者颜如玉。被服罗裳衣。悲。弦急知柱促。驰情整巾带。沉吟聊踯躅。思为双飞燕。衔泥巢君屋。
<br>
<br>　　驱车上东门。遥望郭北墓。白杨何萧萧。松柏夹广路。下有陈死人。杳杳即长暮。潜寐黄泉下。千载永不寤。浩浩阴阳移。年命如朝露。人生忽如寄。寿无金石固。万岁更相送。贤圣莫能度。服食求神仙。多为药所误。不如饮美酒。被服纨与素。
<br>
<br>　　去者日以疏。来者日以亲。出郭门直视。但见丘与坟。古墓犁为田。松柏摧为薪。白杨多悲风。萧肃愁杀人。思还故里闾。欲归道无因。
<br>
<br>　　生年不满百。常怀千岁忧。昼短苦夜长。何不秉烛游。为乐当及时。何能待来兹。愚者爱惜费。但为后世嗤。仙人王子乔。难可与等期。
<br>
<br>　　凛凛岁云暮。蝼蛄夕鸣悲。凉风率已厉。游子寒无衣。锦衾遗洛浦。同袍与我违。独宿累长夜。梦想见容辉。良人惟古欢。枉驾惠前绥。愿得常巧笑。携手同车归。既来不须臾。又不处重闱。亮无晨风翼。焉能凌风飞。眄睐以适意。引领遥相希。徙倚怀感伤。垂涕沾双扉。
<br>
<br>　　孟冬寒气至。北风何惨栗。愁多知夜长。仰观众星列。三五明月满。四五蟾兔缺。客从远方来。遗我一书札。上言长相思。下言久离别。置书怀袖中。三岁字不灭。一心抱区区。惧君不识察。
<br>
<br>　　客从远方来。遗我一端绮。相去万馀里。故人心尚尔。文彩双鸳鸯。裁为合欢被。著以长相思。缘以结不解。以胶投漆中。谁能别离此。
<br>
<br>　　明月何皎皎。照我罗床纬。忧愁不能寐。揽衣起徘徊。客行虽云乐。不如早旋归。出户独彷徨。愁思当告谁。引领还入房。泪下沾裳衣
<br>
<br>　　【古诗五首】
<br>
<br>　　上山采蘼芜。下山逢故夫。长跪问故夫。新人复何如。新人虽言好。未若故人姝。颜色类相似。手爪不相如。新人从门入。故人从阁去。新人工织缣。故人工织素。织缣日一匹。织素五丈馀。将缣来比素。新人不如故。外集六十四并引素、馀、故三韵。鸣沙石室古籍业残类书残卷、《御览》五百二十一并引夫、如二韵。又《白帖》三十二引素、馀二韵。《御览》九百八十三引夫一韵。草堂诗笺七白丝行注引素、故二韵。○古诗存目云。玉台古本无。）
<br>
<br>　　四坐且莫喧。愿听歌一言。请说铜炉器。崔嵬象南山。上枝似松柏。下根据铜盘。雕文各异类。离娄自相联。谁能为此器。公输与鲁班。朱火然其中。青烟其间。从风入君怀。四坐莫不欢。香风难久居。空令蕙草残。
<br>
<br>　　悲与亲友别。气结不能言。赠子以自爱。道远会见难。人生无几时。颠沛在其间。念子弃我去。新心有所欢。结志青云上。何时复来还。
<br>
<br>　　穆穆清风至。吹我罗衣裾。青袍似春草。长条随风舒。朝登津梁山。褰裳望所思。安得抱柱信。皎日以为期。
<br>
<br>　　兰若生春阳。涉冬犹盛滋。愿言追昔爱。情款感四时。美人在云端。天路隔无期。夜光照玄阴。长叹念所思。谁谓我无忧。积念发狂痴。）○玉台新咏一作枚乘诗。广《文选》十五。《诗纪》十。又草堂诗笺三十一雨晴诗注作枚乘诗。引期一韵。○古诗存目云。玉台古本无。）
<br>
<br>　　【古诗三首】
<br>
<br>　　橘柚垂华实。乃在深山侧。闻君好我甘。窍独自雕饰。委身玉盘中。历年冀见食。芳菲不相投。青黄忽改色。人傥欲我知。因君为羽翼。
<br>
<br>　　十五从军征。八十始得归。道逢乡里人。家中有阿谁。遥望是君家。松柏冢累累。兔从狗窦入。雉从梁上飞。中庭生旅谷。井上生旅葵。烹谷持作饭。采葵持作羹。羹饭一时熟。不知贻阿谁。出门东向望。泪落沾我衣。
<br>
<br>　　新树兰蕙葩。杂用杜蘅草。终朝采其华。日暮不盈抱。采之欲遗谁。所思在远道。馨香易销歇。繁华会枯槁。怅望欲何言。临风送怀抱。
<br>
<br>　　【古诗】
<br>
<br>　　步出城东门。遥望江南路。前日风雪中。故人从此去。我欲渡河水。河水深无梁。愿为双黄鹄。高飞还故乡。
<br>
<br>　　【李陵录别诗二十一首】
<br>
<br>　　〖古《诗纪》依据广告编苏、李诗七首於汉诗卷二。而以古文苑李陵录别诗十首附在汉诗卷十。盖谓《文选》所载为苏、李自作。古文苑所载乃后人假托。丁福保全汉诗总汇《文选》、古文苑各诗。分别编之苏、李名下。盖以为皆少卿、子卿之辞也。逯案。《文选》、古文苑苏、李诗十七首以外。《书钞》及《文选》注尚引李诗残篇两首。古文苑之孔融杂诗二首。亦原属李陵。依此计之。苏、李诗今存者尚有二十一首也。然检宋颜延之庭诰云。逮李陵众作。总杂不类。元是假托。非尽陵制。又检隋志。只称梁有李陵集二卷。不言有苏武集。而宋、齐人凡称举摹拟古人诗者。亦只有李陵而无苏武。据此。流传晋、齐之李陵众作。至梁始析出苏诗。然仍附李陵集。昭明即据此选篇也。以出於李集。故《文选》苏武各诗他书尚有引作李陵诗者。要之。此二十一首诗。即出李陵众作也。又此二十一首种类虽杂。然无一切合李陵身世者。说明既非李陵所自作。亦非后人所拟咏。前贤如苏轼、顾炎武等皆疑之固是。然亦未能释此疑难也。钦立曩写汉诗《别录》一文。曾就此组诗之题旨内容用语修辞等。证明其为后汉末年文士之作。依据古今同姓名录。后汉亦有李陵其人。固不止西京之少卿也。以少卿最为知名。故后人以此组诗附之耳。今总以李陵录别诗为题。略依古《诗纪》。编之本卷之中。〗
<br>
<br>　　良时不再至。离别在须臾。屏营衢路侧。执手野踟蹰。仰视浮云驰。奄忽互相逾。风波一失所。各在天一隅。长当从此别。且复立斯须。欲因晨风发。送子以贱驱。
<br>
<br>　　携手上河梁。游子暮何之。徘徊蹊路侧。忄良々不能辞。行人难久留。各言长相思。安知非日月。弦望自有时。努力崇明德。皓首以为期。
<br>
<br>　　嘉会难再遇。三载为千秋。临河濯长缨。念子怅悠悠。远望悲风至。对酒不能酬。行人怀往路。何以尉我愁。独有盈觞酒。与子结绸缪。
<br>
<br>　　骨肉缘枝叶。结交亦相因。四海皆兄弟。谁为行路人。况我连枝树。与子同一身。昔为鸳与鸯。今为参与辰。昔者常相近。邈若胡与秦。惟念当乖离。恩情日以新。鹿鸣思野草。可以喻嘉宾。我有一尊酒。欲以赠远人。愿子留斟酌。慰此平生亲。
<br>
<br>　　结发为夫妻。恩爱两不疑。欢娱在今夕。燕婉及良时。征夫怀往路。起视夜何其。参辰皆已没。去去从此辞。行役在战场。相见未有期。握手一长叹。泪为生别滋。努力爱春华。莫忘欢乐时。生当复来归。死当长相思。
<br>
<br>　　黄鹄一远别。千里顾徘徊。胡马失其群。思心常依依。何况双飞龙。羽翼临当乖。幸有弦歌曲。可以喻中怀。请为游子吟。冷冷一何悲。丝竹厉清声。慷慨有馀哀。长歌正激烈。中心怆以摧。欲展清商曲。念子不得归。俯仰内伤心。泪下不可挥。愿为双黄鹄。送子俱远飞。
<br>
<br>　　烛烛晨明月。馥馥我兰芳。芬馨良夜发。随见闻我堂。征夫怀远路。游子恋故乡。寒冬十二月。晨起践严霜。仰观江汉流。仰视浮云翔。良友远别离。各在天一言。山海隔中州。相去悠且长。嘉会难再遇。欢我殊未央。愿君崇令德。随时爱景光。
<br>
<br>　　有鸟西南飞。熠熠似苍鹰。朝发天北隅。暮闻日南陵。欲寄一言去。托之笺彩缯。因风附轻翼。以遗心蕴蒸。鸟辞路悠长。羽翼不能胜。意欲从鸟逝。驽马不可乘。
<br>
<br>　　烁烁三星列。拳拳月初生。寒凉应节至。蟠蟀夜悲鸣。晨风动乔木。枝叶日夜零。游子暮思归。塞耳不能听。远望正萧条。百里无人声。豺狼鸣后园。虎豹步前庭。远处天一隅。苦困独零丁。亲人随风散。历历如流星。三萍离不结。思心独屏营。愿得萱草枝。以解饥渴情。
<br>
<br>　　寂寂君子坐。奕奕合众芳。温声何穆穆。因风动馨香。清言振东序。良时著西痒。乃令丝竹音。列席无高唱。悲意何慷慨。清歌正激扬。长哀发华屋。四坐莫不伤。
<br>
<br>　　晨风鸣北林。熠东南飞。愿言所相思。日暮不垂帷。明月照高楼。想见馀光辉。玄鸟夜过庭。仿佛能复飞。褰裳路踟蹰。彷徨不能归。浮云日千里。安知我心悲。思得琼树枝。以解长渴饥。
<br>
<br>　　陟彼南山隅。送子淇水阳。尔行西南游。我独东北翔。辕马顾悲鸣。五步一彷徨。双凫相背飞。相远日已长。远望云中路。想见来圭璋。万里遥相思。何益心独伤。随时爱景曜。愿言莫相忘。
<br>
<br>　　钟子歌南音。仲尼叹归与。戎马悲边鸣。游子恋故庐。阳鸟归飞云。蛟龙乐潜居。人生一世间。贵与愿同俱。身无四凶罪。何为天一隅。与其苦筋力。必欲荣薄躯。不如及清时。策名於天衢。
<br>
<br>　　凤皇鸣高冈。有翼不好飞。安知凤皇德。贵其来见稀。
<br>
<br>　　红尘蔽天地。白日何冥冥。
<br>
<br>　　许由不洗耳。后世有何徵。
<br>
<br>　　童童孤生柳。寄根河水泥。连翩游客子。干冬服凉衣。去家千里馀。一身常渴饥。寒夜立清庭。仰瞻天汉湄。寒风吹我骨。严霜切我肌。忧心常惨戚。晨风为我悲。瑶光游何速。行愿支何迟。仰视云间星。所若割长帷。低头还自怜。盛年行已衰。依依恋明世。怆怆难久怀。
<br>
<br>　　双凫俱北飞。一凫独南翔。子当留斯馆。我当归故乡。一别如秦胡。会见何讵央。怆忄良切中怀。不觉泪沾裳。愿子长努力。言笑莫相忘。
<br>
<br>　　清凉伊夜没。微风动单帱。
<br>
<br>　　招摇西北驰。天汉东南流。
<br>
<br>　　严父潜长夜。慈母去中堂。
<br>
<br>　　行行且自割。无令五内伤。
<br>
<br>　　严严钟山首。赫赫炎天路。主明曜云门。远景灼寒素。昂昂累世士。结根在所固。吕望老匹夫。苟为因世故。管仲小囚臣。独能建功祚。人生有何常。但恐年岁暮。幸托不肖躯。且当猛虎步。安能苦一身。与世同举厝。由不慎小节。庸夫笑我度。吕望尚不希。夷齐何足慕。
<br>
<br>　　远送新行客。戚暮乃来归。入门望爱子。妻妾向人悲。闻子不可见。日已潜光辉。孤坟在西北。常念君来迟。褰裳上墟丘。但见蒿与薇。白骨归黄泉。肌体乘尘飞。生时不识父。死后知我谁。孤魂游穷暮。飘遥安所依。人生图｛司子｝息。尔死我念追。俯仰内伤心。不觉悟泪沾衣。人生自有命。但恨生日希。
<br>
<br>　　【古诗二首】
<br>
<br>　　采葵莫伤根。伤根葵不生。结交莫羞贫。羞贫友不成。
<br>
<br>　　甘瓜抱苦蒂。美枣生荆棘。利傍有倚刀。贪人还自贼。
<br>
<br>　　【古绝句四首】
<br>
<br>　　〖逯案。六朝人有断句体。尚无绝句名目。四首盖后人附入玉台者。〗
<br>
<br>　　藁砧今何在。山上复有山。何当大刀头。破镜飞上天。
<br>
<br>　　日暮秋云阴。江水清且深。保用通音信。莲花玳瑁簪。
<br>
<br>　　菟丝从长风。根茎无断绝。无情尚不离。有情安可别。
<br>
<br>　　南山一树桂。上有双鸳鸯。千年长交颈。欢庆不相忘。
<br>
<br>　　【古诗一首】
<br>
<br>　　青青陵中草。倾叶朝日。阳春布惠泽。枝页可缆结。草木为恩感。况人含气血。
<br>
<br>　　【古五杂俎诗】
<br>
<br>　　五杂俎。冈头草。往复还。车马道。不获已。人将老。
<br>
<br>　　【古两头纤纤诗】
<br>
<br>　　两头纤纤月初生。半白半黑。眼中睛。膊膊鸡初鸣。磊磊落落向曙星。
<br>
<br>　　【古诗】
<br>
<br>　　啼呼哭泣。如吹胡笳。
<br>
<br>　　有客从南来。赠我一抱笔。
<br>
<br>　　泛泛江汉萍。漂荡水无根。
<br>
<br>　　离家千里客。戚戚多思复。
<br>
<br>　　日暮途且远。游子悲故乡。
<br>
<br>　　屡见流芳歇。
<br>
<br>　　石门通越井。
<br>
<br>　　【古游仙诗】
<br>
<br>　　带我琼瑶佩。飧我沆韭浆。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
