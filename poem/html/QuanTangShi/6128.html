<HTML>
<HEAD>
<TITLE>全唐诗 卷351-354 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷351-354</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷351-354</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6128"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷351-354')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷351-354]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷351_1 【同刘二十八院长述旧言怀感时书事奉寄澧州…赠二君子】柳宗元 
<br>
<br>弱岁游玄圃，先容幸弃瑕。名劳长者记，文许后生夸。 
<br>鷃翼尝披隼，蓬心类倚麻。继酬天禄署，俱尉甸侯家。 
<br>宪府初收迹，丹墀共拜嘉。分行参瑞兽，传点乱宫鸦。 
<br>执简宁循枉，持书每去邪。鸾凤标魏阙，熊武负崇牙。 
<br>辨色宜相顾，倾心自不哗。金炉仄流月，紫殿启晨霞。 
<br>未竟迁乔乐，俄成失路嗟。还如渡辽水，更似谪长沙。 
<br>别怨秦城暮，途穷越岭斜。讼庭闲枳棘，候吏逐麋麚。 
<br>三载皇恩畅，千年圣历遐。朝宗延驾海，师役罢梁溠。 
<br>京邑搜贞干，南宫步渥洼。世惟材是梓，人仰骥中骅。 
<br>欻刺苗入地，仍逾赣石崖。礼容垂gb琫，戍备响錏鍜。 
<br>宠即郎官旧，威从太守加。建旟翻鸷鸟，负弩绕文蛇。 
<br>册府荣八命，中闱盛六珈。肯随胡质矫，方恶马融奢。 
<br>褒德符新换，怀仁道并遮。俗嫌龙节晚，朝讶介圭赊。 
<br>禹贡输苞匦，周官赋秉秅。雄风吞七泽，异产控三巴。 
<br>即事观农稼，因时展物华。秋原被兰叶，春渚涨桃花。 
<br>令肃军无扰，程悬市禁贳。不应虞竭泽，宁复叹栖苴。 
<br>蹀躞驺先驾，笼铜鼓报衙。染毫东国素，濡印锦溪砂。 
<br>货积舟难泊，人归山倍畬。吴歈工折柳，楚舞旧传芭。 
<br>隐几松为曲，倾樽石作污。寒初荣橘柚，夏首荐枇杷。 
<br>祀变荆巫祷，风移鲁妇髽。已闻施恺悌，还睹正奇邪。 
<br>慕友惭连璧，言姻喜附葭。沉埋全死地，流落半生涯。 
<br>入郡腰恒折，逢人手尽叉。敢辞亲耻污，唯恐长疵瘕。 
<br>善幻迷冰火，齐谐笑柏涂。东门牛屡饭，中散虱空爬。 
<br>逸戏看猿斗，殊音辨马挝。渚行狐作孽，林宿鸟为ff。 
<br>同病忧能老，新声厉似姱。岂知千仞坠，只为一毫差。 
<br>守道甘长绝，明心欲自gn。贮愁听夜雨，隔泪数残葩。 
<br>枭族音常聒，豺群喙竞呀。岸芦翻毒蜃，谿竹斗狂犘。 
<br>野鹜行看弋，江鱼或共叉。瘴氛恒积润，讹火亟生煆。 
<br>耳静烦喧蚁，魂惊怯怒蛙。风枝散陈叶，霜蔓綖寒瓜。 
<br>雾密前山桂，冰枯曲沼蕸。思乡比庄舄，遁世遇眭夸。 
<br>渔舍茨荒草，村桥卧古槎。御寒衾用罽，挹水勺仍椰。 
<br>窗蠹惟潜蝎，甍涎竞缀蜗。引泉开故窦，护药插新笆。 
<br>树怪花因槲，虫怜目待虾。骤歌喉易嗄，饶醉鼻成齄。 
<br>曳捶牵羸马，垂蓑牧艾豭。已看能类鳖，犹讶雉为鷨。 
<br>谁采中原菽，徒巾下泽车。俚儿供苦笋，伧父馈酸楂。 
<br>劝策扶危杖，邀持当酒茶。道流征短褐，禅客会袈裟。 
<br>香饭舂菰米，珍蔬折五茄。方期饮甘露，更欲吸流霞。 
<br>屋鼠从穿兀，林狙任攫拏。春衫裁白纻，朝帽挂乌纱。 
<br>屡叹恢恢网，频摇肃肃罝。衰荣因蓂荚，盈缺几虾蟆。 
<br>路识沟边柳，城闻陇上笳。共思捐佩处，千骑拥青緺。
<br>
<br>
<br>&nbsp;&nbsp; 卷351_2 【弘农公以硕德伟材屈于诬枉左官…谨献诗五十韵以毕微志】柳宗元 
<br>
<br>知命儒为贵，时中圣所臧。处心齐宠辱，遇物任行藏。 
<br>关识新安地，封传临晋乡。挺生推豹蔚，遐步仰龙骧。 
<br>干有千寻竦，精闻百炼钢。茂功期舜禹，高韵状羲黄。 
<br>足逸诗书囿，锋摇翰墨场。雅歌张仲德，颂祝鲁侯昌。 
<br>宪府初腾价，神州转耀铓。右言盈简策，左辖备条纲。 
<br>响切晨趋佩，烟浓近侍香。司仪六礼洽，论将七兵扬。 
<br>合乐来仪凤，尊祠重饩羊。卿材优柱石，公器擅岩廊。 
<br>峻节临衡峤，和风满豫章。人归父母育，郡得股肱良。 
<br>细故谁留念，烦言肯过防。璧非真盗客，金有误持郎。 
<br>龟虎休前寄，貂蝉冠旧行。训刑方命吕，理剧复推张。 
<br>直用明销恶，还将道胜刚。敬逾齐国社，恩比召南棠。 
<br>希怨犹逢怒，多容竞忤强。火炎侵琬琰，鹰击谬鸾凰。 
<br>刻木终难对，焚芝未改芳。远迁逾桂岭，中徙滞馀杭。 
<br>顾土虽怀赵，知天讵畏匡。论嫌齐物诞，骚爱远游伤。 
<br>丽泽周群品，重明照万方。斗间收紫气，台上挂清光。 
<br>福为深仁集，妖从盛德禳。秦民啼畎亩，周士舞康庄。 
<br>采绶还垂艾，华簪更截肪。高居迁鼎邑，遥傅好书王。 
<br>碧树环金谷，丹霞映上阳。留欢唱容与，要醉对清凉。 
<br>故友仍同里，常僚每合堂。渊龙过许劭，冰鲤吊王祥。 
<br>玉漏天门静，铜驼御路荒。涧瀍秋潋滟，嵩少暮微茫。 
<br>遵渚徒云乐，冲天自不遑。降神终入辅，种德会明扬。 
<br>独弃伧人国，难窥夫子墙。通家殊孔李，旧好即潘杨。 
<br>世议排张挚，时情弃仲翔。不言缧绁枉，徒恨纆徽长。 
<br>贾赋愁单阏，邹书怯大梁。炯心那自是，昭世懒佯狂。 
<br>鸣玉机全息，怀沙事不忘。恋恩何敢死，垂泪对清湘。
<br>
<br>
<br>
<br>&nbsp;&nbsp; 卷351_3 【酬韶州裴曹长使君寄道州吕八大使因以见示二十韵一首】柳宗元 
<br>
<br>金马尝齐入，铜鱼亦共颁。疑山看积翠，浈水想澄湾。 
<br>标榜同惊俗，清明两照奸。乘轺参孔仅，按节服侯狦。 
<br>贾傅辞宁切，虞童发未sG。秉心方的的，腾口任es々。 
<br>圣理高悬象，爰书降罚锾。德风流海外，和气满人寰。 
<br>御魅恩犹贷，思贤泪自潸。在亡均寂寞，零落间惸鳏。 
<br>夙志随忧尽，残肌触瘴m5。月光摇浅濑，风韵碎枯菅。 
<br>海俗衣犹卉，山夷髻不鬟。泥沙潜虺蜮，榛莽斗豺獌。 
<br>循省诚知惧，安排只自憪。食贫甘莽卤，被褐谢斓斒。 
<br>远物裁青罽，时珍馔白鹇。长捐楚客佩，未赐大夫环。 
<br>异政徒云仰，高踪不可攀。空劳慰憔悴，妍唱剧妖娴。
<br>
<br>
<br>
<br>&nbsp;&nbsp; 卷351_4 【酬娄秀才将之淮南见赠之什（娄秀才，图南也）】柳宗元 
<br>
<br>远弃甘幽独，谁云值故人。好音怜铩羽，濡沫慰穷鳞。 
<br>困志情惟旧，相知乐更新。浪游轻费日，醉舞讵伤春。 
<br>风月欢宁间，星霜分益亲。已将名是患，还用道为邻。 
<br>机事齐飘瓦，嫌猜比拾尘。高冠余肯赋，长铗子忘贫。 
<br>晼晚惊移律，暌携忽此辰。开颜时不再，绊足去何因。 
<br>海上销魂别，天边吊影身。只应西涧水，寂寞但垂纶。
<br>
<br>
<br>
<br>&nbsp;&nbsp; 卷351_5 【酬娄秀才寓居开元寺，早秋月夜病中见寄】柳宗元 
<br>
<br>客有故园思，潇湘生夜愁。病依居士室，梦绕羽人丘。 
<br>味道怜知止，遗名得自求。壁空残月曙，门掩候虫秋。 
<br>谬委双金重，难征杂佩酬。碧霄无枉路，徒此助离忧。
<br>
<br>
<br>
<br>&nbsp;&nbsp; 卷351_6 【初秋夜坐赠吴武陵】柳宗元 
<br>
<br>稍稍雨侵竹，翻翻鹊惊丛。美人隔湘浦，一夕生秋风。 
<br>积雾杳难极，沧波浩无穷。相思岂云远，即席莫与同。 
<br>若人抱奇音，朱弦縆枯桐。清商激西颢，泛滟凌长空。 
<br>自得本无作，天成谅非功。希声閟大朴，聋俗何由聪。
<br>
<br>
<br>
<br>&nbsp;&nbsp; 卷351_7 【晨诣超师院读禅经】柳宗元 
<br>
<br>汲井漱寒齿，清心拂尘服。闲持贝叶书，步出东斋读。 
<br>真源了无取，妄迹世所逐。遗言冀可冥，缮性何由熟。 
<br>道人庭宇静，苔色连深竹。日出雾露馀，青松如膏沐。 
<br>澹然离言说，悟悦心自足。
<br>
<br>
<br>
<br>&nbsp;&nbsp; 卷351_8 【赠江华长老（江华，道州县名）】柳宗元 
<br>
<br>老僧道机熟，默语心皆寂。去岁别舂陵，沿流此投迹。 
<br>室空无侍者，巾屦唯挂壁。一饭不愿馀，跏趺便终夕。 
<br>风窗疏竹响，露井寒松滴。偶地即安居，满庭芳草积。
<br>
<br>
<br>
<br>&nbsp;&nbsp; 卷351_9 【巽上人以竹闲自采新茶见赠，酬之以诗】柳宗元 
<br>
<br>芳丛翳湘竹，零露凝清华。复此雪山客，晨朝掇灵芽。 
<br>蒸烟俯石濑，咫尺凌丹崖。圆方丽奇色，圭璧无纤瑕。 
<br>呼儿爨金鼎，馀馥延幽遐。涤虑发真照，还源荡昏邪。 
<br>犹同甘露饭，佛事薰毗耶。咄此蓬瀛侣，无乃贵流霞。
<br>
<br>
<br>
<br>&nbsp;&nbsp; 卷351_10 【零陵赠李卿元侍御简吴武陵】柳宗元 
<br>
<br>理世固轻士，弃捐湘之湄。阳光竞四溟，敲石安所施。 
<br>铩羽集枯干，低昂互鸣悲。朔云吐风寒，寂历穷秋时。 
<br>君子尚容与，小人守竞危。惨凄日相视，离忧坐自滋。 
<br>尊酒聊可酌，放歌谅徒为。惜无协律者，窈眇弦吾诗。
<br>
<br>
<br>
<br>&nbsp;&nbsp; 卷351_11 【界围岩水帘（元和十年春月，自永州召还，经岩下）】柳宗元 
<br>
<br>界围汇湘曲，青壁环澄流。悬泉粲成帘，罗注无时休。 
<br>韵磬叩凝碧，锵锵彻岩幽。丹霞冠其巅，想像凌虚游。 
<br>灵境不可状，鬼工谅难求。忽如朝玉皇，天冕垂前旒。 
<br>楚臣昔南逐，有意仍丹丘。今我始北旋，新诏释缧囚。 
<br>采真诚眷恋，许国无淹留。再来寄幽梦，遗贮催行舟。
<br>
<br>
<br>
<br>&nbsp;&nbsp; 卷351_12 【古东门行】柳宗元 
<br>
<br>汉家三十六将军，东方雷动横阵云。鸡鸣函谷客如雾， 
<br>貌同心异不可数。赤丸夜语飞电光，徼巡司隶眠如羊。 
<br>当街一叱百吏走，冯敬胸中函匕首。凶徒侧耳潜惬心， 
<br>悍臣破胆皆杜口。魏王卧内藏兵符，子西掩袂真无辜。 
<br>羌胡毂下一朝起，敌国舟中非所拟。安陵谁辨削砺功， 
<br>韩国讵明深井里。绝胭断骨那下补，万金宠赠不如土。
<br>
<br>
<br>
<br>&nbsp;&nbsp; 卷351_13 【寄韦珩】柳宗元 
<br>
<br>初拜柳州出东郊，道旁相送皆贤豪。回眸炫晃别群玉， 
<br>独赴异域穿蓬蒿。炎烟六月咽口鼻，胸鸣肩举不可逃。 
<br>桂州西南又千里，漓水斗石麻兰高。阴森野葛交蔽日， 
<br>悬蛇结虺如蒲萄。到官数宿贼满野，缚壮杀老啼且号。 
<br>饥行夜坐设方略，笼铜枹鼓手所操。奇疮钉骨状如箭， 
<br>鬼手脱命争纤毫。今年噬毒得霍疾，支心搅腹戟与刀。 
<br>迩来气少筋骨露，苍白瀄汩盈颠毛。君今矻矻又窜逐， 
<br>辞赋已复穷诗骚。神兵庙略频破虏，四溟不日清风涛。 
<br>圣恩倘忽念地苇，十年践蹈久已劳。幸因解网入鸟兽， 
<br>毕命江海终游遨。愿言未果身益老，起望东北心滔滔。
<br>
<br>
<br>
<br>&nbsp;&nbsp; 卷351_14 【奉和杨尚书郴州追和故李中书夏日登北楼…依本诗韵次用】柳宗元 
<br>
<br>郡楼有遗唱，新和敌南金。境以道情得，人期幽梦寻。 
<br>层轩隔炎暑，迥野恣窥临。凤去徽音续，芝焚芳意深。 
<br>游鳞出陷浦，唳鹤绕仙岑。风起三湘浪，云生万里阴。 
<br>宏规齐德宇，丽藻竞词林。静契分忧术，闲同迟客心。 
<br>骅骝当远步，鶗鴂莫相侵。今日登高处，还闻梁父吟。
<br>
<br>
<br>
<br>&nbsp;&nbsp; 卷351_15 【杨尚书寄郴笔知是小生本样令更商榷使尽其功辄献长句】柳宗元 
<br>
<br>截玉铦锥作妙形，贮云含雾到南溟。尚书旧用裁天诏， 
<br>内史新将写道经。曲艺岂能裨损益，微辞只欲播芳馨。 
<br>桂阳卿月光辉遍，毫末应传顾兔灵。
<br>
<br>
<br>
<br>&nbsp;&nbsp; 卷351_16 【南省转牒欲具江国图令尽通风俗故事】柳宗元 
<br>
<br>圣代提封尽海壖，狼荒犹得纪山川。华夷图上应初录， 
<br>风土记中殊未传。椎髻老人难借问，黄茆深峒敢留连。 
<br>南宫有意求遗俗，试检周书王会篇。
<br>
<br>
<br>
<br>&nbsp;&nbsp; 卷351_17 【与浩初上人同看山寄京华亲故】柳宗元 
<br>
<br>海畔尖山似剑铓，秋来处处割愁肠。
<br>若为化得身千亿，散上峰头望故乡。
<br>
<br>
<br>
<br>&nbsp;&nbsp; 卷351_18 【再至界围岩水帘遂宿岩下（是年出刺柳州五月复经此）】柳宗元 
<br>
<br>发春念长违，中夏欣再睹。是时植物秀，杳若临悬圃。 
<br>歊阳讶垂冰，白日惊雷雨。笙簧潭际起，鹳鹤云间舞。 
<br>古苔凝青枝，阴草湿翠羽。蔽空素彩列，激浪寒光聚。 
<br>的皪沉珠渊，锵鸣捐佩浦。幽岩画屏倚，新月玉钩吐。 
<br>夜凉星满川，忽疑眠洞府。
<br>
<br>
<br>
<br>&nbsp;&nbsp; 卷351_19 【诏追赴都回寄零陵亲故】柳宗元 
<br>
<br>每忆纤鳞游尺泽，翻愁弱羽上丹霄。
<br>岸傍古堠应无数，次第行看别路遥。
<br>
<br>
<br>
<br>&nbsp;&nbsp; 卷351_20 【过衡山见新花开却寄弟】柳宗元 
<br>
<br>故国名园久别离，今朝楚树发南枝。
<br>晴天归路好相逐，正是峰前回雁时。
<br>
<br>
<br>
<br>&nbsp;&nbsp; 卷351_21 【汨罗遇风】柳宗元 
<br>
<br>南来不作楚臣悲，重入修门自有期。
<br>为报春风汨罗道，莫将波浪枉明时。
<br>
<br>
<br>
<br>&nbsp;&nbsp; 卷351_22 【朗州窦常员外寄刘二十八诗，见促行骑走笔酬赠】柳宗元 
<br>
<br>投荒垂一纪，新诏下荆扉。疑比庄周梦，情如苏武归。 
<br>赐环留逸响，五马助征騑。不羡衡阳雁，春来前后飞。
<br>
<br>
<br>
<br>&nbsp;&nbsp; 卷351_23 【离觞不醉，至驿却寄相送诸公】柳宗元 
<br>
<br>无限居人送独醒，可怜寂寞到长亭。
<br>荆州不遇高阳侣，一夜春寒满下厅。
<br>
<br>
<br>
<br>&nbsp;&nbsp; 卷351_24 【北还登汉阳北原题临川驿】柳宗元 
<br>
<br>驱车方向阙，回首一临川。多垒非余耻，无谋终自怜。 
<br>乱松知野寺，馀雪记山田。惆怅樵渔事，今还又落然。
<br>
<br>
<br>
<br>&nbsp;&nbsp; 卷351_25 【善谑驿和刘梦得酹淳于先生】柳宗元 
<br>
<br>水上鹄已去，亭中鸟又鸣。辞因使楚重，名为救齐成。 
<br>荒垄遽千古，羽觞难再倾。刘伶今日意，异代是同声。
<br>
<br>
<br>
<br>&nbsp;&nbsp; 卷351_26 【诏追赴都二月至灞亭上】柳宗元 
<br>
<br>十一年前南渡客，四千里外北归人。
<br>诏书许逐阳和至，驿路开花处处新。
<br>
<br>
<br>
<br>&nbsp;&nbsp; 卷351_27 【李西川荐琴石】柳宗元 
<br>
<br>远师驺忌鼓鸣琴，去和南风惬舜心。
<br>从此他山千古重，殷勤曾是奉徽音。
<br>
<br>
<br>
<br>&nbsp;&nbsp; 卷351_28 【同刘二十八哭吕衡州，兼寄江陵李元二侍御】柳宗元 
<br>
<br>衡岳新摧天柱峰，士林憔悴泣相逢。只令文字传青简， 
<br>不使功名上景钟。三亩空留悬磬室，九原犹寄若堂封。 
<br>遥想荆州人物论，几回中夜惜元龙。
<br>
<br>
<br>
<br>&nbsp;&nbsp; 卷351_29 【奉酬杨侍郎丈因送八叔拾遗戏赠诏追南来诸宾二首】柳宗元 
<br>
<br>贞一来时送彩笺，一行归雁慰惊弦。
<br>翰林寂寞谁为主，鸣凤应须早上天。
<br>
<br>一生判却归休，谓著南冠到头。 
<br>冶长虽解缧绁，无由得见东周。
<br>
<br>
<br>
<br>&nbsp;&nbsp; 卷351_30 【商山临路有孤松往来斫以…编竹成楥遂其生植感而赋诗】柳宗元 
<br>
<br>孤松停翠盖，托根临广路。不以险自防，遂为明所误。 
<br>幸逢仁惠意，重此藩篱护。犹有半心存，时将承雨露。
<br>
<br>
<br>
<br>&nbsp;&nbsp; 卷351_31 【衡阳与梦得分路赠别】柳宗元 
<br>
<br>十年憔悴到秦京，谁料翻为岭外行。伏波故道风烟在， 
<br>翁仲遗墟草树平。直以慵疏招物议，休将文字占时名。 
<br>今朝不用临河别，垂泪千行便濯缨。
<br>
<br>
<br>
<br>&nbsp;&nbsp; 卷351_32 【重别梦得】柳宗元 
<br>
<br>二十年来万事同，今朝岐路忽西东。
<br>皇恩若许归田去，晚岁当为邻舍翁。
<br>
<br>
<br>
<br>&nbsp;&nbsp; 卷351_33 【三赠刘员外】柳宗元 
<br>
<br>信书成自误，经事渐知非。今日临岐别，何年待汝归。
<br>
<br>
<br>
<br>&nbsp;&nbsp; 卷351_34 【再上湘江】柳宗元 
<br>
<br>好在湘江水，今朝又上来。不知从此去，更遣几年回。
<br>
<br>
<br>
<br>&nbsp;&nbsp; 卷351_35 【清水驿丛竹天水赵云余手种一十二茎】柳宗元 
<br>
<br>檐下疏篁十二茎，襄阳从事寄幽情。
<br>只应更使伶伦见，写尽雌雄双凤鸣。
<br>
<br>
<br>
<br>&nbsp;&nbsp; 卷351_36 【长沙驿前南楼感旧（昔与德公别于此）】柳宗元 
<br>
<br>海鹤一为别，存亡三十秋。今来数行泪，独上驿南楼。
<br>
<br>
<br>
<br>&nbsp;&nbsp; 卷351_37 【桂州北望秦驿，手开竹径至钓矶，留待徐容州】柳宗元 
<br>
<br>幽径为谁开，美人城北来。王程倘馀暇，一上子陵台。
<br>
<br>
<br>
<br>&nbsp;&nbsp; 卷351_38 【登柳州城楼寄漳汀封连四州】柳宗元 
<br>
<br>城上高楼接大荒，海天愁思正茫茫。惊风乱飐芙蓉水， 
<br>密雨斜侵薜荔墙。岭树重遮千里目，江流曲似九回肠。 
<br>共来百越文身地，犹自音书滞一乡。
<br>
<br>
<br>
<br>&nbsp;&nbsp; 卷351_39 【柳州寄丈人周韶州】柳宗元 
<br>
<br>越绝孤城千万峰，空斋不语坐高舂。印文生绿经旬合， 
<br>砚匣留尘尽日封。梅岭寒烟藏翡翠，桂江秋水露鰅鳙。 
<br>丈人本自忘机事，为想年来憔悴容。
<br>
<br>
<br>
<br>
<br>
<br>
<br> 卷352_1 【登柳州峨山】柳宗元 
<br>
<br>荒山秋日午，独上意悠悠。如何望乡处，西北是融州。
<br>
<br>
<br>&nbsp;&nbsp; 卷352_2 【得卢衡州书因以诗寄】柳宗元 
<br>
<br>临蒸且莫叹炎方，为报秋来雁几行。林邑东回山似戟， 
<br>牂牁南下水如汤。蒹葭淅沥含秋雾，橘柚玲珑透夕阳。 
<br>非是白蘋洲畔客，还将远意问潇湘。
<br>
<br>
<br>
<br>&nbsp;&nbsp; 卷352_3 【答刘连州邦字】柳宗元 
<br>
<br>连璧本难双，分符刺小邦。崩云下漓水，劈箭上浔江。 
<br>负弩啼寒狖，鸣枹惊夜狵。遥怜郡山好，谢守但临窗。
<br>
<br>
<br>
<br>&nbsp;&nbsp; 卷352_4 【岭南江行】柳宗元 
<br>
<br>瘴江南去入云烟，望尽黄茆是海边。山腹雨晴添象迹， 
<br>潭心日暖长蛟涎。射工巧伺游人影，飓母偏惊旅客船。 
<br>从此忧来非一事，岂容华发待流年。
<br>
<br>
<br>
<br>&nbsp;&nbsp; 卷352_5 【柳州峒氓】柳宗元 
<br>
<br>郡城南下接通津，异服殊音不可亲。青箬裹盐归峒客， 
<br>绿荷包饭趁虚人。鹅毛御腊缝山罽，鸡骨占年拜水神。 
<br>愁向公庭问重译，欲投章甫作文身。
<br>
<br>
<br>
<br>&nbsp;&nbsp; 卷352_6 【酬徐二中丞普宁郡内池馆即事见寄】柳宗元 
<br>
<br>鹓鸿念旧行，虚馆对芳塘。落日明朱槛，繁花照羽觞。 
<br>泉归沧海近，树入楚山长。荣贱俱为累，相期在故乡。
<br>
<br>
<br>
<br>&nbsp;&nbsp; 卷352_7 【酬贾鹏山人郡内新栽松寓兴见赠二首】柳宗元 
<br>
<br>芳朽自为别，无心乃玄功。夭夭日放花，荣耀将安穷。 
<br>青松遗涧底，擢莳兹庭中。积雪表明秀，寒花助葱茏。 
<br>贞幽夙有慕，持以延清风。
<br>
<br>无能常闭阁，偶以静见名。奇姿来远山，忽似人家生。 
<br>劲色不改旧，芳心与谁荣。喧卑岂所安，任物非我情。 
<br>清韵动竽瑟，谐此风中声。
<br>
<br>
<br>
<br>&nbsp;&nbsp; 卷352_8 【种柳戏题】柳宗元 
<br>
<br>柳州柳刺史，种柳柳江边。谈笑为故事，推移成昔年。 
<br>垂阴当覆地，耸干会参天。好作思人树，惭无惠化传。
<br>
<br>
<br>
<br>&nbsp;&nbsp; 卷352_9 【柳州二月榕叶落尽偶题】柳宗元 
<br>
<br>宦情羁思共凄凄，春半如秋意转迷。
<br>山城过雨百花尽，榕叶满庭莺乱啼。
<br>
<br>
<br>
<br>&nbsp;&nbsp; 卷352_10 【浩初上人见贻绝句欲登仙人山因以酬之】柳宗元 
<br>
<br>珠树玲珑隔翠微，病来方外事多违。
<br>仙山不属分符客，一任凌空锡杖飞。
<br>
<br>
<br>
<br>&nbsp;&nbsp; 卷352_11 【雨中赠仙人山贾山人（即贾鹏也）】柳宗元 
<br>
<br>寒江夜雨声潺潺，晓云遮尽仙人山。
<br>遥知玄豹在深处，下笑羁绊泥涂间。
<br>
<br>
<br>
<br>&nbsp;&nbsp; 卷352_12 【别舍弟宗一】柳宗元 
<br>
<br>零落残红倍黯然，双垂别泪越江边。一身去国六千里， 
<br>万死投荒十二年。桂岭瘴来云似墨，洞庭春尽水如天。 
<br>欲知此后相思梦，长在荆门郢树烟。
<br>
<br>
<br>
<br>&nbsp;&nbsp; 卷352_13 【奉和周二十二丈酬郴州侍郎衡江夜泊得韶州书…代意之作】柳宗元 
<br>
<br>丘山仰德耀，天路下征騑。梦喜三刀近，书嫌五载违。 
<br>凝情江月落，属思岭云飞。会入司徒府，还邀周掾归。
<br>
<br>
<br>
<br>&nbsp;&nbsp; 卷352_14 【殷贤戏批书后寄刘连州并示孟仑二童】柳宗元 
<br>
<br>书成欲寄庾安西，纸背应劳手自题。
<br>闻道近来诸子弟，临池寻已厌家鸡。
<br>
<br>
<br>
<br>&nbsp;&nbsp; 卷352_15 【重赠二首】柳宗元 
<br>
<br>闻道将雏向墨池，刘家还有异同词。
<br>如今试遣隈墙问，已道世人那得知。
<br>
<br>世上悠悠不识真，姜芽尽是捧心人。
<br>若道柳家无子弟，往年何事乞西宾。
<br>
<br>
<br>
<br>&nbsp;&nbsp; 卷352_16 【叠前】柳宗元 
<br>
<br>小学新翻墨沼波，羡君琼树散枝柯。
<br>左家弄玉唯娇女，空觉庭前鸟迹多。
<br>
<br>
<br>
<br>&nbsp;&nbsp; 卷352_17 【叠后】柳宗元 
<br>
<br>事业无成耻艺成，南宫起草旧连名。
<br>劝君火急添功用，趁取当时二妙声。
<br>
<br>
<br>
<br>&nbsp;&nbsp; 卷352_18 【铜鱼使赴都寄亲友】柳宗元 
<br>
<br>行尽关山万里馀，到时闾井是荒墟。
<br>附庸唯有铜鱼使，此后无因寄远书。
<br>
<br>
<br>
<br>&nbsp;&nbsp; 卷352_19 【韩漳州书报彻上人亡因寄二绝】柳宗元 
<br>
<br>早岁京华听越吟，闻君江海分逾深。
<br>他时若写兰亭会，莫画高僧支道林。
<br>
<br>频把琼书出袖中，独吟遗句立秋风。
<br>桂江日夜流千里，挥泪何时到甬东。
<br>
<br>
<br>
<br>&nbsp;&nbsp; 卷352_20 【柳州城西北隅种柑树】柳宗元 
<br>
<br>手种黄柑二百株，春来新叶遍城隅。方同楚客怜皇树， 
<br>不学荆州利木奴。几岁开花闻喷雪，何人摘实见垂珠。 
<br>若教坐待成林日，滋味还堪养老夫。
<br>
<br>
<br>
<br>&nbsp;&nbsp; 卷352_21 【闻彻上人亡寄侍郎杨丈】柳宗元 
<br>
<br>东越高僧还姓汤，几时琼佩触鸣珰。
<br>空花一散不知处，谁采金英与侍郎。
<br>
<br>
<br>
<br>&nbsp;&nbsp; 卷352_22 【段九秀才处见亡友吕衡州书迹】柳宗元 
<br>
<br>交侣平生意最亲，衡阳往事似分身。
<br>袖中忽见三行字，拭泪相看是故人。
<br>
<br>
<br>
<br>&nbsp;&nbsp; 卷352_23 【柳州寄京中亲故】柳宗元 
<br>
<br>林邑山连瘴海秋，牂牁水向郡前流。
<br>劳君远问龙城地，正北三千到锦州。
<br>
<br>
<br>
<br>&nbsp;&nbsp; 卷352_24 【种木槲花】柳宗元 
<br>
<br>上苑年年占物华，飘零今日在天涯。
<br>只因长作龙城守，剩种庭前木槲花。
<br>
<br>
<br>
<br>&nbsp;&nbsp; 卷352_25 【摘樱桃赠元居士，时在望仙亭南楼与朱道士同处】柳宗元 
<br>
<br>海上朱樱赠所思，楼居况是望仙时。
<br>蓬莱羽客如相访，不是偷桃一小儿。
<br>
<br>
<br>
<br>&nbsp;&nbsp; 卷352_26 【酬曹侍御过象县见寄（象县，柳州县名）】柳宗元 
<br>
<br>破额山前碧玉流，骚人遥驻木兰舟。
<br>春风无限潇湘意，欲采蘋花不自由。
<br>
<br>
<br>
<br>&nbsp;&nbsp; 卷352_27 【法华寺石门精舍三十韵】柳宗元 
<br>
<br>拘情病幽郁，旷志寄高爽。 
<br>愿言怀名缁，东峰旦夕仰。始欣云雨霁，尤悦草木长。 
<br>道同有爱弟，披拂恣心赏。松谿窈窕入，石栈夤缘上。 
<br>萝葛绵层甍，莓苔侵标榜。密林互对耸，绝壁俨双敞。 
<br>堑峭出蒙笼，墟险临滉漾。稍疑地脉断，悠若天梯往。 
<br>结构罩群崖，回环驱万象。小劫不逾瞬，大千若在掌。 
<br>体空得化元，观有遗细想。喧烦困蠛蠓，跼蹐疲魍魉。 
<br>寸进谅何营，寻直非所枉。探奇极遥瞩，穷妙閟清响。 
<br>理会方在今，神开庶殊曩。兹游苟不嗣，浩气竟谁养。 
<br>道异诚所希，名宾匪余仗。超摅藉外奖，俯默有内朗。 
<br>鉴尔揖古风，终焉乃吾党。潜躯委缰锁，高步谢尘坱。 
<br>蓄志徒为劳，追踪将焉仿。淹留值颓暮，眷恋睇遐壤。 
<br>映日雁联轩，翻云波泱漭。殊风纷已萃，乡路悠且广。 
<br>羁木畏漂浮，离旌倦摇荡。昔人叹违志，出处今已两。 
<br>何用期所归，浮图有遗像。幽蹊不盈尺，虚室有函丈。 
<br>微言信可传，申旦稽吾颡。
<br>
<br>
<br>
<br>&nbsp;&nbsp; 卷352_28 【游朝阳岩遂登西亭二十韵】柳宗元 
<br>
<br>谪弃殊隐沦，登陟非远郊。所怀缓伊郁，讵欲肩夷巢。 
<br>高岩瞰清江，幽窟潜神蛟。开旷延阳景，回薄攒林梢。 
<br>西亭构其巅，反宇临呀庨。背瞻星辰兴，下见云雨交。 
<br>惜非吾乡土，得以荫菁茆。羁贯去江介，世仕尚函崤。 
<br>故墅即沣川，数亩均肥硗。台馆葺荒丘，池塘疏沉坳。 
<br>会有圭组恋，遂贻山林嘲。薄躯信无庸，琐屑剧斗筲。 
<br>囚居固其宜，厚羞久已包。庭除植蓬艾，隟牖悬蟏蛸。 
<br>所赖山川客，扁舟枉长梢。挹流敌清觞，掇野代嘉肴。 
<br>适道有高言，取乐非弦匏。逍遥屏幽昧，淡薄辞喧呶。 
<br>晨鸡不余欺，风雨闻嘐嘐。再期永日闲，提挈移中庖。
<br>
<br>
<br>
<br>&nbsp;&nbsp; 卷352_29 【湘口馆潇湘二水所会】柳宗元 
<br>
<br>九疑浚倾奔，临源委萦回。会合属空旷，泓澄停风雷。 
<br>高馆轩霞表，危楼临山隈。兹辰始澄霁，纤云尽褰开。 
<br>天秋日正中，水碧无尘埃。杳杳渔父吟，叫叫羁鸿哀。 
<br>境胜岂不豫，虑分固难裁。升高欲自舒，弥使远念来。 
<br>归流驶且广，泛舟绝沿洄。
<br>
<br>
<br>
<br>&nbsp;&nbsp; 卷352_30 【登蒲州石矶望横江口潭岛深迥斜对香零山】柳宗元 
<br>
<br>隐忧倦永夜，凌雾临江津。猿鸣稍已疏，登石娱清沦。 
<br>日出洲渚静，澄明皛无垠。浮晖翻高禽，沉景照文鳞。 
<br>双江汇西奔，诡怪潜坤珍。孤山乃北峙，森爽栖灵神。 
<br>洄潭或动容，岛屿疑摇振。陶埴兹择土，蒲鱼相与邻。 
<br>信美非所安，羁心屡逡巡。纠结良可解，纡郁亦已伸。 
<br>高歌返故室，自罔非所欣。
<br>
<br>
<br>
<br>&nbsp;&nbsp; 卷352_31 【南涧中题】柳宗元 
<br>
<br>秋气集南涧，独游亭午时。回风一萧瑟，林影久参差。 
<br>始至若有得，稍深遂忘疲。羁禽响幽谷，寒藻舞沦漪。 
<br>去国魂已远，怀人泪空垂。孤生易为感，失路少所宜。 
<br>索寞竟何事，徘徊只自知。谁为后来者，当与此心期。
<br>
<br>
<br>
<br>&nbsp;&nbsp; 卷352_32 【游石角过小岭至长乌村】柳宗元 
<br>
<br>志适不期贵，道存岂偷生。久忘上封事，复笑升天行。 
<br>窜逐宦湘浦，摇心剧悬旌。始惊陷世议，终欲逃天刑。 
<br>岁月杀忧栗，慵疏寡将迎。追游疑所爱，且复舒吾情。 
<br>石角恣幽步，长乌遂遐征。磴回茂树断，景晏寒川明。 
<br>旷望少行人，时闻田鹳鸣。风篁冒水远，霜稻侵山平。 
<br>稍与人事闲，益知身世轻。为农信可乐，居宠真虚荣。 
<br>乔木馀故国，愿言果丹诚。四支反田亩，释志东皋耕。
<br>
<br>
<br>
<br>&nbsp;&nbsp; 卷352_33 【与崔策登西山（策字子符，集有送崔九序）】柳宗元 
<br>
<br>鹤鸣楚山静，露白秋江晓。连袂度危桥，萦回出林杪。 
<br>西岑极远目，毫末皆可了。重叠九疑高，微茫洞庭小。 
<br>迥穷两仪际，高出万象表。驰景泛颓波，遥风递寒筱。 
<br>谪居安所习，稍厌从纷扰。生同胥靡遗，寿比彭铿夭。 
<br>蹇连困颠踣，愚蒙怯幽眇。非令亲爱疏，谁使心神悄。 
<br>偶兹遁山水，得以观鱼鸟。吾子幸淹留，缓我愁肠绕。
<br>
<br>
<br>
<br>&nbsp;&nbsp; 卷352_34 【构法华寺西亭】柳宗元 
<br>
<br>窜身楚南极，山水穷险艰。步登最高寺，萧散任疏顽。 
<br>西垂下斗绝，欲似窥人寰。反如在幽谷，榛翳不可攀。 
<br>命童恣披翦，葺宇横断山。割如判清浊，飘若升云间。 
<br>远岫攒众顶，澄江抱清湾。夕照临轩堕，栖鸟当我还。 
<br>菡萏溢嘉色，筼筜遗清斑。神舒屏羁锁，志适忘幽孱。 
<br>弃逐久枯槁，迨今始开颜。赏心难久留，离念来相关。 
<br>北望间亲爱，南瞻杂夷蛮。置之勿复道，且寄须臾闲。
<br>
<br>
<br>
<br>&nbsp;&nbsp; 卷352_35 【夏夜苦热登西楼】柳宗元 
<br>
<br>苦热中夜起，登楼独褰衣。山泽凝暑气，星汉湛光辉。 
<br>火晶燥露滋，野静停风威。探汤汲阴井，炀灶开重扉。 
<br>凭阑久彷徨，流汗不可挥。莫辩亭毒意，仰诉璇与玑。 
<br>谅非姑射子，静胜安能希。
<br>
<br>
<br>
<br>&nbsp;&nbsp; 卷352_36 【觉衰】柳宗元 
<br>
<br>久知老会至，不谓便见侵。今年宜未衰，稍已来相寻。 
<br>齿疏发就种，奔走力不任。咄此可奈何，未必伤我心。 
<br>彭聃安在哉，周孔亦已沉。古称寿圣人，曾不留至今。 
<br>但愿得美酒，朋友常共酙。是时春向暮，桃李生繁阴。 
<br>日照天正绿，杳杳归鸿吟。出门呼所亲，扶杖登西林。 
<br>高歌足自快，商颂有遗音。
<br>
<br>
<br>
<br>&nbsp;&nbsp; 卷352_37 【游南亭夜还叙志七十韵】柳宗元 
<br>
<br>夙抱丘壑尚，率性恣游遨。中为吏役牵，十祀空悁劳。 
<br>外曲徇尘辙，私心寄英髦。进乏廓庙器，退非乡曲豪。 
<br>天命斯不易，鬼责将安逃。屯难果见凌，剥丧宜所遭。 
<br>神明固浩浩，众口徒嗷嗷。投迹山水地，放情咏离骚。 
<br>再怀曩岁期，容与驰轻舠。虚馆背山郭，前轩面江皋。 
<br>重叠间浦溆，逦迤驱岩嶅。积翠浮澹滟，始疑负灵鳌。 
<br>丛林留冲飙，石砾迎飞涛。旷朗天景霁，樵苏远相号。 
<br>澄潭涌沉鸥，半壁跳悬猱。鹿鸣验食野，鱼乐知观濠。 
<br>孤赏诚所悼，暂欣良足褒。留连俯棂槛，注我壶中醪。 
<br>朵颐进芰实，擢手持蟹螯。炊稻视爨鼎，脍鲜闻操刀。 
<br>野蔬盈倾筐，颇杂池沼芼。缅慕鼓枻翁，啸咏哺其糟。 
<br>退想于陵子，三咽资李螬。斯道难为偕，沉忧安所韬。 
<br>曲渚怨鸿鹄，环洲凋兰mL。暮景回西岑，北流逝滔滔。 
<br>徘徊遂昏黑，远火明连艘。木落寒山静，江空秋月高。 
<br>敛袂戒还徒，善游矜所操。趣浅戢长枻，乘深屏轻篙。 
<br>旷望援深竿，哀歌叩鸣艚。中川恣超忽，漫若翔且翱。 
<br>淹泊遂所止，野风自颾颾。涧急惊鳞奔，蹊荒饥兽嗥。 
<br>入门守拘絷，凄戚增郁陶。慕士情未忘，怀人首徒搔。 
<br>内顾乃无有，德輶甚鸿毛。名窃久自欺，食浮固云叨。 
<br>问牛悲衅钟，说彘惊临牢。永遁刀笔吏，宁期簿书曹。 
<br>中兴遂群物，裂壤分鞬櫜。岷凶既云捕，吴虏亦已鏖。 
<br>捍御盛方虎，谟明富伊咎。披山穷木禾，驾海逾蟠桃。 
<br>重来越裳雉，再返西旅獒。左右抗槐棘，纵横罗雁羔。 
<br>三辟咸肆宥，众生均覆焘。安得奉皇灵，在宥解天弢。 
<br>归诚慰松梓，陈力开蓬蒿。卜室有鄠杜，名田占沣涝。 
<br>磻溪近余基，阿城连故濠。螟蛑愿亲燎，荼堇甘自薅。 
<br>饥食期农耕，寒衣俟蚕缲。及骭足为温，满腹宁复饕。 
<br>安将蒯及菅，谁慕粱与膏。弋林驱雀鷃，渔泽从鳅鱽。 
<br>观象嘉素履，陈诗谢干旄。方托麋鹿群，敢同骐骥槽。 
<br>处贱无溷浊，固穷匪淫慆。踉跄辞束缚，悦怿换煎熬。 
<br>登年徒负版，兴役趋代鼛。目眩绝浑浑，耳喧息嘈嘈。 
<br>兹焉毕馀命，富贵非吾曹。长沙哀纠纆，汉阴嗤桔槔。 
<br>苟伸击壤情，机事息秋豪。海雾多蓊郁，越风饶腥臊。 
<br>宁唯迫魑魅，所惧齐焄藨。知罃怀褚中，范叔恋绨袍。 
<br>伊人不可期，慷慨徒忉忉。
<br>
<br>
<br>
<br>&nbsp;&nbsp; 卷352_38 【韦道安（道安尝佐张建封于徐州，及军乱而道安自杀）】柳宗元 
<br>
<br>道安本儒士，颇擅弓剑名。二十游太行，暮闻号哭声。 
<br>疾驱前致问，有叟垂华缨。言我故刺史，失职还西京。 
<br>偶为群盗得，毫缕无馀赢。货财足非吝，二女皆娉婷。 
<br>苍黄见驱逐，谁识死与生。便当此殒命，休复事晨征。 
<br>一闻激高义，眦裂肝胆横。挂弓问所往，趫捷超峥嵘。 
<br>见盗寒涧阴，罗列方忿争。一矢毙酋帅，馀党号且惊。 
<br>麾令递束缚，纆索相拄撑。彼姝久褫魄，刃下俟诛刑。 
<br>却立不亲授，谕以从父行。捃收自担肩，转道趋前程。 
<br>夜发敲石火，山林如昼明。父子更抱持，涕血纷交零。 
<br>顿首愿归货，纳女称舅甥。道安奋衣去，义重利固轻。 
<br>师婚古所病，合姓非用兵。朅来事儒术，十载所能逞。 
<br>慷慨张徐州，朱邸扬前旌。投躯获所愿，前马出王城。 
<br>辕门立奇士，淮水秋风生。君侯既即世，麾下相欹倾。 
<br>立孤抗王命，钟鼓四野鸣。横溃非所壅，逆节非所婴。 
<br>举头自引刃，顾义谁顾形。烈士不忘死，所死在忠贞。 
<br>咄嗟徇权子，翕习犹趋荣。我歌非悼死，所悼时世情。
<br>
<br>
<br>
<br>&nbsp;&nbsp; 卷352_39 【哭连州凌员外司马（凌员外准也）】柳宗元 
<br>
<br>废逐人所弃，遂为鬼神欺。才难不其然，卒与大患期。 
<br>凌人古受氏，吴世夸雄姿。寂寞富春水，英气方在斯。 
<br>六学诚一贯，精义穷发挥。著书逾十年，幽颐靡不推。 
<br>天庭掞高文，万字若波驰。记室征西府，宏谋耀其奇。 
<br>輶轩下东越，列郡苏疲羸。宛宛凌江羽，来栖翰林枝。 
<br>孝文留弓剑，中外方危疑。抗声促遗诏，定命由陈辞。 
<br>徒隶肃曹官，征赋参有司。出守乌江浒，老迁湟水湄。 
<br>高堂倾故国，葬祭限囚羁。仲叔继幽沦，狂叫唯童儿。 
<br>一门既无主，焉用徒生为。举声但呼天，孰知神者谁。 
<br>泣尽目无见，肾伤足不持。溘死委炎荒，臧获守灵帷。 
<br>平生负国谴，骸骨非敢私。盖棺未塞责，孤旐凝寒飔。 
<br>念昔始相遇，腑肠为君知。进身齐选择，失路同瑕疵。 
<br>本期济仁义，今为众所嗤。灭名竟不试，世义安可支。 
<br>恬死百忧尽，苟生万虑滋。顾余九逝魂，与子各何之。 
<br>我歌诚自恸，非独为君悲。
<br>
<br>
<br>
<br>&nbsp;&nbsp; 卷352_40 【旦携谢山人至愚池】柳宗元 
<br>
<br>新沐换轻帻，晓池风露清。自谐尘外意，况与幽人行。 
<br>霞散众山迥，天高数雁鸣。机心付当路，聊适羲皇情。
<br>
<br>
<br>
<br>&nbsp;&nbsp; 卷352_41 【独觉】柳宗元 
<br>
<br>觉来窗牖空，寥落雨声晓。良游怨迟暮，末事惊纷扰。 
<br>为问经世心，古人难尽了。
<br>
<br>
<br>
<br>&nbsp;&nbsp; 卷352_42 【首春逢耕者】柳宗元 
<br>
<br>南楚春候早，馀寒已滋荣。土膏释原野，百蛰竞所营。 
<br>缀景未及郊，穑人先耦耕。园林幽鸟啭，渚泽新泉清。 
<br>农事诚素务，羁囚阻平生。故池想芜没，遗亩当榛荆。 
<br>慕隐既有系，图功遂无成。聊从田父言，款曲陈此情。 
<br>眷然抚耒耜，回首烟云横。
<br>
<br>
<br>
<br>&nbsp;&nbsp; 卷352_43 【溪居】柳宗元 
<br>
<br>久为簪组累，幸此南夷谪。闲依农圃邻，偶似山林客。 
<br>晓耕翻露草，夜榜响溪石。来往不逢人，长歌楚天碧。
<br>
<br>
<br>
<br>&nbsp;&nbsp; 卷352_44 【夏初雨后寻愚溪】柳宗元 
<br>
<br>悠悠雨初霁，独绕清溪曲。引杖试荒泉，解带围新竹。 
<br>沉吟亦何事，寂寞固所欲。幸此息营营，啸歌静炎燠。
<br>
<br>
<br>
<br>&nbsp;&nbsp; 卷352_45 【入黄溪闻猿（溪在永州）】柳宗元 
<br>
<br>溪路千里曲，哀猿何处鸣。孤臣泪已尽，虚作断肠声。
<br>
<br>
<br>
<br>&nbsp;&nbsp; 卷352_46 【韦使君黄溪祈雨见召从行至祠下口号】柳宗元 
<br>
<br>骄阳愆岁事，良牧念菑畬。列骑低残月，鸣笳度碧虚。 
<br>稍穷樵客路，遥驻野人居。谷口寒流净，丛祠古木疏。 
<br>焚香秋雾湿，奠玉晓光初。肸蚃巫言报，精诚礼物馀。 
<br>惠风仍偃草，灵雨会随车。俟罪非真吏，翻惭奉简书。
<br>
<br>
<br>
<br>&nbsp;&nbsp; 卷352_47 【郊居岁暮】柳宗元 
<br>
<br>屏居负山郭，岁暮惊离索。野迥樵唱来，庭空烧烬落。 
<br>世纷因事远，心赏随年薄。默默谅何为，徒成今与昨。
<br>
<br>
<br>
<br>&nbsp;&nbsp; 卷352_48 【秋晓行南谷经荒村】柳宗元 
<br>
<br>杪秋霜露重，晨起行幽谷。黄叶覆溪桥，荒村唯古木。 
<br>寒花疏寂历，幽泉微断续。机心久已忘，何事惊麋鹿。
<br>
<br>
<br>
<br>&nbsp;&nbsp; 卷352_49 【雨后晓行独至愚溪北池】柳宗元 
<br>
<br>宿云散洲渚，晓日明村坞。高树临清池，风惊夜来雨。 
<br>予心适无事，偶此成宾主。
<br>
<br>
<br>
<br>&nbsp;&nbsp; 卷352_50 【中夜起望西园值月上】柳宗元 
<br>
<br>觉闻繁露坠，开户临西园。寒月上东岭，泠泠疏竹根。 
<br>石泉远逾响，山鸟时一喧。倚楹遂至旦，寂寞将何言。
<br>
<br>
<br>
<br>&nbsp;&nbsp; 卷352_51 【零陵春望】柳宗元 
<br>
<br>平野春草绿，晓莺啼远林。日晴潇湘渚，云断岣嵝岑。 
<br>仙驾不可望，世途非所任。凝情空景慕，万里苍梧阴。
<br>
<br>
<br>
<br>&nbsp;&nbsp; 卷352_52 【从崔中丞过卢少尹郊居】柳宗元 
<br>
<br>寓居湘岸四无邻，世网难婴每自珍。莳药闲庭延国老， 
<br>开樽虚室值贤人。泉回浅石依高柳，径转垂藤闲绿筠。 
<br>闻道偏为五禽戏，出门鸥鸟更相亲。
<br>
<br>
<br>
<br>&nbsp;&nbsp; 卷352_53 【夏昼偶作】柳宗元 
<br>
<br>南州溽暑醉如酒，隐几熟眠开北牖。
<br>日午独觉无馀声，山童隔竹敲茶臼。
<br>
<br>
<br>
<br>&nbsp;&nbsp; 卷352_54 【雨晴至江渡】柳宗元 
<br>
<br>江雨初晴思远步，日西独向愚溪渡。
<br>渡头水落村径成，撩乱浮槎在高树。
<br>
<br>
<br>
<br>&nbsp;&nbsp; 卷352_55 【江雪】柳宗元 
<br>
<br>千山鸟飞绝，万径人踪灭。孤舟蓑笠翁，独钓寒江雪。
<br>
<br>
<br>
<br>&nbsp;&nbsp; 卷352_56 【冉溪（公易其名为愚溪者是也）】柳宗元 
<br>
<br>少时陈力希公侯，许国不复为身谋。风波一跌逝万里， 
<br>壮心瓦解空缧囚。缧囚终老无馀事，愿卜湘西冉溪地。 
<br>却学寿张樊敬侯，种漆南园待成器。
<br>
<br>
<br>
<br>&nbsp;&nbsp; 卷352_57 【法华寺西亭夜饮（得酒字）】柳宗元 
<br>
<br>祇树夕阳亭，共倾三昧酒。雾暗水连阶，月明花覆牖。 
<br>莫厌尊前醉，相看未白首。
<br>
<br>
<br>
<br>&nbsp;&nbsp; 卷352_58 【戏题石门长老东轩】柳宗元 
<br>
<br>石门长老身如梦，旃檀成林手所种。坐来念念非昔人， 
<br>万遍莲花为谁用。如今七十自忘机，贪爱都忘筋力微。 
<br>莫向东轩春野望，花开日出雉皆飞。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷353_1 【茅檐下始栽竹】柳宗元 
<br>
<br>瘴茅葺为宇，溽暑常侵肌。适有重膇疾，蒸郁宁所宜。 
<br>东邻幸导我，树竹邀凉飔。欣然惬吾志，荷锸西岩垂。 
<br>楚壤多怪石，垦凿力已疲。江风忽云暮，舆曳还相追。 
<br>萧瑟过极浦，旖旎附幽墀。贞根期永固，贻尔寒泉滋。 
<br>夜窗遂不掩，羽扇宁复持。清泠集浓露，枕簟凄已知。 
<br>网虫依密叶，晓禽栖迥枝。岂伊纷嚣间，重以心虑怡。 
<br>嘉尔亭亭质，自远弃幽期。不见野蔓草，蓊蔚有华姿。 
<br>谅无凌寒色，岂与青山辞。
<br>
<br>
<br>&nbsp;&nbsp; 卷353_2 【种仙灵毗（《本草》：淫羊蕾，即仙灵毗也）】柳宗元 
<br>
<br>穷陋阙自养，疠气剧嚣烦。隆冬乏霜霰，日夕南风温。 
<br>杖藜下庭际，曳踵不及门。门有野田吏，慰我飘零魂。 
<br>及言有灵药，近在湘西原。服之不盈旬，蹩躠皆腾鶱。 
<br>笑忭前即吏，为我擢其根。蔚蔚遂充庭，英翘忽已繁。 
<br>晨起自采曝，杵臼通夜喧。灵和理内藏，攻疾贵自源。 
<br>拥覆逃积雾，伸舒委馀暄。奇功苟可征，宁复资兰荪。 
<br>我闻畸人术，一气中夜存。能令深深息，呼吸还归跟。 
<br>疏放固难效，且以药饵论。痿者不忘起，穷者宁复言。 
<br>神哉辅吾足，幸及儿女奔。
<br>
<br>
<br>
<br>&nbsp;&nbsp; 卷353_3 【种朮】柳宗元 
<br>
<br>守闲事服饵，采朮东山阿。东山幽且阻，疲苶烦经过。 
<br>戒徒劚灵根，封植閟天和。违尔涧底石，彻我庭中莎。 
<br>土膏滋玄液，松露坠繁柯。南东自成亩，缭绕纷相罗。 
<br>晨步佳色媚，夜眠幽气多。离忧苟可怡，孰能知其他。 
<br>爨竹茹芳叶，宁虑瘵与瘥。留连树蕙辞，婉娩采薇歌。 
<br>悟拙甘自足，激清愧同波。单豹且理内，高门复如何。
<br>
<br>
<br>
<br>&nbsp;&nbsp; 卷353_4 【种白蘘荷】柳宗元 
<br>
<br>血虫化为疠，夷俗多所神。衔猜每腊毒，谋富不为仁。 
<br>蔬果自远至，杯酒盈肆陈。言甘中必苦，何用知其真。 
<br>华洁事外饰，尤病中州人。钱刀恐贾害，饥至益逡巡。 
<br>窜伏常战栗，怀故逾悲辛。庶氏有嘉草，攻禬事久泯。 
<br>炎帝垂灵编，言此殊足珍。崎岖乃有得，托以全余身。 
<br>纷敷碧树阴，眄睐心所亲。
<br>
<br>
<br>
<br>&nbsp;&nbsp; 卷353_5 【新植海石榴】柳宗元 
<br>
<br>弱植不盈尺，远意驻蓬瀛。月寒空阶曙，幽梦彩云生。 
<br>粪壤擢珠树，莓苔插琼英。芳根閟颜色，徂岁为谁荣。
<br>
<br>
<br>
<br>&nbsp;&nbsp; 卷353_6 【戏题阶前芍药】柳宗元 
<br>
<br>凡卉与时谢，妍华丽兹晨。欹红醉浓露，窈窕留馀春。 
<br>孤赏白日暮，暄风动摇频。夜窗蔼芳气，幽卧知相亲。 
<br>愿致溱洧赠，悠悠南国人。
<br>
<br>
<br>
<br>&nbsp;&nbsp; 卷353_7 【始见白发题所植海石榴】柳宗元 
<br>
<br>几年封植爱芳丛，韵艳朱颜竟不同。
<br>从此休论上春事，看成古木对衰翁。
<br>
<br>
<br>
<br>&nbsp;&nbsp; 卷353_8 【植灵寿木】柳宗元 
<br>
<br>白华照寒水，怡我适野情。前趋问长老，重复欣嘉名。 
<br>蹇连易衰朽，方刚谢经营。敢期齿杖赐，聊且移孤茎。 
<br>丛萼中竞秀，分房外舒英。柔条乍反植，劲节常对生。 
<br>循玩足忘疲，稍觉步武轻。安能事翦伐，持用资徒行。
<br>
<br>
<br>
<br>&nbsp;&nbsp; 卷353_9 【自衡阳移桂十馀本植零陵所住精舍】柳宗元 
<br>
<br>谪官去南裔，清湘绕灵岳。晨登蒹葭岸，霜景霁纷浊。 
<br>离披得幽桂，芳本欣盈握。火耕困烟烬，薪采久摧剥。 
<br>道旁且不愿，岑岭况悠邈。倾筐壅故壤，栖息期鸾鷟。 
<br>路远清凉宫，一雨悟无学。南人始珍重，微我谁先觉。 
<br>芳意不可传，丹心徒自渥。
<br>
<br>
<br>
<br>&nbsp;&nbsp; 卷353_10 【湘岸移木芙蓉植龙兴精舍】柳宗元 
<br>
<br>有美不自蔽，安能守孤根。盈盈湘西岸，秋至风露繁。 
<br>丽影别寒水，秾芳委前轩。芰荷谅难杂，反此生高原。
<br>
<br>
<br>
<br>&nbsp;&nbsp; 卷353_11 【早梅】柳宗元 
<br>
<br>早梅发高树，迥映楚天碧。朔吹飘夜香，繁霜滋晓白。 
<br>欲为万里赠，杳杳山水隔。寒英坐销落，何用慰远客。
<br>
<br>
<br>
<br>&nbsp;&nbsp; 卷353_12 【南中荣橘柚】柳宗元 
<br>
<br>橘柚怀贞质，受命此炎方。密林耀朱绿，晚岁有馀芳。 
<br>殊风限清汉，飞雪滞故乡。攀条何所叹，北望熊与湘。
<br>
<br>
<br>
<br>&nbsp;&nbsp; 卷353_13 【红蕉】柳宗元 
<br>
<br>晚英值穷节，绿润含朱光。以兹正阳色，窈窕凌清霜。 
<br>远物世所重，旅人心独伤。回晖眺林际，摵摵无遗芳。
<br>
<br>
<br>
<br>&nbsp;&nbsp; 卷353_14 【巽公院五咏·净土堂】柳宗元 
<br>
<br>结习自无始，沦溺穷苦源。流形及兹世，始悟三空门。 
<br>华堂开净域，图像焕且繁。清泠焚众香，微妙歌法言。 
<br>稽首愧导师，超遥谢尘昏。
<br>
<br>
<br>
<br>&nbsp;&nbsp; 卷353_15 【巽公院五咏·曲讲堂】柳宗元 
<br>
<br>寂灭本非断，文字安可离。曲堂何为设，高士方在斯。 
<br>圣默寄言宣，分别乃无知。趣中即空假，名相与谁期。 
<br>愿言绝闻得，忘意聊思惟。
<br>
<br>
<br>
<br>&nbsp;&nbsp; 卷353_16 【巽公院五咏·禅堂】柳宗元 
<br>
<br>发地结菁茅，团团抱虚白。山花落幽户，中有忘机客。 
<br>涉有本非取，照空不待析。万籁俱缘生，窅然喧中寂。 
<br>心境本洞如，鸟飞无遗迹。
<br>
<br>
<br>
<br>&nbsp;&nbsp; 卷353_17 【巽公院五咏·芙蓉亭】柳宗元 
<br>
<br>新亭俯朱槛，嘉木开芙蓉。清香晨风远，溽彩寒露浓。 
<br>潇洒出人世，低昂多异容。尝闻色空喻，造物谁为工。 
<br>留连秋月晏，迢递来山钟。
<br>
<br>
<br>
<br>&nbsp;&nbsp; 卷353_18 【巽公院五咏·苦竹桥】柳宗元 
<br>
<br>危桥属幽径，缭绕穿疏林。迸箨分苦节，轻筠抱虚心。 
<br>俯瞰涓涓流，仰聆萧萧吟。差池下烟日，嘲哳鸣山禽。 
<br>谅无要津用，栖息有馀阴。
<br>
<br>
<br>
<br>&nbsp;&nbsp; 卷353_19 【梅雨】柳宗元 
<br>
<br>梅实迎时雨，苍茫值晚春。愁深楚猿夜，梦断越鸡晨。 
<br>海雾连南极，江云暗北津。素衣今尽化，非为帝京尘。
<br>
<br>
<br>
<br>&nbsp;&nbsp; 卷353_20 【零陵早春】柳宗元 
<br>
<br>问春从此去，几日到秦原。凭寄还乡梦，殷勤入故园。
<br>
<br>
<br>
<br>&nbsp;&nbsp; 卷353_21 【田家三首】柳宗元 
<br>
<br>蓐食徇所务，驱牛向东阡。鸡鸣村巷白，夜色归暮田。 
<br>札札耒耜声，飞飞来乌鸢。竭兹筋力事，持用穷岁年。 
<br>尽输助徭役，聊就空自眠。子孙日已长，世世还复然。
<br>
<br>篱落隔烟火，农谈四邻夕。庭际秋虫鸣，疏麻方寂历。 
<br>蚕丝尽输税，机杼空倚壁。里胥夜经过，鸡黍事筵席。 
<br>各言官长峻，文字多督责。东乡后租期，车毂陷泥泽。 
<br>公门少推恕，鞭朴恣狼藉。努力慎经营，肌肤真可惜。 
<br>迎新在此岁，唯恐踵前迹。
<br>
<br>古道饶蒺藜，萦回古城曲。蓼花被堤岸，陂水寒更绿。 
<br>是时收获竟，落日多樵牧。风高榆柳疏，霜重梨枣熟。 
<br>行人迷去住，野鸟竞栖宿。田翁笑相念，昏黑慎原陆。 
<br>今年幸少丰，无厌饘与粥。
<br>
<br>
<br>
<br>&nbsp;&nbsp; 卷353_22 【行路难三首】柳宗元 
<br>
<br>君不见夸父逐日窥虞渊，跳踉北海超昆仑。 
<br>披霄决汉出沆漭，瞥裂左右遗星辰。须臾力尽道渴死。 
<br>狐鼠蜂蚁争噬吞。北方竫人长九寸，开口抵掌更笑喧。 
<br>啾啾饮食滴与粒，生死亦足终天年。睢盱大志小成遂， 
<br>坐使儿女相悲怜。
<br>
<br>虞衡斤斧罗千山，工命采斫杙与椽。深林土剪十取一， 
<br>百牛连鞅摧双辕。万围千寻妨道路，东西蹶倒山火焚。 
<br>遗馀毫末不见保，躏跞涧壑何当存。群材未成质已夭， 
<br>突兀哮豁空岩峦。柏梁天灾武库火，匠石狼顾相愁冤。 
<br>君不见南山栋梁益稀少，爱材养育谁复论。
<br>
<br>飞雪断道冰成梁，侯家炽炭雕玉房。蟠龙吐耀虎喙张， 
<br>熊蹲豹踯争低昂。攒峦丛崿射朱光，丹霞翠雾飘奇香。 
<br>美人四向回明珰，雪山冰谷晞太阳。星躔奔走不得止， 
<br>奄忽双燕栖虹梁。风台露榭生光饰，死灰弃置参与商。 
<br>盛时一去贵反贱，桃笙葵扇安可当。
<br>
<br>
<br>
<br>&nbsp;&nbsp; 卷353_23 【闻籍田有感】柳宗元 
<br>
<br>天田不日降皇舆，留滞长沙岁又除。
<br>宣室无由问釐事，周南何处托成书。
<br>
<br>
<br>
<br>&nbsp;&nbsp; 卷353_24 【跂乌词】柳宗元 
<br>
<br>城上日出群乌飞，鸦鸦争赴朝阳枝。刷毛伸翼和且乐， 
<br>尔独落魄今何为，无乃慕高近白日，三足妒尔令尔疾。 
<br>无乃饥啼走道旁，贪鲜攫肉人所伤。翘肖独足下丛薄， 
<br>口衔低枝始能跃。还顾泥涂备蝼蚁，仰看栋梁防燕雀。 
<br>左右六翮利如刀，踊身失势不得高。支离无趾犹自免， 
<br>努力低飞逃后患。
<br>
<br>
<br>
<br>&nbsp;&nbsp; 卷353_25 【笼鹰词】柳宗元 
<br>
<br>凄风淅沥飞严霜，苍鹰上击翻曙光。云披雾裂虹蜺断， 
<br>霹雳掣电捎平冈。砉然劲翮翦荆棘，下攫狐兔腾苍茫。 
<br>爪毛吻血百鸟逝，独立四顾时激昂。炎风溽暑忽然至， 
<br>羽翼脱落自摧藏。草中狸鼠足为患，一夕十顾惊且伤。 
<br>但愿清商复为假，拔去万累云间翔。
<br>
<br>
<br>
<br>&nbsp;&nbsp; 卷353_26 【放鹧鸪词】柳宗元 
<br>
<br>楚越有鸟甘且腴，嘲嘲自名为鹧鸪。徇媒得食不复虑， 
<br>机械潜发罹罝罦。羽毛摧折触笼籞，烟火煽赫惊庖厨。 
<br>鼎前芍药调五味，膳夫攘腕左右视。齐王不忍觳觫牛， 
<br>简子亦放邯郸鸠。二子得意犹念此，况我万里为孤囚。 
<br>破笼展翅当远去，同类相呼莫相顾。
<br>
<br>
<br>
<br>&nbsp;&nbsp; 卷353_27 【龟背戏】柳宗元 
<br>
<br>长安新技出宫掖，喧喧初遍王侯宅。玉盘滴沥黄金钱， 
<br>皎如文龟丽秋天。八方定位开神卦，六甲离离齐上下。 
<br>投变转动玄机卑，星流霞破相参差。四分五裂势未已， 
<br>出无入有谁能知。乍惊散漫无处所，须臾罗列已如故。 
<br>徒言万事有盈虚，终朝一掷知胜负。修门象棋不复贵， 
<br>魏宫妆奁世所弃。岂如瑞质耀奇文，愿持千岁寿吾君。 
<br>庙堂巾笥非余慕，钱刀儿女徒纷纷。
<br>
<br>
<br>
<br>&nbsp;&nbsp; 卷353_28 【闻黄鹂】柳宗元 
<br>
<br>倦闻子规朝暮声，不意忽有黄鹂鸣。一声梦断楚江曲， 
<br>满眼故园春意生。目极千里无山河，麦芒际天摇清波。 
<br>王畿优本少赋役，务闲酒熟饶经过。此时晴烟最深处， 
<br>舍南巷北遥相语。翻日迥度昆明飞，凌风邪看细柳翥。 
<br>我今误落千万山，身同伧人不思还。乡禽何事亦来此， 
<br>令我生心忆桑梓。闭声回翅归务速，西林紫椹行当熟。
<br>
<br>
<br>
<br>&nbsp;&nbsp; 卷353_29 【浑鸿胪宅闻歌效白纻】柳宗元 
<br>
<br>翠帷双卷出倾城，龙剑破匣霜月明。朱唇掩抑悄无声， 
<br>金簧玉磬宫中生。下沉秋火激太清，天高地迥凝日晶， 
<br>羽觞荡漾何事倾。
<br>
<br>
<br>
<br>&nbsp;&nbsp; 卷353_30 【杨白花】柳宗元 
<br>
<br>杨白花，风吹渡江水。坐令宫树无颜色， 
<br>摇荡春光千万里。茫茫晓日下长秋，哀歌未断城鸦起。
<br>
<br>
<br>
<br>&nbsp;&nbsp; 卷353_31 【渔翁】柳宗元 
<br>
<br>渔翁夜傍西岩宿，晓汲清湘燃楚竹。烟销日出不见人， 
<br>欸乃一声山水绿。回看天际下中流，岩上无心云相逐。
<br>
<br>
<br>
<br>&nbsp;&nbsp; 卷353_32 【饮酒】柳宗元 
<br>
<br>今夕少愉乐，起坐开清尊。举觞酹先酒，为我驱忧烦。 
<br>须臾心自殊，顿觉天地暄。连山变幽晦，绿水函晏温。 
<br>蔼蔼南郭门，树木一何繁。清阴可自庇，竟夕闻佳言。 
<br>尽醉无复辞，偃卧有芳荪。彼哉晋楚富，此道未必存。
<br>
<br>
<br>
<br>&nbsp;&nbsp; 卷353_33 【读书】柳宗元 
<br>
<br>幽沉谢世事，俯默窥唐虞。上下观古今，起伏千万途。 
<br>遇欣或自笑，感戚亦以吁。缥帙各舒散，前后互相逾。 
<br>瘴痾扰灵府，日与往昔殊。临文乍了了，彻卷兀若无。 
<br>竟夕谁与言，但与竹素俱。倦极便倒卧，熟寐乃一苏。 
<br>欠伸展肢体，吟咏心自愉。得意适其适，非愿为世儒。 
<br>道尽即闭口，萧散捐囚拘。巧者为我拙，智者为我愚。 
<br>书史足自悦，安用勤与劬。贵尔六尺躯，勿为名所驱。
<br>
<br>
<br>
<br>&nbsp;&nbsp; 卷353_34 【感遇二首（永州作）】柳宗元 
<br>
<br>西陆动凉气，惊乌号北林。栖息岂殊性，集枯安可任。 
<br>鸿鹄去不返，勾吴阻且深。徒嗟日沉湎，丸鼓骛奇音。 
<br>东海久摇荡，南风已駸駸。坐使青天暮，小星愁太阴。 
<br>众情嗜奸利，居货捐千金。危根一以振，齐斧来相寻。 
<br>揽衣中夜起，感物涕盈襟。微霜众所践，谁念岁寒心。
<br>
<br>旭日照寒野，pL斯起蒿莱。啁啾有馀乐，飞舞西陵隈。 
<br>回风旦夕至，零叶委陈荄。所栖不足恃，鹰隼纵横来。
<br>
<br>
<br>
<br>&nbsp;&nbsp; 卷353_35 【咏史】柳宗元 
<br>
<br>燕有黄金台，远致望诸君。嗛嗛事强怨，三岁有奇勋。 
<br>悠哉辟疆理，东海漫浮云。宁知世情异，嘉谷坐熇焚。 
<br>致令委金石，谁顾蠢蠕群。风波欻潜构，遗恨意纷纭。 
<br>岂不善图后，交私非所闻。为忠不顾内，晏子亦垂文。
<br>
<br>
<br>
<br>&nbsp;&nbsp; 卷353_36 【咏三良】柳宗元 
<br>
<br>束带值明后，顾盼流辉光。一心在陈力，鼎列夸四方。 
<br>款款效忠信，恩义皎如霜。生时亮同体，死没宁分张。 
<br>壮躯闭幽隧，猛志填黄肠。殉死礼所非，况乃用其良。 
<br>霸基弊不振，晋楚更张皇。疾病命固乱，魏氏言有章。 
<br>从邪陷厥父，吾欲讨彼狂。
<br>
<br>
<br>
<br>&nbsp;&nbsp; 卷353_37 【咏荆轲】柳宗元 
<br>
<br>燕秦不两立，太子已为虞。千金奉短计，匕首荆卿趋。 
<br>穷年徇所欲，兵势且见屠。微言激幽愤，怒目辞燕都。 
<br>朔风动易水，挥爵前长驱。函首致宿怨，献田开版图。 
<br>炯然耀电光，掌握罔正夫。造端何其锐，临事竟趑趄。 
<br>长虹吐白日，仓卒反受诛。按剑赫凭怒，风雷助号呼。 
<br>慈父断子首，狂走无容躯。夷城芟七族，台观皆焚污。 
<br>始期忧患弭，卒动灾祸枢。秦皇本诈力，事与桓公殊。 
<br>奈何效曹子，实谓勇且愚。世传故多谬，太史征无且。
<br>
<br>
<br>
<br>&nbsp;&nbsp; 卷353_38 【掩役夫张进骸】柳宗元 
<br>
<br>生死悠悠尔，一气聚散之。偶来纷喜怒，奄忽已复辞。 
<br>为役孰贱辱，为贵非神奇。一朝纩息定，枯朽无妍媸。 
<br>生平勤皂枥，剉秣不告疲。既死给槥椟，葬之东山基。 
<br>奈何值崩湍，荡析临路垂。髐然暴百骸，散乱不复支。 
<br>从者幸告余，眷之涓然悲。猫虎获迎祭，犬马有盖帷。 
<br>伫立唁尔魂，岂复识此为。畚锸载埋瘗，沟渎护其危。 
<br>我心得所安，不谓尔有知。掩骼著春令，兹焉适其时。 
<br>及物非吾事，聊且顾尔私。
<br>
<br>
<br>
<br>&nbsp;&nbsp; 卷353_39 【省试观庆云图诗】柳宗元 
<br>
<br>设色既成象，卿云示国都。九天开秘祉，百辟赞嘉谟。 
<br>抱日依龙衮，非烟近御炉。高标连汗漫，迥望接虚无。 
<br>裂素荣光发，舒华瑞色敷。恒将配尧德，垂庆代河图。
<br>
<br>
<br>
<br>&nbsp;&nbsp; 卷353_40 【春怀故园】柳宗元 
<br>
<br>九扈鸣已晚，楚乡农事春。悠悠故池水，空待灌园人。
<br>
<br>
<br>
<br>
<br>
<br>
<br>
<br>&nbsp;&nbsp; 卷354_1 【团扇歌】刘禹锡 
<br>
<br>团扇复团扇，奉君清暑殿。秋风入庭树，从此不相见。 
<br>上有乘鸾女，苍苍虫网遍。明年入怀袖，别是机中练。
<br>
<br>
<br>&nbsp;&nbsp; 卷354_2 【宜城歌】刘禹锡 
<br>
<br>野水绕空城，行尘起孤驿。荒台侧生树，石碣阳镌额。 
<br>靡靡度行人，温风吹宿麦。
<br>
<br>
<br>
<br>&nbsp;&nbsp; 卷354_3 【顺阳歌】刘禹锡 
<br>
<br>朝辞官军驿，前望顺阳路。野水啮荒坟，秋虫镂宫树。 
<br>曾闻天宝末，胡马西南骛。城守鲁将军，拔城从此去。
<br>
<br>
<br>
<br>&nbsp;&nbsp; 卷354_4 【莫瑶歌】刘禹锡 
<br>
<br>莫瑶自生长，名字无符籍。市易杂鲛人，婚姻通木客。 
<br>星居占泉眼，火种开山脊。夜渡千仞谿，含沙不能射。
<br>
<br>
<br>
<br>&nbsp;&nbsp; 卷354_5 【度桂岭歌】刘禹锡 
<br>
<br>桂阳岭，下下复高高。人稀鸟兽骇，地远草木豪。 
<br>寄言迁金子，知余歌者劳。
<br>
<br>
<br>
<br>&nbsp;&nbsp; 卷354_6 【插田歌】刘禹锡 
<br>
<br>冈头花草齐，燕子东西飞。田塍望如线，白水光参差。 
<br>农妇白纻裙，农父绿蓑衣。齐唱郢中歌，嘤伫如竹枝。 
<br>但闻怨响音，不辨俚语词。时时一大笑，此必相嘲嗤。 
<br>水平苗漠漠，烟火生墟落。黄犬往复还，赤鸡鸣且啄。 
<br>路旁谁家郎，乌帽衫袖长。自言上计吏，年幼离帝乡。 
<br>田夫语计吏，君家侬定谙。一来长安道，眼大不相参。 
<br>计吏笑致辞，长安真大处。省门高轲峨，侬入无度数。 
<br>昨来补卫士，唯用筒竹布。君看二三年，我作官人去。
<br>
<br>
<br>
<br>&nbsp;&nbsp; 卷354_7 【葡萄歌（一作蒲桃）】刘禹锡 
<br>
<br>野田生葡萄，缠绕一枝高。移来碧墀下，张王日日高。 
<br>分岐浩繁缛，修蔓蟠诘曲。扬翘向庭柯，意思如有属。 
<br>为之立长檠，布濩当轩绿。米液溉其根，理疏看渗漉。 
<br>繁葩组绶结，悬实珠玑蹙。马乳带轻霜，龙鳞曜初旭。 
<br>有客汾阴至，临堂瞪双目。自言我晋人，种此如种玉。 
<br>酿之成美酒，令人饮不足。为君持一斗，往取凉州牧。
<br>
<br>
<br>
<br>&nbsp;&nbsp; 卷354_8 【蛮子歌】刘禹锡 
<br>
<br>蛮语钩輈音，蛮衣斑斓布。熏狸掘沙鼠，时节祠盘瓠。 
<br>忽逢乘马客，恍若惊麏顾。腰斧上高山，意行无旧路。
<br>
<br>
<br>
<br>&nbsp;&nbsp; 卷354_9 【马嵬行】刘禹锡 
<br>
<br>绿野扶风道，黄尘马嵬驿。路边杨贵人，坟高三四尺。 
<br>乃问里中儿，皆言幸蜀时。军家诛戚族，天子舍妖姬。 
<br>群吏伏门屏，贵人牵帝衣。低回转美目，风日为无晖。 
<br>贵人饮金屑，倏忽舜英暮。平生服杏丹，颜色真如故。 
<br>属车尘已远，里巷来窥觑。共爱宿妆妍，君王画眉处。 
<br>履綦无复有，履组光未灭。不见岩畔人，空见凌波袜。 
<br>邮童爱踪迹，私手解鞶结。传看千万眼，缕绝香不歇。 
<br>指环照骨明，首饰敌连城。将入咸阳市，犹得贾胡惊。
<br>
<br>
<br>
<br>&nbsp;&nbsp; 卷354_10 【百花行】刘禹锡 
<br>
<br>长安百花时，风景宜轻薄。无人不沽酒，何处不闻乐。 
<br>春风连夜动，微雨凌晓濯。红焰出墙头，雪光映楼角。 
<br>繁紫韵松竹，远黄绕篱落。临路不胜愁，轻烟去何托。 
<br>满庭荡魂魄，照庑成丹渥。烂熳簇颠狂，飘零劝行乐。 
<br>时节易晼晚，清阴覆池阁。唯有安石榴，当轩慰寂寞。
<br>
<br>
<br>
<br>&nbsp;&nbsp; 卷354_11 【壮士行】刘禹锡 
<br>
<br>阴风振寒郊，猛虎正咆哮。徐行出烧地，连吼入黄茅。 
<br>壮士走马去，镫前弯玉弰。叱之使人立，一发如铍交。 
<br>悍睛忽星堕，飞血溅林梢。彪炳为我席，膻腥充我庖。 
<br>里中欣害除，贺酒纷呶号。明日长桥上，倾城看斩蛟。
<br>
<br>
<br>
<br>&nbsp;&nbsp; 卷354_12 【苦雨行】刘禹锡 
<br>
<br>悠悠飞走情，同乐在阳和。岁中三百日，常恐风雨多。 
<br>天人信遐远，时节易蹉跎。洞房有明烛，无乃酣且歌。
<br>
<br>
<br>
<br>&nbsp;&nbsp; 卷354_13 【华山歌】刘禹锡 
<br>
<br>洪垆作高山，元气鼓其橐。俄然神功就，峻拔在寥廓。 
<br>灵迹露指爪，杀气见棱角。凡木不敢生，神仙聿来托。 
<br>天资帝王宅，以我为关钥。能令下国人，一见换神骨。 
<br>高山固无限，如此方为岳。丈夫无特达，虽贵犹碌碌。
<br>
<br>
<br>
<br>&nbsp;&nbsp; 卷354_14 【抛球乐词】刘禹锡 
<br>
<br>五彩绣团圆，登君玳瑁筵。最宜红烛下，偏称落花前。 
<br>上客如先起，应须赠一船。春早见花枝，朝朝恨发迟。 
<br>及看花落后，却忆未开时。幸有抛球乐，一杯君莫辞。
<br>
<br>
<br>
<br>&nbsp;&nbsp; 卷354_15 【华清词（一作华清宫词）】刘禹锡 
<br>
<br>日出骊山东，裴回照温泉。楼台影玲珑，稍稍开白烟。 
<br>言昔太上皇，常居此祈年。风中闻清乐，往往来列仙。 
<br>翠华入五云，紫气归上玄。哀哀生人泪，泣尽弓剑前。 
<br>圣道本自我，凡情徒颙然。小臣感玄化，一望青冥天。
<br>
<br>
<br>
<br>&nbsp;&nbsp; 卷354_16 【送春曲三首】刘禹锡 
<br>
<br>春向晚，春晚思悠哉。风云日已改，花叶自相催。 
<br>漠漠空中去，何时天际来。
<br>
<br>春已暮，冉冉如人老，映叶见残花，连天是青草。 
<br>可怜桃与李，从此同桑枣。
<br>
<br>春景去，此去何时回。游人千万恨，落日上高台。 
<br>寂寞繁花尽，流莺归莫来。
<br>
<br>
<br>
<br>&nbsp;&nbsp; 卷354_17 【初夏曲三首】刘禹锡 
<br>
<br>铜壶方促夜，斗柄暂南回。稍嫌单衣重，初怜北户开。 
<br>西园花已尽，新月为谁来。
<br>
<br>时节过繁华，阴阴千万家。巢禽命子戏，园果坠枝斜。 
<br>寂寞孤飞蝶，窥丛觅晚花。
<br>
<br>绿水风初暖，青林露早晞。麦陇雉朝雊，桑野人暮归。 
<br>百舌悲花尽，平芜来去飞。
<br>
<br>
<br>
<br>&nbsp;&nbsp; 卷354_18 【捣衣曲】刘禹锡 
<br>
<br>爽砧应秋律，繁杵含凄风。一一远相续，家家音不同。 
<br>户庭凝露清，伴侣明月中。长裾委襞积，轻珮垂璁珑。 
<br>汗馀衫更馥，钿移麝半空。报寒惊边雁，促思闻候虫。 
<br>天狼正芒角，虎落定相攻。盈箧寄何处，征人如转蓬。
<br>
<br>
<br>
<br>&nbsp;&nbsp; 卷354_19 【畬田行】刘禹锡 
<br>
<br>何处好畬田，团团缦山腹。钻龟得雨卦，上山烧卧木。 
<br>惊麏走且顾，群雉声咿喔。红焰远成霞，轻煤飞入郭。 
<br>风引上高岑，猎猎度青林。青林望靡靡，赤光低复起。 
<br>照潭出老蛟，爆竹惊山鬼。夜色不见山，孤明星汉间。 
<br>如星复如月，俱逐晓风灭。本从敲石光，遂至烘天热。 
<br>下种暖灰中，乘阳拆牙孽。苍苍一雨后，苕颖如云发。 
<br>巴人拱手吟，耕耨不关心。由来得地势，径寸有馀金。
<br>
<br>
<br>
<br>&nbsp;&nbsp; 卷354_20 【鶗鴂吟】刘禹锡 
<br>
<br>朝阳有鸣凤，不闻千万祀。鶗鴂催众芳，晨间先入耳。 
<br>秋风白露晞，从是尔啼时。如何上春日，唧唧满庭飞。
<br>
<br>
<br>
<br>&nbsp;&nbsp; 卷354_21 【观云篇】刘禹锡 
<br>
<br>兴云感阴气，疾足如见机。晴来意态行，有若功成归。 
<br>葱茏含晚景，洁白凝秋晖。夜深度银汉，漠漠仙人衣。
<br>
<br>
<br>
<br>&nbsp;&nbsp; 卷354_22 【养鸷词】刘禹锡 
<br>
<br>养鸷非玩形，所资击鲜力。少年昧其理，日日哺不息。 
<br>探雏网黄口，旦暮有馀食。宁知下鞲时，翅重飞不得。 
<br>毰毸止林表，狡兔自南北。饮啄既已盈，安能劳羽翼。
<br>
<br>
<br>
<br>&nbsp;&nbsp; 卷354_23 【别友人后得书因以诗赠】刘禹锡 
<br>
<br>前时送君去，挥手青门桥。路转不相见，犹闻马萧萧。 
<br>今得出关书，行程日已遥。春还迟君至，共结芳兰苕。
<br>
<br>
<br>
<br>&nbsp;&nbsp; 卷354_24 【送华阴尉张苕赴邕府使幕（张即燕公之孙，顷坐事除名）】刘禹锡 
<br>
<br>昔忝南宫郎，往来东观频。尝披燕公传，耸若窥三辰。 
<br>翊圣崇国本，像贤正朝伦。高视缅今古，清风夐无邻。 
<br>兰锜照通衢，一家十朱轮。酂国嗣侯绝，韦卿世业贫。 
<br>夫子承大名，少年振芳尘。青袍仙掌下，矫首凌烟旻。 
<br>公冶本非罪，潘郎一为民。风霜苦摇落，坚白无缁磷。 
<br>一旦逢良时，天光烛幽沦。重为长裾客，佐彼观风臣。 
<br>分野穷禹画，人烟过虞巡。不言此行远，所乐相知新。 
<br>雨起巫山阳，鸟鸣湘水滨。离筵出苍莽，别曲多悲辛。 
<br>今朝一杯酒，明日千里人。从此孤舟去，悠悠天海春。
<br>
<br>
<br>
<br>&nbsp;&nbsp; 卷354_25 【送湘阳熊判官孺登府罢归钟陵因寄呈江西裴中丞二十三兄】刘禹锡 
<br>
<br>射策志未就，从事岁云除。箧留马卿赋，袖有刘弘书。 
<br>忽见夏木深，怅然忆吾庐。复持州民刺，归谒专城居。 
<br>君家诚易知，胜绝倾里闾。人言北郭生，门有卿相舆。 
<br>钟陵霭千里，带郭西江水。朱槛照河宫，旗亭绿云里。 
<br>前年初缺守，慎简由宸扆。临轩弄郡章，得人方付此。 
<br>是时左冯翊，天下第一理。贵臣持牙璋，优诏发青纸。 
<br>迎风奸吏免，先令疲人喜。何武劾腐儒，陈蕃礼高士。 
<br>昔升君子堂，腰下绶犹黄。汾阴有宝气，赤堇多奇铓。 
<br>束简下曲台，佩鞬来历阳。绮筵陪一笑，兰室袭馀芳。 
<br>风水忽异势，江湖遂相忘。因君倘借问，为话老沧浪。
<br>
<br>
<br>
<br>&nbsp;&nbsp; 卷354_26 【送韦秀才道冲赴制举】刘禹锡 
<br>
<br>惊禽一辞巢，栖息无少安。秋扇一离手，流尘蔽霜纨。 
<br>故侣不可追，凉风日已寒。远逢杜陵士，别尽平生欢。 
<br>逐客无印绶，楚江多芷兰。因居暇时游，长铗不复弹。 
<br>阅书南轩霁，縆瑟清夜阑。万境身外寂，一杯腹中宽。 
<br>伊昔玄宗朝，冬卿冠鸳鸾。肃穆升内殿，从容领儒冠。 
<br>游夏无措词，阳秋垂不刊。至今群玉府，学者空纵观。 
<br>世人希德门，揭若攀峰峦。之子尚明训，锵如振琅玕。 
<br>一旦西上书，斑衣拂征鞍。荆台宿暮雨，汉水浮春澜。 
<br>君门起天中，多士如星攒。烟霞覆双阙，抃舞罗千官。 
<br>清漏滴铜壶，仙厨下雕槃。荧煌仰金榜，错落濡飞翰。 
<br>古来才杰士，所嗟遭时难。一鸣从此始，相望青云端。
<br>
<br>
<br>
<br>&nbsp;&nbsp; 卷354_27 【送李策秀才还湖南，因寄幕中亲故兼简衡州吕八郎中】刘禹锡 
<br>
<br>深春风日净，昼长幽鸟鸣。仆夫前致词，门有白面生。 
<br>摄衣相问讯，解带坐南荣。端志见眉睫，苦言发精诚。 
<br>因出怀中文，调孤词亦清。悄如促柱弦，掩抑多不平。 
<br>乃言本蜀士，世降岷山灵。前人秉艺文，高视来上京。 
<br>曳绶司徒府，所从信国桢。析薪委宝林，善响继家声。 
<br>何处翳附郭，几人思郈成。云天望乔木，风水悲流萍。 
<br>前与计吏西，始列贡士名。森然就笔札，从试春官卿。 
<br>帝城岐路多，万足伺晨星。茫茫风尘中，工拙同有营。 
<br>寒女劳夜织，山苗荣寸茎。侯门方击钟，衣褐谁将迎。 
<br>弱羽果摧颓，壮心郁怦怦。谅无蟠木容，聊复蓬累行。 
<br>昨日讯灵龟，繇言利艰贞。当求舍拔中，必在审己明。 
<br>誓将息薄游，焦思穷笔精。莳兰在幽渚，安得扬芬馨。 
<br>曰余摧落者，散质负华缨。一聆苦辛词，再动伊郁情。 
<br>身弃言不动，爱才心尚惊。恨无羊角风，使尔化北溟。 
<br>论罢情益亲，涉旬忘归程。日携邑中客，闲眺江上城。 
<br>昼憩命金罍，宵谈转璿衡。薰风香麈尾，月露濡桃笙。 
<br>忽被戒羸骖，薄言事南征。火云蔚千里，旅思浩已盈。 
<br>湘江含碧虚，衡岭浮翠晶。岂伊山水异，适与人事并。 
<br>油幕侣昆丘，粲然叠瑶琼。庾楼见清月，孔坐多绿醽。 
<br>复有衡山守，本自云龙庭。抗志在灵府，发越侔咸英。 
<br>一挥出荥阳，惠彼嗤嗤氓。隼旟辞灞水，居者皆涕零。 
<br>惟昔与伊人，交欢经宿龄。一从云雨散，滋我鄙吝萌。 
<br>北渚不堪愁，南音谁复听。离忧若去水，浩漾无时停。 
<br>尝闻祝融峰，上有神禹铭。古石琅玕姿，秘文螭虎形。 
<br>圣功奠远服，神物拥休祯。贤人在其下，仿佛疑蓬瀛。 
<br>君行历郡斋，大袂拂双旌。饰容遇朗鉴，肝鬲可以呈。 
<br>昔日马相如，临邛坐尽倾。勉君刷羽翰，蚤取凌青冥。
<br>
<br>
<br>
<br>&nbsp;&nbsp; 卷354_28 【送张盥赴举诗】刘禹锡 
<br>
<br>尔生始悬弧，我作座上宾。引箸举汤饼，祝词天麒麟。 
<br>今成一丈夫，坎坷愁风尘。长裾来谒我，自号庐山人。 
<br>道旧与抚孤，悄然伤我神。依依见眉睫，嘿嘿含悲辛。 
<br>永怀同年友，追想出谷晨。三十二君子，齐飞凌烟旻。 
<br>曲江一会时，后会已凋沦。况今三十载，阅世难重陈。 
<br>盛时一已过，来者日日新。不如摇落树，重有明年春。 
<br>火后见琮璜，霜馀识松筠。肃风乃独秀，武部亦绝伦。 
<br>尔今持我诗，西见二重臣。成贤必念旧，保贵在安贫。 
<br>清时为丞郎，气力侔陶钧。乞取斗升水，因之云汉津。
<br>
<br>
<br>
<br>&nbsp;&nbsp; 卷354_29 【和州送钱侍御自宣州幕拜官便于华州觐省】刘禹锡 
<br>
<br>五彩绣衣裳，当年正相称。春风旧关路，归去真多兴。 
<br>兰陔行可采，莲府犹回瞪。杨家绀幰迎，谢守瑶华赠。 
<br>御街草泛滟，台柏烟含凝。曾是平生游，无因理归乘。
<br>
<br>
<br>
<br>&nbsp;&nbsp; 卷354_30 【送僧方及南谒柳员外】刘禹锡 
<br>
<br>昔事庐山远，精舍虎溪东。朝阳照瀑水，楼阁虹霓中。 
<br>骋望羡游云，振衣若秋蓬。旧房闭松月，远思吟江风。 
<br>古寺历头陀，奇峰扳祝融。南登小桂岭，却望归塞鸿。 
<br>衣裓贮文章，自言学雕虫。抢榆念陵厉，覆篑图穹崇。 
<br>远郡多暇日，有诗访禅宫。石门耸峭绝，竹院含空濛。 
<br>幽响滴岩溜，晴芳飘野丛。海云悬飓母，山果属狙公。 
<br>忽忆吴兴郡，白蘋正葱茏。愿言挹风采，邈若窥华嵩。 
<br>桂水夏澜急，火山宵焰红。三衣濡菌露，一锡飞烟空。 
<br>勿谓翻译徒，不为文雅雄。古来赏音者，燋爨得孤桐。
<br>
<br>
<br>
<br>&nbsp;&nbsp; 卷354_31 【送惟良上人】刘禹锡 
<br>
<br>高斋洒寒水，是夕山僧至。玄牝无关锁，琼书舍文字。 
<br>灯明香满室，月午霜凝地。语到不言时，世间人尽睡。
<br>
<br>
<br>
<br>&nbsp;&nbsp; 卷354_32 【翠微寺有感】刘禹锡 
<br>
<br>吾王昔游幸，离宫云际开。朱旗迎夏早，凉轩避暑来。 
<br>汤饼赐都尉，寒冰颁上才。龙髯不可望，玉座生尘埃。
<br>
<br>
<br>
<br>&nbsp;&nbsp; 卷354_33 【观柘枝舞二首】刘禹锡 
<br>
<br>胡服何葳蕤，仙仙登绮墀。神飙猎红蕖，龙烛映金枝。 
<br>垂带覆纤腰，安钿当妩眉。翘袖中繁鼓，倾眸溯华榱。 
<br>燕秦有旧曲，淮南多冶词。欲见倾城处，君看赴节时。
<br>
<br>山鸡临清镜，石燕赴遥津。何如上客会，长袖入华裀。 
<br>体轻似无骨，观者皆耸神。曲尽回身处，层波犹注人。
<br>
<br>
<br>
<br>&nbsp;&nbsp; 卷354_34 【连州腊日观莫徭猎西山】刘禹锡 
<br>
<br>海天杀气薄，蛮军步伍嚣。林红叶尽变，原黑草初烧。 
<br>围合繁钲息，禽兴大旆摇。张罗依道口，嗾犬上山腰。 
<br>猜鹰虑奋迅，惊鹿时跼跳。瘴云四面起，腊雪半空消。 
<br>箭头馀鹄血，鞍傍见雉翘。日暮还城邑，金笳发丽谯。
<br>
<br>
<br>
<br>&nbsp;&nbsp; 卷354_35 【寄陕州姚中丞（时分司东都）】刘禹锡 
<br>
<br>八月天气肃，二陵风雨收。旌旗阙下来，云日关东秋。 
<br>禹迹想前事，汉台馀故丘。徘徊襟带地，左右帝王州。 
<br>留滞悲昔老，恩光荣彻侯。相思望棠树，一寄商声讴。
<br>
<br>
<br>
<br>&nbsp;&nbsp; 卷354_36 【奉酬湖州崔郎中见寄五韵】刘禹锡 
<br>
<br>山阳昔相遇，灼灼晨葩鲜。同游翰墨场，和乐埙篪然。 
<br>一落名宦途，浩如乘风船。行当衰暮日，卧理淮海边。 
<br>犹期谢病后，共乐桑榆年。
<br>
<br>
<br>
<br>&nbsp;&nbsp; 卷354_37 【学阮公体三首】刘禹锡 
<br>
<br>少年负志气，信道不从时。只言绳自直，安知室可欺。 
<br>百胜难虑敌，三折乃良医。人生不失意，焉能慕知己。
<br>
<br>朔风悲老骥，秋霜动鸷禽。出门有远道，平野多层阴。 
<br>灭没驰绝塞，振迅拂华林。不因感衰节，安能激壮心。
<br>
<br>昔贤多使气，忧国不谋身。目览千载事，心交上古人。 
<br>侯门有仁义，灵台多苦辛。不学腰如磬，徒使甑生尘。
<br>
<br>
<br>
<br>&nbsp;&nbsp; 卷354_38 【秋晚题湖城驿池上亭】刘禹锡 
<br>
<br>秋次池上馆，林塘照南荣。尘衣纷未解，幽思浩已盈。 
<br>风莲坠故萼，露菊含晚英。恨为一夕客，愁听晨鸡鸣。
<br>
<br>
<br>
<br>&nbsp;&nbsp; 卷354_39 【贾客词】刘禹锡 
<br>
<br>贾客无定游，所游唯利并。眩俗杂良苦，乘时取重轻。 
<br>心计析秋毫，摇钩侔悬衡。锥刀既无弃，转化日已盈。 
<br>邀福祷波神，施财游化城。妻约雕金钏，女垂贯珠缨。 
<br>高赀比封君，奇货通幸卿。趋时鸷鸟思，藏镪盘龙形。 
<br>大艑浮通川，高楼次旗亭。行止皆有乐，关梁自无征。 
<br>农夫何为者，辛苦事寒耕。
<br>
<br>
<br>
<br>&nbsp;&nbsp; 卷354_40 【调瑟词】刘禹锡 
<br>
<br>调瑟在张弦，弦平音自足。朱弦二十五，缺一不成曲。 
<br>美人爱高张，瑶轸再三促。上弦虽独响，下应不相属。 
<br>日暮声未和，寂寥一枯木。却顾膝上弦，流泪难相续。
<br>
<br>
<br>
<br>&nbsp;&nbsp; 卷354_41 【读张曲江集作】刘禹锡 
<br>
<br>圣言贵忠恕，至道重观身。法在何所恨，色相斯为仁。 
<br>良时难久恃，阴谪岂无因。寂寞韶阳庙，魂归不见人。
<br>
<br>
<br>
<br>&nbsp;&nbsp; 卷354_42 【偶作二首】刘禹锡 
<br>
<br>终朝对尊酒，嗜兴非嗜甘。终日偶众人，纵言不纵谈。 
<br>世情闲静见，药性病多谙。寄谢嵇中散，予无甚不堪。
<br>
<br>万卷堆床书，学者识其真。万里长江水，征夫渡要津。 
<br>养生非但药，悟佛不因人。燕石何须辨，逢时即至珍。
<br>
<br>
<br>
<br>&nbsp;&nbsp; 卷354_43 【昏镜词】刘禹锡 
<br>
<br>昏镜非美金，漠然丧其晶。陋容多自欺，谓若他镜明。 
<br>瑕疵既不见，妍态随意生。一日四五照，自言美倾城。 
<br>饰带以纹绣，装匣以琼瑛。秦宫岂不重，非适乃为轻。
<br>
<br>
<br>
<br>&nbsp;&nbsp; 卷354_44 【咏古二首有所寄】刘禹锡 
<br>
<br>车音想辚辚，不见綦下尘。可怜平阳第，歌舞娇青春。 
<br>金屋容色在，文园词赋新。一朝复得幸，应知失意人。
<br>
<br>寂寥照镜台，遗基古南阳。真人昔来游，翠凤相随翔。 
<br>目成在桑野，志遂贮椒房。岂无三千女，初心不可忘。
<br>
<br>
<br>
<br>&nbsp;&nbsp; 卷354_45 【磨镜篇】刘禹锡 
<br>
<br>流尘翳明镜，岁久看如漆。门前负局人，为我一磨拂。 
<br>萍开绿池满，晕尽金波溢。白日照空心，圆光走幽室。 
<br>山神妖气沮，野魅真形出。却思未磨时，瓦砾来唐突。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
