<HTML>
<HEAD>
<TITLE>全唐诗 卷438-440 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷438-440</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷438-440</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6148"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷438-440')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷438-440]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷438_1 【渭村退居，寄礼部崔侍郎、翰林钱舍人诗一百韵】白居易 
<br>
<br>圣代元和岁，闲居渭水阳。不才甘命舛，多幸遇时康。 
<br>朝野分伦序，贤愚定否臧。重文疏卜式，尚少弃冯唐。 
<br>由是推天运，从兹乐性场。笼禽放高翥，雾豹得深藏。 
<br>世虑休相扰，身谋且自强。犹须务衣食，未免事农桑。 
<br>薙草通三径，开田占一坊。昼扉扃白版，夜碓扫黄粱。 
<br>隙地治场圃，闲时粪土疆。枳篱编刺夹，薤垄擘科秧。 
<br>穑力嫌身病，农心愿岁穰。朝衣典杯酒，佩剑博牛羊。 
<br>困倚栽松锸，饥提采蕨筐。引泉来后涧，移竹下前冈。 
<br>生计虽勤苦，家资甚渺茫。尘埃常满甑，钱帛少盈囊。 
<br>弟病仍扶杖，妻愁不出房。传衣念蓝缕，举案笑糟糠。 
<br>犬吠村胥闹，蝉鸣织妇忙。纳租看县帖，输粟问军仓。 
<br>夕歇攀村树，秋行绕野塘。云容阴惨澹，月色冷悠扬。 
<br>荞麦铺花白，棠梨间叶黄。早寒风摵摵，新霁月苍苍。 
<br>园菜迎霜死，庭芜过雨荒。檐空愁宿燕，壁暗思啼螀。 
<br>眼为看书损，肱因运甓伤。病骸浑似木，老鬓欲成霜。 
<br>少睡知年长，端忧觉夜长。旧游多废忘，往事偶思量。 
<br>忽忆烟霄路，常陪剑履行。登朝思检束，入阁学趋跄。 
<br>命偶风云会，恩覃雨露霶。沾枯发枝叶，磨钝起锋铓。 
<br>崔阁连镳骛，钱兄接翼翔。齐竽混韶夏，燕石厕琳琅。 
<br>同日升金马，分宵直未央。共词加宠命，合表谢恩光。 
<br>厩马骄初跨，天厨味始尝。朝晡颁饼饵，寒暑赐衣裳。 
<br>对秉鹅毛笔，俱含鸡舌香。青缣衾薄絮，朱里幕高张。 
<br>昼食恒连案，宵眠每并床。差肩承诏旨，连署进封章。 
<br>起草偏同视，疑文最共详。灭私容点窜，穷理析毫芒。 
<br>便共输肝胆，何曾异肺肠。慎微参石奋，决密与张汤。 
<br>禁闼青交琐，宫垣紫界墙。井阑排菡萏，檐瓦斗鸳鸯。 
<br>楼额题鳷鹊，池心浴凤凰。风枝万年动，温树四时芳。 
<br>宿露凝金掌，晨晖上璧珰。砌筠涂绿粉，庭果滴红浆。 
<br>晓从朝兴庆，春陪宴柏梁。传呼鞭索索，拜舞珮锵锵。 
<br>仙仗环双阙，神兵辟两厢。火翻红尾旆，冰卓白竿枪。 
<br>滉漾经鱼藻，深沈近浴堂。分庭皆命妇，对院即储皇。 
<br>贵主冠浮动，亲王辔闹装。金钿相照耀，朱紫间荧煌。 
<br>球簇桃花绮，歌巡竹叶觞。洼银中贵带，昂黛内人妆。 
<br>赐禊东城下，颁酺曲水傍。尊罍分圣酒，妓乐借仙倡。 
<br>浅酌看红药，徐吟把绿杨。宴回过御陌，行歇入僧房。 
<br>白鹿原东脚，青龙寺北廊。望春花景暖，避暑竹风凉。 
<br>下直闲如社，寻芳醉似狂。有时还后到，无处不相将。 
<br>鸡鹤初虽杂，萧兰久乃彰。来燕隗贵重，去鲁孔恓惶。 
<br>聚散期难定，飞沉势不常。五年同昼夜，一别似参商。 
<br>屈折孤生竹，销摧百炼钢。途穷任憔悴，道在肯彷徨。 
<br>尚念遗簪折，仍怜病雀疮。恤寒分赐帛，救馁减馀粮。 
<br>药物来盈裹，书题寄满箱。殷勤翰林主，珍重礼闱郎。 
<br>喣沫诚多谢，抟扶岂所望。提携劳气力，吹簸不飞扬。 
<br>拙劣才何用，龙钟分自当。妆嫫徒费黛，磨甋讵成璋。 
<br>习隐将时背，干名与道妨。外身宗老氏，齐物学蒙庄。 
<br>疏放遗千虑，愚蒙守一方。乐天无怨叹，倚命不劻勷。 
<br>愤懑胸须豁，交加臂莫攘。珠沉犹是宝，金跃未为祥。 
<br>泥尾休摇掉，灰心罢激昂。渐闲亲道友，因病事医王。 
<br>息乱归禅定，存神入坐亡。断痴求慧剑，济苦得慈航。 
<br>不动为吾志，无何是我乡。可怜身与世，从此两相忘。
<br>
<br>
<br>&nbsp;&nbsp; 卷438_2 【酬卢秘书二十韵（时初奉诏除赞善大夫）】白居易 
<br>
<br>谬历文场选，惭非翰苑才。云霄高暂致，毛羽弱先摧。 
<br>识分忘轩冕，知归返草莱。杜陵书积蠹，丰狱剑生苔。 
<br>晦厌鸣鸡雨，春惊震蛰雷。旧恩收坠履，新律动寒灰。 
<br>凤诏容徐起，鹓行许重陪。衰颜虽拂拭，蹇步尚低徊。 
<br>睡少钟偏警，行迟漏苦摧。风霜趁朝去，泥雪拜陵回。 
<br>上感君犹念，傍惭友或推。石顽镌费匠，女丑嫁劳媒。 
<br>倏忽青春度，奔波白日颓。性将时共背，病与老俱来。 
<br>闻有蓬壶客，知怀杞梓材。世家标甲第，官职滞麟台。 
<br>笔尽铅黄点，诗成锦绣堆。尝思豁云雾，忽喜访尘埃。 
<br>心为论文合，眉因劝善开。不胜珍重意，满袖写琼瑰。
<br>
<br>
<br>
<br>&nbsp;&nbsp; 卷438_3 【题卢秘书夏日新栽竹二十韵】白居易 
<br>
<br>湘竹初封植，卢生此考槃。久持霜节苦，新托露根难。 
<br>等度须当砌，疏稠要满阑。买怜分薄俸，栽称作闲官。 
<br>叶翦蓝罗碎，茎抽玉琯端。几声清淅沥，一簇绿檀栾。 
<br>未夜青岚入，先秋白露团。拂肩摇翡翠，熨手弄琅玕。 
<br>韵透窗风起，阴铺砌月残。炎天闻觉冷，窄地见疑宽。 
<br>梢动胜摇扇，枝低好挂冠。碧笼烟幕幕，珠洒雨珊珊。 
<br>晚箨晴云展，阴芽蛰虺蟠。爱从抽马策，惜未截鱼竿。 
<br>松韵徒烦听，桃夭不足观。梁惭当家杏，台陋本司兰。 
<br>撑拨诗人兴，勾牵酒客欢。静连芦簟滑，凉拂葛衣单。 
<br>岂止消时暑，应能保岁寒。莫同凡草木，一种夏中看。
<br>
<br>
<br>
<br>&nbsp;&nbsp; 卷438_4 【渭村酬李二十见寄】白居易 
<br>
<br>百里音书何太迟，暮秋把得暮春诗。柳条绿日君相忆， 
<br>梨叶红时我始知。莫叹学官贫冷落，犹胜村客病支离。 
<br>形容意绪遥看取，不似华阳观里时。
<br>
<br>
<br>
<br>&nbsp;&nbsp; 卷438_5 【初授赞善大夫早朝，寄李二十助教】白居易 
<br>
<br>病身初谒青宫日，衰貌新垂白发年。寂寞曹司非热地， 
<br>萧条风雪是寒天。远坊早起常侵鼓，瘦马行迟苦费鞭。 
<br>一种共君官职冷，不如犹得日高眠。
<br>
<br>
<br>
<br>&nbsp;&nbsp; 卷438_6 【欲与元八卜邻，先有是赠】白居易 
<br>
<br>平生心迹最相亲，欲隐墙东不为身。明月好同三径夜， 
<br>绿杨宜作两家春。每因暂出犹思伴，岂得安居不择邻。 
<br>何独终身数相见，子孙长作隔墙人。
<br>
<br>
<br>
<br>&nbsp;&nbsp; 卷438_7 【游城南，留元九、李二十晚归】白居易 
<br>
<br>老游春饮莫相违，不独花稀人亦稀。
<br>更劝残杯看日影，犹应趁得鼓声归。
<br>
<br>
<br>
<br>&nbsp;&nbsp; 卷438_8 【广宣上人以应制诗见示因以赠…居安国寺红楼院以诗供奉】白居易 
<br>
<br>道林谈论惠休诗，一到人天便作师。香积筵承紫泥诏， 
<br>昭阳歌唱碧云词。红楼许住请银钥，翠辇陪行蹋玉墀。 
<br>惆怅甘泉曾侍从，与君前后不同时。
<br>
<br>
<br>
<br>&nbsp;&nbsp; 卷438_9 【重过秘书旧房，因题长句（时为赞善大夫）】白居易 
<br>
<br>阁前下马思裴回，第二房门手自开，昔为白面书郎去， 
<br>今作苍须赞善来。吏人不识多新补，松竹相亲是旧栽。 
<br>应有题墙名姓在，试将衫袖拂尘埃。
<br>
<br>
<br>
<br>&nbsp;&nbsp; 卷438_10 【重到城七绝句·见元九】白居易 
<br>
<br>容貌一日减一日，心情十分无九分。
<br>每逢陌路犹嗟叹，何况今朝是见君。
<br>
<br>
<br>
<br>&nbsp;&nbsp; 卷438_11 【重到城七绝句·高相宅】白居易 
<br>
<br>青苔故里怀恩地，白发新生抱病身。
<br>涕泪虽多无哭处，永宁门馆属他人。
<br>
<br>
<br>
<br>&nbsp;&nbsp; 卷438_12 【重到城七绝句·张十八】白居易 
<br>
<br>谏垣几见迁遗补，宪府频闻转殿监。
<br>独有咏诗张太祝，十年不改旧官衔。
<br>
<br>
<br>
<br>&nbsp;&nbsp; 卷438_13 【重到城七绝句·刘家花】白居易 
<br>
<br>刘家墙上花还发，李十门前草又春。
<br>处处伤心心始悟，多情不及少情人。
<br>
<br>
<br>
<br>&nbsp;&nbsp; 卷438_14 【重到城七绝句·裴五】白居易 
<br>
<br>莫怪相逢无笑语，感今思旧戟门前。
<br>张家伯仲偏相似，每见清扬一惘然。
<br>
<br>
<br>
<br>&nbsp;&nbsp; 卷438_15 【重到城七绝句·仇家酒】白居易 
<br>
<br>年年老去欢情少，处处春来感事深。
<br>时到仇家非爱酒，醉时心胜醒时心。
<br>
<br>
<br>
<br>&nbsp;&nbsp; 卷438_16 【重到城七绝句·恒寂师】白居易 
<br>
<br>旧游分散人零落，如此伤心事几条。
<br>会逐禅师坐禅去，一时灭尽定中消。
<br>
<br>
<br>
<br>&nbsp;&nbsp; 卷438_17 【靖安北街赠李二十】白居易 
<br>
<br>榆荚抛钱柳展眉，两人并马语行迟。
<br>还似往年安福寺，共君私试却回时。
<br>
<br>
<br>
<br>&nbsp;&nbsp; 卷438_18 【重伤小女子】白居易 
<br>
<br>学人言语凭床行，嫩似花房脆似琼。才知恩爱迎三岁， 
<br>未辨东西过一生。汝异下殇应杀礼，吾非上圣讵忘情。 
<br>伤心自叹鸠巢拙，长堕春雏养不成。
<br>
<br>
<br>
<br>&nbsp;&nbsp; 卷438_19 【过颜处士墓】白居易 
<br>
<br>向坟道径没荒榛，满室诗书积暗尘。长夜肯教黄壤晓， 
<br>悲风不许白杨春。箪瓢颜子生仍促，布被黔娄死更贫。 
<br>未会悠悠上天意，惜将富寿与何人。
<br>
<br>
<br>
<br>&nbsp;&nbsp; 卷438_20 【题周皓大夫新亭子二十二韵】白居易 
<br>
<br>东道常为主，南亭别待宾。规模何日创，景致一时新。 
<br>广砌罗红药，疏窗荫绿筠。锁开宾阁晓，梯上妓楼春。 
<br>置醴宁三爵，加笾过八珍。茶香飘紫笋，脍缕落红鳞。 
<br>辉赫车舆闹，珍奇鸟兽驯。猕猴看枥马，鹦鹉唤家人。 
<br>锦额帘高卷，银花醆慢巡。劝尝光禄酒，许看洛川神。 
<br>敛翠凝歌黛，流香动舞巾。裙翻绣鸂鶒，梳陷钿麒麟。 
<br>笛怨音含楚，筝娇语带秦。侍儿催画烛，醉客吐文茵。 
<br>投辖多连夜，鸣珂便达晨。入朝纡紫绶，待漏拥朱轮。 
<br>贵介交三事，光荣照四邻。甘浓将奉客，稳暖不缘身。 
<br>十载歌钟地，三朝节钺臣。爱才心倜傥，敦旧礼殷勤。 
<br>门以招贤盛，家因好事贫。始知豪杰意，富贵为交亲。
<br>
<br>
<br>
<br>&nbsp;&nbsp; 卷438_21 【赋得听边鸿】白居易 
<br>
<br>惊风吹起塞鸿群，半拂平沙半入云。
<br>为问昭君月下听，何如苏武雪中闻。
<br>
<br>
<br>
<br>&nbsp;&nbsp; 卷438_22 【见杨弘贞诗赋，因题绝句以自谕】白居易 
<br>
<br>赋句诗章妙入神，未年三十即无身。
<br>常嗟薄命形憔悴，若比弘贞是幸人。
<br>
<br>
<br>
<br>&nbsp;&nbsp; 卷438_23 【病中早春】白居易 
<br>
<br>今朝枕上觉头轻，强起阶前试脚行。膻腻断来无气力， 
<br>风痰恼得少心情。暖消霜瓦津初合，寒减冰渠冻不成。 
<br>唯有愁人鬓间雪，不随春尽逐春生。
<br>
<br>
<br>
<br>&nbsp;&nbsp; 卷438_24 【送人贬信州判官】白居易 
<br>
<br>地僻山深古上饶，土风贫薄道程遥。不唯迁客须恓屑， 
<br>见说居人也寂寥。溪畔毒沙藏水弩，城头枯树下山魈。 
<br>若于此郡为卑吏，刺史厅前又折腰。
<br>
<br>
<br>
<br>&nbsp;&nbsp; 卷438_25 【曲江醉后赠诸亲故】白居易 
<br>
<br>郭东丘墓何年客，江畔风光几日春。只合殷勤逐杯酒， 
<br>不须疏索向交亲。中天或有长生药，下界应无不死人。 
<br>除却醉来开口笑，世间何事更关身。
<br>
<br>
<br>
<br>&nbsp;&nbsp; 卷438_26 【和元八侍御升平新居四绝句·看花屋】白居易 
<br>
<br>忽惊映树新开屋，却似当檐故种花。
<br>可惜年年红似火，今春始得属元家。
<br>
<br>
<br>
<br>&nbsp;&nbsp; 卷438_27 【和元八侍御升平新居四绝句·累土山】白居易 
<br>
<br>堆土渐高山意出，终南移入户庭间。
<br>玉峰蓝水应惆怅，恐见新山望旧山。
<br>
<br>
<br>
<br>&nbsp;&nbsp; 卷438_28 【和元八侍御升平新居四绝句·高亭】白居易 
<br>
<br>亭脊太高君莫拆，东家留取当西山。
<br>好看落日斜衔处，一片春岚映半环。
<br>
<br>
<br>
<br>&nbsp;&nbsp; 卷438_29 【和元八侍御升平新居四绝句·松树】白居易 
<br>
<br>白金换得青松树，君既先栽我不栽。
<br>幸有西风易凭仗，夜深偷送好声来。
<br>
<br>
<br>
<br>&nbsp;&nbsp; 卷438_30 【醉后却寄元九】白居易 
<br>
<br>蒲池村里匆匆别，沣水桥边兀兀回。
<br>行到城门残酒醒，万重离恨一时来。
<br>
<br>
<br>
<br>&nbsp;&nbsp; 卷438_31 【重寄（一作重寄元九）】白居易 
<br>
<br>萧散弓惊雁，分飞剑化龙。悠悠天地内，不死会相逢。
<br>
<br>
<br>
<br>&nbsp;&nbsp; 卷438_32 【李十一舍人松园饮小酎酒得元八侍御诗叙云在台…酬四韵】白居易 
<br>
<br>爱酒舍人开小酌，能文御史寄新诗。乱松园里醉相忆， 
<br>古柏厅前忙不知。早夏我当逃暑日，晚衙君是虑囚时。 
<br>唯应清夜无公事，新草亭中好一期。
<br>
<br>
<br>
<br>&nbsp;&nbsp; 卷438_33 【重到华阳观旧居】白居易 
<br>
<br>忆昔初年三十二，当时秋思已难堪。
<br>若为重入华阳院，病鬓愁心四十三。
<br>
<br>
<br>
<br>&nbsp;&nbsp; 卷438_34 【答劝酒】白居易 
<br>
<br>莫怪近来都不饮，几回因醉却沾巾。
<br>谁料平生狂酒客，如今变作酒悲人。
<br>
<br>
<br>
<br>&nbsp;&nbsp; 卷438_35 【题王侍御池亭】白居易 
<br>
<br>朱门深锁春池满，岸落蔷薇水浸莎。
<br>毕竟林塘谁是主，主人来少客来多。
<br>
<br>
<br>
<br>&nbsp;&nbsp; 卷438_36 【听水部吴员外新诗，因赠绝句】白居易 
<br>
<br>朱绂仙郎白雪歌，和人虽少爱人多。
<br>明朝说与诗人道，水部如今不姓何。
<br>
<br>
<br>
<br>&nbsp;&nbsp; 卷438_37 【雨夜忆元九】白居易 
<br>
<br>天阴一日便堪愁，何况连宵雨不休。
<br>一种雨中君最苦，偏梁阁道向通州。
<br>
<br>
<br>
<br>&nbsp;&nbsp; 卷438_38 【雨中携元九诗访元八侍御】白居易 
<br>
<br>微之诗卷忆同开，假日多应不入台。
<br>好句无人堪共咏，冲泥蹋水就君来。
<br>
<br>
<br>
<br>&nbsp;&nbsp; 卷438_39 【赠杨秘书巨源】白居易 
<br>
<br>早闻一箭取辽城，相识虽新有故情。清句三朝谁是敌， 
<br>白须四海半为兄。贫家薙草时时入，瘦马寻花处处行。 
<br>不用更教诗过好，折君官职是声名。
<br>
<br>
<br>
<br>&nbsp;&nbsp; 卷438_40 【和武相公感韦令公旧池孔雀（同用深字）】白居易 
<br>
<br>索莫少颜色，池边无主禽。难收带泥翅，易结著人心。 
<br>顶毳落残碧，尾花销暗金。放归飞不得，云海故巢深。
<br>
<br>
<br>
<br>&nbsp;&nbsp; 卷438_41 【寄生衣与微之，因题封上】白居易 
<br>
<br>浅色縠衫轻似雾，纺花纱袴薄于云。
<br>莫嫌轻薄但知著，犹恐通州热杀君。
<br>
<br>
<br>
<br>&nbsp;&nbsp; 卷438_42 【白牡丹】白居易 
<br>
<br>白花冷澹无人爱，亦占芳名道牡丹。
<br>应似东宫白赞善，被人还唤作朝官。
<br>
<br>
<br>
<br>&nbsp;&nbsp; 卷438_43 【梦旧】白居易 
<br>
<br>别来老大苦修道，炼得离心成死灰。
<br>平生忆念消磨尽，昨夜因何入梦来。
<br>
<br>
<br>
<br>&nbsp;&nbsp; 卷438_44 【戏题卢秘书新移蔷薇】白居易 
<br>
<br>风动翠条腰袅娜，露垂红萼泪阑干。
<br>移他到此须为主，不别花人莫使看。
<br>
<br>
<br>
<br>&nbsp;&nbsp; 卷438_45 【曲江夜归，闻元八见访】白居易 
<br>
<br>自入台来见面稀，班中遥得揖容辉。
<br>早知相忆来相访，悔待江头明月归。
<br>
<br>
<br>
<br>&nbsp;&nbsp; 卷438_46 【苦热题恒寂师禅室】白居易 
<br>
<br>人人避暑走如狂，独有禅师不出房。
<br>可是禅房无热到，但能心静即身凉。
<br>
<br>
<br>
<br>&nbsp;&nbsp; 卷438_47 【微之到通州日授馆未安见尘壁间有数行字读之…因酬长句】白居易 
<br>
<br>十五年前似梦游，曾将诗句结风流。偶助笑歌嘲阿软， 
<br>可知传诵到通州。昔教红袖佳人唱，今遣青衫司马愁。 
<br>惆怅又闻题处所，雨淋江馆破墙头。
<br>
<br>
<br>
<br>&nbsp;&nbsp; 卷438_48 【得微之到官后书备知通州之事怅然有感因成四章】白居易 
<br>
<br>来书子细说通州，州在山根峡岸头。四面千重火云合， 
<br>中心一道瘴江流。虫蛇白昼拦官道，蚊蚋黄昏扑郡楼。 
<br>何罪遣君居此地，天高无处问来由。
<br>
<br>匼匝巅山万仞馀，人家应似甑中居。寅年篱下多逢虎， 
<br>亥日沙头始卖鱼。衣斑梅雨长须熨，米涩畬田不解锄。 
<br>努力安心过三考，已曾愁杀李尚书。
<br>
<br>人稀地僻医巫少，夏旱秋霖瘴疟多。老去一身须爱惜， 
<br>别来四体得如何。侏儒饱笑东方朔，薏苡谗忧马伏波。 
<br>莫遣沉愁结成病，时时一唱濯缨歌。
<br>
<br>通州海内恓惶地，司马人间冗长官。伤鸟有弦惊不定， 
<br>卧龙无水动应难。剑埋狱底谁深掘，松偃霜中尽冷看。 
<br>举目争能不惆怅，高车大马满长安。
<br>
<br>
<br>
<br>&nbsp;&nbsp; 卷438_49 【病中答招饮者】白居易 
<br>
<br>顾我镜中悲白发，尽君花下醉青春。
<br>不缘眼痛兼身病，可是尊前第二人。
<br>
<br>
<br>
<br>&nbsp;&nbsp; 卷438_50 【燕子楼三首】白居易 
<br>
<br>满窗明月满帘霜，被冷灯残拂卧床。
<br>燕子楼中霜月夜，秋来只为一人长。
<br>
<br>钿晕罗衫色似烟，几回欲著即潸然。
<br>自从不舞霓裳曲，叠在空箱十一年。
<br>
<br>今春有客洛阳回，曾到尚书墓上来。
<br>见说白杨堪作柱，争教红粉不成灰。
<br>
<br>
<br>
<br>&nbsp;&nbsp; 卷438_51 【初贬官过望秦岭（自此后诗江州路上作）】白居易 
<br>
<br>草草辞家忧后事，迟迟去国问前途。
<br>望秦岭上回头立，无限秋风吹白须。
<br>
<br>
<br>
<br>&nbsp;&nbsp; 卷438_52 【蓝桥驿见元九诗（诗中云：江陵归时逢春雪）】白居易 
<br>
<br>蓝桥春雪君归日，秦岭秋风我去时。
<br>每到驿亭先下马，循墙绕柱觅君诗。
<br>
<br>
<br>
<br>&nbsp;&nbsp; 卷438_53 【韩公堆寄元九】白居易 
<br>
<br>韩公堆北涧西头，冷雨凉风拂面秋。
<br>努力南行少惆怅，江州犹似胜通州。
<br>
<br>
<br>
<br>&nbsp;&nbsp; 卷438_54 【发商州】白居易 
<br>
<br>商州馆里停三日，待得妻孥相逐行。
<br>若比李三犹自胜，儿啼妇哭不闻声。
<br>
<br>
<br>
<br>&nbsp;&nbsp; 卷438_55 【武关南见元九题山石榴花见寄】白居易 
<br>
<br>往来同路不同时，前后相思两不知。
<br>行过关门三四里，榴花不见见君诗。
<br>
<br>
<br>
<br>&nbsp;&nbsp; 卷438_56 【红鹦鹉（商山路逢）】白居易 
<br>
<br>安南远进红鹦鹉，色似桃花语似人。
<br>文章辩慧皆如此，笼槛何年出得身。
<br>
<br>
<br>
<br>&nbsp;&nbsp; 卷438_57 【题四皓庙（一作题商山庙）】白居易 
<br>
<br>卧逃秦乱起安刘，舒卷如云得自由。
<br>若有精灵应笑我，不成一事谪江州。
<br>
<br>
<br>
<br>&nbsp;&nbsp; 卷438_58 【罢药】白居易 
<br>
<br>自学坐禅休服药，从他时复病沉沉。
<br>此身不要全强健，强健多生人我心。
<br>
<br>
<br>
<br>&nbsp;&nbsp; 卷438_59 【白鹭】白居易 
<br>
<br>人生四十未全衰，我为愁多白发垂。
<br>何故水边双白鹭，无愁头上亦垂丝。
<br>
<br>
<br>
<br>&nbsp;&nbsp; 卷438_60 【襄阳舟夜】白居易 
<br>
<br>下马襄阳郭，移舟汉阴驿。秋风截江起，寒浪连天白。 
<br>本是多愁人，复此风波夕。
<br>
<br>
<br>
<br>&nbsp;&nbsp; 卷438_61 【江夜舟行】白居易 
<br>
<br>烟淡月濛濛，舟行夜色中。江铺满槽水，帆展半樯风。 
<br>叫曙嗷嗷雁，啼秋唧唧虫。只应催北客，早作白须翁。
<br>
<br>
<br>
<br>&nbsp;&nbsp; 卷438_62 【红藤杖】白居易 
<br>
<br>交亲过浐别，车马到江回。唯有红藤杖，相随万里来。
<br>
<br>
<br>
<br>&nbsp;&nbsp; 卷438_63 【江上吟元八绝句】白居易 
<br>
<br>大江深处月明时，一夜吟君小律诗。
<br>应有水仙潜出听，翻将唱作步虚词。
<br>
<br>
<br>
<br>&nbsp;&nbsp; 卷438_64 【途中感秋】白居易 
<br>
<br>节物行摇落，年颜坐变衰。树初黄叶日，人欲白头时。 
<br>乡国程程远，亲朋处处辞。唯残病与老，一步不相离。
<br>
<br>
<br>
<br>&nbsp;&nbsp; 卷438_65 【登郢州白雪楼】白居易 
<br>
<br>白雪楼中一望乡，青山蔟蔟水茫茫。
<br>朝来渡口逢京使，说道烟尘近洛阳。
<br>
<br>
<br>
<br>&nbsp;&nbsp; 卷438_66 【舟夜赠内】白居易 
<br>
<br>三声猿后垂乡泪，一叶舟中载病身。
<br>莫凭水窗南北望，月明月暗总愁人。
<br>
<br>
<br>
<br>&nbsp;&nbsp; 卷438_67 【逢旧】白居易 
<br>
<br>我梳白发添新恨，君扫青蛾减旧容。
<br>应被傍人怪惆怅，少年离别老相逢。
<br>
<br>
<br>
<br>&nbsp;&nbsp; 卷438_68 【臼口阻风十日】白居易 
<br>
<br>洪涛白浪塞江津，处处邅回事事迍。世上方为失途客， 
<br>江头又作阻风人。鱼虾遇雨腥盈鼻，蚊蚋和烟痒满身。 
<br>老大光阴能几日，等闲臼口坐经旬。
<br>
<br>
<br>
<br>&nbsp;&nbsp; 卷438_69 【浦中夜泊】白居易 
<br>
<br>暗上江堤还独立，水风霜气夜棱棱。
<br>回看深浦停舟处，芦荻花中一点灯。
<br>
<br>
<br>
<br>&nbsp;&nbsp; 卷438_70 【卢侍御与崔评事为予于黄鹤楼置宴，宴罢同望】白居易 
<br>
<br>江边黄鹤古时楼，劳置华筵待我游。楚思淼茫云水冷， 
<br>商声清脆管弦秋。白花浪溅头陀寺，红叶林笼鹦鹉洲。 
<br>总是平生未行处，醉来堪赏醒堪愁。
<br>
<br>
<br>
<br>&nbsp;&nbsp; 卷438_71 【舟中读元九诗】白居易 
<br>
<br>把君诗卷灯前读，诗尽灯残天未明。
<br>眼痛灭灯犹暗坐，逆风吹浪打船声。
<br>
<br>
<br>
<br>&nbsp;&nbsp; 卷438_72 【舟行阻风，寄李十一舍人】白居易 
<br>
<br>扁舟厌泊烟波上，轻策闲寻浦屿间。虎蹋青泥稠似印， 
<br>风吹白浪大于山。且愁江郡何时到，敢望京都几岁还。 
<br>今日料君朝退后，迎寒新酎暖开颜。
<br>
<br>
<br>
<br>&nbsp;&nbsp; 卷438_73 【雨中题衰柳】白居易 
<br>
<br>湿屈青条折，寒飘黄叶多。不知秋雨意，更遣欲如何。
<br>
<br>
<br>
<br>&nbsp;&nbsp; 卷438_74 【题王处士郊居】白居易 
<br>
<br>半依云渚半依山，爱此令人不欲还。负郭田园九八顷， 
<br>向阳茅屋两三间。寒松纵老风标在，野鹤虽饥饮啄闲。 
<br>一卧江村来早晚，著书盈帙鬓毛斑。
<br>
<br>
<br>
<br>&nbsp;&nbsp; 卷438_75 【岁晚旅望】白居易 
<br>
<br>朝来暮去星霜换，阴惨阳舒气序牵。万物秋霜能坏色， 
<br>四时冬日最凋年。烟波半露新沙地，鸟雀群飞欲雪天。 
<br>向晚苍苍南北望，穷阴旅思两无边。
<br>
<br>
<br>
<br>&nbsp;&nbsp; 卷438_76 【晏坐闲吟】白居易 
<br>
<br>昔为京洛声华客，今作江湖潦倒翁。意气销磨群动里， 
<br>形骸变化百年中。霜侵残鬓无多黑，酒伴衰颜只暂红。 
<br>愿学禅门非想定，千愁万念一时空。
<br>
<br>
<br>
<br>&nbsp;&nbsp; 卷438_77 【题李山人】白居易 
<br>
<br>厨无烟火室无妻，篱落萧条屋舍低。
<br>每日将何疗饥渴，井华云粉一刀圭。
<br>
<br>
<br>
<br>&nbsp;&nbsp; 卷438_78 【读庄子】白居易 
<br>
<br>去国辞家谪异方，中心自怪少忧伤。
<br>为寻庄子知归处，认得无何是本乡。
<br>
<br>
<br>
<br>&nbsp;&nbsp; 卷438_79 【江楼偶宴赠同座】白居易 
<br>
<br>南浦闲行罢，西楼小宴时。望湖凭槛久，待月放杯迟。 
<br>江果尝卢橘，山歌听竹枝。相逢且同乐，何必旧相知。
<br>
<br>
<br>
<br>&nbsp;&nbsp; 卷438_80 【放言五首】白居易 
<br>
<br>朝真暮伪何人辨，古往今来底事无。但爱臧生能诈圣， 
<br>可知宁子解佯愚。草萤有耀终非火，荷露虽团岂是珠。 
<br>不取燔柴兼照乘，可怜光彩亦何殊。
<br>
<br>世途倚伏都无定，尘网牵缠卒未休。祸福回还车转毂， 
<br>荣枯反覆手藏钩。龟灵未免刳肠患，马失应无折足忧。 
<br>不信君看弈棋者，输赢须待局终头。
<br>
<br>赠君一法决狐疑，不用钻龟与祝蓍。试玉要烧三日满， 
<br>辨材须待七年期。周公恐惧流言后，王莽谦恭未篡时。 
<br>向使当初身便死，一生真伪复谁知。
<br>
<br>谁家第宅成还破，何处亲宾哭复歌。昨日屋头堪炙手， 
<br>今朝门外好张罗。北邙未省留闲地，东海何曾有定波。 
<br>莫笑贱贫夸富贵，共成枯骨两如何。
<br>
<br>泰山不要欺毫末，颜子无心羡老彭。松树千年终是朽， 
<br>槿花一日自为荣。何须恋世常忧死，亦莫嫌身漫厌生。 
<br>生去死来都是幻，幻人哀乐系何情。
<br>
<br>
<br>
<br>&nbsp;&nbsp; 卷438_81 【岁暮道情二首】白居易 
<br>
<br>壮日苦曾惊岁月，长年都不惜光阴。
<br>为学空门平等法，先齐老少死生心。
<br>
<br>半故青衫半白头，雪风吹面上江楼。
<br>禅功自见无人觉，合是愁时亦不愁。
<br>
<br>
<br>
<br>&nbsp;&nbsp; 卷438_82 【读李杜诗集，因题卷后】白居易 
<br>
<br>翰林江左日，员外剑南时。不得高官职，仍逢苦乱离。 
<br>暮年逋客恨，浮世谪仙悲。吟咏留千古，声名动四夷。 
<br>文场供秀句，乐府待新词。天意君须会，人间要好诗。
<br>
<br>
<br>
<br>&nbsp;&nbsp; 卷438_83 【强酒】白居易 
<br>
<br>若不坐禅销妄想，即须行醉放狂歌。
<br>不然秋月春风夜，争那闲思往事何。
<br>
<br>
<br>
<br>&nbsp;&nbsp; 卷438_84 【独树浦雨夜寄李六郎中】白居易 
<br>
<br>忽忆两家同里巷，何曾一处不追随。闲游预算分朝日， 
<br>静语多同待漏时。花下放狂冲黑饮，灯前起坐彻明棋。 
<br>可知风雨孤舟夜，芦苇丛中作此诗。
<br>
<br>
<br>
<br>&nbsp;&nbsp; 卷438_85 【听崔七妓人筝】白居易 
<br>
<br>花脸云鬟坐玉楼，十三弦里一时愁。
<br>凭君向道休弹去，白尽江州司马头。
<br>
<br>
<br>
<br>&nbsp;&nbsp; 卷438_86 【望江州】白居易 
<br>
<br>江回望见双华表，知是浔阳西郭门。
<br>犹去孤舟三四里，水烟沙雨欲黄昏。
<br>
<br>
<br>
<br>&nbsp;&nbsp; 卷438_87 【初到江州】白居易 
<br>
<br>浔阳欲到思无穷，庾亮楼南湓口东。树木凋疏山雨后， 
<br>人家低湿水烟中。菰蒋喂马行无力，芦荻编房卧有风。 
<br>遥见朱轮来出郭，相迎劳动使君公。
<br>
<br>
<br>
<br>&nbsp;&nbsp; 卷438_88 【醉后题李、马二妓】白居易 
<br>
<br>行摇云髻花钿节，应似霓裳趁管弦。艳动舞裙浑是火， 
<br>愁凝歌黛欲生烟。有风纵道能回雪，无水何由忽吐莲。 
<br>疑是两般心未决，雨中神女月中仙。
<br>
<br>
<br>
<br>&nbsp;&nbsp; 卷438_89 【卢侍御小妓乞诗，座上留赠】白居易 
<br>
<br>郁金香汗裛歌巾，山石榴花染舞裙。好似文君还对酒， 
<br>胜于神女不归云。梦中那及觉时见，宋玉荆王应羡君。
<br>
<br>
<br>
<br>
<br>
<br>
<br>
<br>&nbsp;&nbsp;卷439_1 【东南行一百韵寄通州元九侍御澧州李十一舍人…窦七校书】白居易 
<br>
<br>南去经三楚，东来过五湖。山头看候馆，水面问征途。 
<br>地远穷江界，天低极海隅。飘零同落叶，浩荡似乘桴。 
<br>渐觉乡原异，深知土产殊。夷音语嘲哳，蛮态笑睢盱。 
<br>水市通闤闠，烟村混舳舻。吏征渔户税，人纳火田租。 
<br>亥日饶虾蟹，寅年足虎貙。成人男作丱，事鬼女为巫。 
<br>楼暗攒倡妇，堤长簇贩夫。夜船论铺赁，春酒断瓶酤。 
<br>见果皆卢橘，闻禽悉鹧鸪。山歌猿独叫，野哭鸟相呼。 
<br>岭徼云成栈，江郊水当郛。月移翘柱鹤，风泛飐樯乌。 
<br>鳌碍潮无信，蛟惊浪不虞。鼍鸣江擂鼓，蜃气海浮图。 
<br>树裂山魈穴，沙含水弩枢。喘牛犁紫芋，羸马放青菰。 
<br>绣面谁家婢，鸦头几岁奴。泥中采菱芡，烧后拾樵苏。 
<br>鼎腻愁烹鳖，盘腥厌脍鲈。钟仪徒恋楚，张翰浪思吴。 
<br>气序凉还热，光阴旦复晡。身方逐萍梗，年欲近桑榆。 
<br>渭北田园废，江西岁月徂。忆归恒惨淡，怀旧忽踟蹰。 
<br>自念咸秦客，尝为邹鲁儒。蕴藏经国术，轻弃度关繻。 
<br>赋力凌鹦鹉，词锋敌辘轳。战文重掉鞅，射策一弯弧。 
<br>崔杜鞭齐下，元韦辔并驱。名声逼扬马，交分过萧朱。 
<br>世务轻摩揣，周行窃觊觎。风云皆会合，雨露各沾濡。 
<br>共遇升平代，偏惭固陋躯。承明连夜直，建礼拂晨趋。 
<br>美服颁王府，珍羞降御厨。议高通白虎，谏切伏青蒲。 
<br>柏殿行陪宴，花楼走看酺。神旗张鸟兽，天籁动笙竽。 
<br>戈剑星芒耀，鱼龙电策驱。定场排越伎，促坐进吴歈。 
<br>缥缈疑仙乐，婵娟胜画图。歌鬟低翠羽，舞汗堕红珠。 
<br>别选闲游伴，潜招小饮徒。一杯愁已破，三醆气弥粗。 
<br>软美仇家酒，幽闲葛氏姝。十千方得斗，二八正当垆。 
<br>论笑杓胡律，谈怜巩嗫嚅。李酣犹短窦，庾醉更蔫迂。 
<br>鞍马呼教住，骰盘喝遣输。长驱波卷白，连掷采成卢。 
<br>筹并频逃席，觥严列置盂。满卮那可灌，颓玉不胜扶。 
<br>入视中枢草，归乘内厩驹。醉曾冲宰相，骄不揖金吾。 
<br>日近恩虽重，云高势却孤。翻身落霄汉，失脚倒泥涂。 
<br>博望移门籍，浔阳佐郡符。时情变寒暑，世利算锱铢。 
<br>即日辞双阙，明朝别九衢。播迁分郡国，次第出京都。 
<br>秦岭驰三驿，商山上二邘。岘阳亭寂寞，夏口路崎岖。 
<br>大道全生棘，中丁尽执殳。江关未撤警，淮寇尚稽诛。 
<br>林对东西寺，山分大小姑。庐峰莲刻削，湓浦带萦纡。 
<br>九派吞青草，孤城覆绿芜。黄昏钟寂寂，清晓角呜呜。 
<br>春色辞门柳，秋声到井梧。残芳悲鶗鴂，暮节感茱萸。 
<br>蕊坼金英菊，花飘雪片芦。波红日斜没，沙白月平铺。 
<br>几见林抽笋，频惊燕引雏。岁华何倏忽，年少不须臾。 
<br>眇默思千古，苍茫想八区。孔穷缘底事，颜夭有何辜。 
<br>龙智犹经醢，龟灵未免刳。穷通应已定，圣哲不能逾。 
<br>况我身谋拙，逢他厄运拘。漂流随大海，锤锻任洪炉。 
<br>险阻尝之矣，栖迟命也夫。沉冥消意气，穷饿耗肌肤。 
<br>防瘴和残药，迎寒补旧襦。书床鸣蟋蟀，琴匣网蜘蛛。 
<br>贫室如悬磬，端忧剧守株。时遭人指点，数被鬼揶揄。 
<br>兀兀都疑梦，昏昏半是愚。女惊朝不起，妻怪夜长吁。 
<br>万里抛朋侣，三年隔友于。自然悲聚散，不是恨荣枯。 
<br>去夏微之疟，今春席八殂。天涯书达否，泉下哭知无。 
<br>谩写诗盈卷，空盛酒满壶。只添新怅望，岂复旧欢娱。 
<br>壮志因愁减，衰容与病俱。相逢应不识，满颔白髭须。
<br>
<br>
<br>&nbsp;&nbsp; 卷439_2 【谪居】白居易 
<br>
<br>面瘦头斑四十四，远谪江州为郡吏。逢时弃置从不才， 
<br>未老衰羸为何事。火烧寒涧松为烬，霜降春林花委地。 
<br>遭时荣悴一时间，岂是昭昭上天意。
<br>
<br>
<br>
<br>&nbsp;&nbsp; 卷439_3 【初到江州寄翰林张、李、杜三学士】白居易 
<br>
<br>早攀霄汉上天衢，晚落风波委世途。雨露施恩无厚薄， 
<br>蓬蒿随分有荣枯。伤禽侧翅惊弓箭，老妇低颜事舅姑。 
<br>碧落三仙曾识面，年深记得姓名无。
<br>
<br>
<br>
<br>&nbsp;&nbsp; 卷439_4 【庾楼晓望】白居易 
<br>
<br>独凭朱槛立凌晨，山色初明水色新。竹雾晓笼衔岭月， 
<br>蘋风暖送过江春。子城阴处犹残雪，衙鼓声前未有尘。 
<br>三百年来庾楼上，曾经多少望乡人。
<br>
<br>
<br>
<br>&nbsp;&nbsp; 卷439_5 【宿西林寺】白居易 
<br>
<br>木落天晴山翠开，爱山骑马入山来。
<br>心知不及柴桑令，一宿西林便却回。
<br>
<br>
<br>
<br>&nbsp;&nbsp; 卷439_6 【江楼宴别】白居易 
<br>
<br>楼中别曲催离酌，灯下红裙间绿袍。缥缈楚风罗绮薄， 
<br>铮鏦越调管弦高。寒流带月澄如镜，夕吹和霜利似刀。 
<br>尊酒未空欢未尽，舞腰歌袖莫辞劳。
<br>
<br>
<br>
<br>&nbsp;&nbsp; 卷439_7 【题山石榴花】白居易 
<br>
<br>一丛千朵压阑干，翦碎红绡却作团。风袅舞腰香不尽， 
<br>露销妆脸泪新干。蔷薇带刺攀应懒，菡萏生泥玩亦难。 
<br>争及此花檐户下，任人采弄尽人看。
<br>
<br>
<br>
<br>&nbsp;&nbsp; 卷439_8 【代春赠】白居易 
<br>
<br>山吐晴岚水放光，辛夷花白柳梢黄。
<br>但知莫作江西意，风景何曾异帝乡。
<br>
<br>
<br>
<br>&nbsp;&nbsp; 卷439_9 【答春】白居易 
<br>
<br>草烟低重水花明，从道风光似帝京。
<br>其奈山猿江上叫，故乡无此断肠声。
<br>
<br>
<br>
<br>&nbsp;&nbsp; 卷439_10 【樱桃花下叹白发】白居易 
<br>
<br>逐处花皆好，随年貌自衰。红樱满眼日，白发半头时。 
<br>倚树无言久，攀条欲放迟。临风两堪叹，如雪复如丝。
<br>
<br>
<br>
<br>&nbsp;&nbsp; 卷439_11 【惜落花，赠崔二十四】白居易 
<br>
<br>漠漠纷纷不奈何，狂风急雨两相和。
<br>晚来怅望君知否，枝上稀疏地上多。
<br>
<br>
<br>
<br>&nbsp;&nbsp; 卷439_12 【移山樱桃】白居易 
<br>
<br>亦知官舍非吾宅，且劚山樱满院栽。
<br>上佐近来多五考，少应四度见花开。
<br>
<br>
<br>
<br>&nbsp;&nbsp; 卷439_13 【官舍闲题】白居易 
<br>
<br>职散优闲地，身慵老大时。送春唯有酒，销日不过棋。 
<br>禄米獐牙稻，园蔬鸭脚葵。饱餐仍晏起，馀暇弄龟儿。
<br>
<br>
<br>
<br>&nbsp;&nbsp; 卷439_14 【晚春登大云寺南楼，赠常禅师】白居易 
<br>
<br>花尽头新白，登楼意若何。岁时春日少，世界苦人多。 
<br>愁醉非因酒，悲吟不是歌。求师治此病，唯劝读楞伽。
<br>
<br>
<br>
<br>&nbsp;&nbsp; 卷439_15 【北楼送客归上都】白居易 
<br>
<br>凭高眺远一凄凄，却下朱阑即解携。京路人归天直北， 
<br>江楼客散日平西。长津欲度回渡尾，残酒重倾簇马蹄。 
<br>不独别君须强饮，穷愁自要醉如泥。
<br>
<br>
<br>
<br>&nbsp;&nbsp; 卷439_16 【北亭招客】白居易 
<br>
<br>疏散郡丞同野客，幽闲官舍抵山家。春风北户千茎竹， 
<br>晚日东园一树花。小醆吹醅尝冷酒，深炉敲火炙新茶。 
<br>能来尽日观棋否，太守知慵放晚衙。
<br>
<br>
<br>
<br>&nbsp;&nbsp; 卷439_17 【宿西林寺，早赴东林满上人之会因寄崔二十二员外】白居易 
<br>
<br>谪辞魏阙鹓鸾隔，老入庐山麋鹿随。薄暮萧条投寺宿， 
<br>凌晨清净与僧期。双林我起闻钟后，只日君趋入阁时。 
<br>鹏鷃高低分皆定，莫劳心力远相思。
<br>
<br>
<br>
<br>&nbsp;&nbsp; 卷439_18 【游宝称寺】白居易 
<br>
<br>竹寺初晴日，花塘欲晓春。野猿疑弄客，山鸟似呼人。 
<br>酒嫩倾金液，茶新碾玉尘。可怜幽静地，堪寄老慵身。
<br>
<br>
<br>
<br>&nbsp;&nbsp; 卷439_19 【早春闻提壶鸟，因题邻家】白居易 
<br>
<br>厌听秋猿催下泪，喜闻春鸟劝提壶。谁家红树先花发， 
<br>何处青楼有酒酤。进士粗豪寻静尽，拾遗风采近都无。 
<br>欲期明日东邻醉，变作腾腾一俗夫。
<br>
<br>
<br>
<br>&nbsp;&nbsp; 卷439_20 【见紫薇花忆微之】白居易 
<br>
<br>一丛暗淡将何比，浅碧笼裙衬紫巾。
<br>除却微之见应爱，人间少有别花人。
<br>
<br>
<br>
<br>&nbsp;&nbsp; 卷439_21 【蔷薇花一丛独死，不知其故，因有是篇】白居易 
<br>
<br>柯条未尝损，根蕟不曾移。同类今齐茂，孤芳忽独萎。 
<br>仍怜委地日，正是带花时。碎碧初凋叶，燋红尚恋枝。 
<br>乾坤无厚薄，草木自荣衰。欲问因何事，春风亦不知。
<br>
<br>
<br>
<br>&nbsp;&nbsp; 卷439_22 【湖亭望水】白居易 
<br>
<br>久雨南湖涨，新晴北客过。日沉红有影，风定绿无波。 
<br>岸没闾阎少，滩平船舫多。可怜心赏处，其奈独游何。
<br>
<br>
<br>
<br>&nbsp;&nbsp; 卷439_23 【闲游】白居易 
<br>
<br>外事因慵废，中怀与静期。寻泉上山远，看笋出林迟。 
<br>白石磨樵斧，青竿理钓丝。澄清深浅好，最爱夕阳时。
<br>
<br>
<br>
<br>&nbsp;&nbsp; 卷439_24 【忆微之伤仲远（李三仲远去年春丧）】白居易 
<br>
<br>幽独辞群久，漂流去国赊。只将琴作伴，唯以酒为家。 
<br>感逝因看水，伤离为见花。李三埋地底，元九谪天涯。 
<br>举眼青云远，回头白日斜。可能胜贾谊，犹自滞长沙。
<br>
<br>
<br>
<br>&nbsp;&nbsp; 卷439_25 【过郑处士】白居易 
<br>
<br>闻道移居村坞间，竹林多处独开关。
<br>故来不是求他事，暂借南亭一望山。
<br>
<br>
<br>
<br>&nbsp;&nbsp; 卷439_26 【霖雨苦多，江湖暴涨，块然独望，因题北亭】白居易 
<br>
<br>自作浔阳客，无如苦雨何。阴昏晴日少，闲闷睡时多。 
<br>湖阔将天合，云低与水和。篱根舟子语，巷口钓人歌。 
<br>雾岛沉黄气，风帆蹙白波。门前车马道，一宿变江河。
<br>
<br>
<br>
<br>&nbsp;&nbsp; 卷439_27 【春末夏初闲游江郭二首】白居易 
<br>
<br>闲出乘轻屐，徐行蹋软沙。观鱼傍湓浦，看竹入杨家。 
<br>林迸穿篱笋，藤飘落水花。雨埋钓舟小，风飏酒旗斜。 
<br>嫩剥青菱角，浓煎白茗芽。淹留不知夕，城树欲栖鸦。
<br>
<br>柳影繁初合，莺声涩渐稀。早梅迎夏结，残絮送春飞。 
<br>西日韶光尽，南风暑气微。展张新小簟，熨帖旧生衣。 
<br>绿蚁杯香嫩，红丝脍缕肥。故园无此味，何必苦思归。
<br>
<br>
<br>
<br>&nbsp;&nbsp; 卷439_28 【红藤杖（杖出南蛮）】白居易 
<br>
<br>南诏红藤杖，西江白首人。时时携步月，处处把寻春。 
<br>劲健孤茎直，疏圆六节匀。火山生处远，泸水洗来新。 
<br>粗细才盈手，高低仅过身。天边望乡客，何日拄归秦。
<br>
<br>
<br>
<br>&nbsp;&nbsp; 卷439_29 【风雨中寻李十一，因题船上】白居易 
<br>
<br>匹马来郊外，扁舟在水滨。可怜冲雨客，来访阻风人。 
<br>小榼酤清醑，行厨煮白鳞。停杯看柳色，各忆故园春。
<br>
<br>
<br>
<br>&nbsp;&nbsp; 卷439_30 【题庐山山下汤泉】白居易 
<br>
<br>一眼汤泉流向东，浸泥浇草暖无功。
<br>骊山温水因何事，流入金铺玉甃中。
<br>
<br>
<br>
<br>&nbsp;&nbsp; 卷439_31 【寄蕲州簟与元九，因题六韵（时元九鳏居）】白居易 
<br>
<br>笛竹出蕲春，霜刀劈翠筠。织成双锁簟，寄与独眠人。 
<br>卷作筒中信，舒为席上珍。滑如铺薤叶，冷似卧龙鳞。 
<br>清润宜乘露，鲜华不受尘。通州炎瘴地，此物最关身。
<br>
<br>
<br>
<br>&nbsp;&nbsp; 卷439_32 【秋热】白居易 
<br>
<br>西江风候接南威，暑气常多秋气微。
<br>犹道江州最凉冷，至今九月著生衣。
<br>
<br>
<br>
<br>&nbsp;&nbsp; 卷439_33 【题元八溪居】白居易 
<br>
<br>溪岚漠漠树重重，水槛山窗次第逢。晚叶尚开红踯躅， 
<br>秋芳初结白芙蓉。声来枕上千年鹤，影落杯中五老峰。 
<br>更愧殷勤留客意，鱼鲜饭细酒香浓。
<br>
<br>
<br>
<br>&nbsp;&nbsp; 卷439_34 【晚出西郊】白居易 
<br>
<br>散吏闲如客，贫州冷似村。早凉湖北岸，残照郭西门。 
<br>懒镊从须白，休治任眼昏。老来何所用，少兴不多言。
<br>
<br>
<br>
<br>&nbsp;&nbsp; 卷439_35 【阶下莲】白居易 
<br>
<br>叶展影翻当砌月，花开香散入帘风。
<br>不如种在天池上，犹胜生于野水中。
<br>
<br>
<br>
<br>&nbsp;&nbsp; 卷439_36 【端居咏怀】白居易 
<br>
<br>贾生俟罪心相似，张翰思归事不如。斜日早知惊鵩鸟， 
<br>秋风悔不忆鲈鱼。胸襟曾贮匡时策，怀袖犹残谏猎书。 
<br>从此万缘都摆落，欲携妻子买山居。
<br>
<br>
<br>
<br>&nbsp;&nbsp; 卷439_37 【夜宿江浦，闻元八改官，因寄此什】白居易 
<br>
<br>君游丹陛已三迁，我泛沧浪欲二年。剑珮晓趋双凤阙， 
<br>烟波夜宿一渔船。交亲尽在青云上，乡国遥抛白日边。 
<br>若报生涯应笑杀，结茅栽芋种畬田。
<br>
<br>
<br>
<br>&nbsp;&nbsp; 卷439_38 【百花亭】白居易 
<br>
<br>朱槛在空虚，凉风八月初。山形如岘首，江色似桐庐。 
<br>佛寺乘船入，人家枕水居。高亭仍有月，今夜宿何如。
<br>
<br>
<br>
<br>&nbsp;&nbsp; 卷439_39 【江楼早秋】白居易 
<br>
<br>南国虽多热，秋来亦不迟。湖光朝霁后，竹气晚凉时。 
<br>楼阁宜佳客，江山入好诗。清风水蘋叶，白露木兰枝。 
<br>欲作云泉计，须营伏腊资。匡庐一步地，官满更何之。
<br>
<br>
<br>
<br>&nbsp;&nbsp; 卷439_40 【送客之湖南】白居易 
<br>
<br>年年渐见南方物，事事堪伤北客情。山鬼趫跳唯一足， 
<br>峡猿哀怨过三声。帆开青草湖中去，衣湿黄梅雨里行。 
<br>别后双鱼难定寄，近来潮不到湓城。
<br>
<br>
<br>
<br>&nbsp;&nbsp; 卷439_41 【百花亭晚望夜归】白居易 
<br>
<br>百花亭上晚裴回，云影阴晴掩复开。日色悠扬映山尽， 
<br>雨声萧飒渡江来。鬓毛遇病双如雪，心绪逢秋一似灰。 
<br>向夜欲归愁未了，满湖明月小船回。
<br>
<br>
<br>
<br>&nbsp;&nbsp; 卷439_42 【西楼】白居易 
<br>
<br>小郡大江边，危楼夕照前。青芜卑湿地，白露泬寥天。 
<br>乡国此时阻，家书何处传。仍闻陈蔡戍，转战已三年。
<br>
<br>
<br>
<br>&nbsp;&nbsp; 卷439_43 【寻李道士山居，兼呈元明府】白居易 
<br>
<br>尽日行还歇，迟迟独上山。攀藤老筋力，照水病容颜。 
<br>陶巷招居住，茅家许往还。饱谙荣辱事，无意恋人间。
<br>
<br>
<br>
<br>&nbsp;&nbsp; 卷439_44 【四十五】白居易 
<br>
<br>行年四十五，两鬓半苍苍。清瘦诗成癖，粗豪酒放狂。 
<br>老来尤委命，安处即为乡。或拟庐山下，来春结草堂。
<br>
<br>
<br>
<br>&nbsp;&nbsp; 卷439_45 【寄李相公、崔侍郎、钱舍人】白居易 
<br>
<br>曾陪鹤驭两三仙，亲侍龙舆四五年。天上欢华春有限， 
<br>世间漂泊海无边。荣枯事过都成梦，忧喜心忘便是禅。 
<br>官满更归何处去，香炉峰在宅门前。
<br>
<br>
<br>
<br>&nbsp;&nbsp; 卷439_46 【厅前桂】白居易 
<br>
<br>天台岭上凌霜树，司马厅前委地丛。
<br>一种不生明月里，山中犹校胜尘中。
<br>
<br>
<br>
<br>&nbsp;&nbsp; 卷439_47 【寻王道士药堂，因有题赠】白居易 
<br>
<br>行行觅路缘松峤，步步寻花到杏坛。白石先生小有洞， 
<br>黄芽姹女大还丹。常悲东郭千家冢，欲乞西山五色丸。 
<br>但恐长生须有籍，仙台试为检名看。
<br>
<br>
<br>
<br>&nbsp;&nbsp; 卷439_48 【秋晚】白居易 
<br>
<br>篱菊花稀砌桐落，树阴离离日色薄。单幕疏帘贫寂寞， 
<br>凉风冷露秋萧索。光阴流转忽已晚，颜色凋残不如昨。 
<br>莱妻卧病月明时，不捣寒衣空捣药。
<br>
<br>
<br>
<br>&nbsp;&nbsp; 卷439_49 【南浦岁暮对酒，送王十五归京】白居易 
<br>
<br>腊后冰生覆湓水，夜来云暗失庐山。风飘细雪落如米， 
<br>索索萧萧芦苇间。此地二年留我住，今朝一酌送君还。 
<br>相看渐老无过醉，聚散穷通总是闲。
<br>
<br>
<br>
<br>&nbsp;&nbsp; 卷439_50 【除夜】白居易 
<br>
<br>薄晚支颐坐，中宵枕臂眠。一从身去国，再见日周天。 
<br>老度江南岁，春抛渭北田。浔阳来早晚，明日是三年。
<br>
<br>
<br>
<br>&nbsp;&nbsp; 卷439_51 【闻李十一出牧澧州，崔二十二出牧果州，因寄绝句】白居易 
<br>
<br>平生相见即眉开，静念无如李与崔。
<br>各是天涯为刺史，缘何不觅九江来。
<br>
<br>
<br>
<br>&nbsp;&nbsp; 卷439_52 【元和十二年淮寇未平诏停岁仗愤然有感率尔成章】白居易 
<br>
<br>闻停岁仗轸皇情，应为淮西寇未平。不分气从歌里发， 
<br>无明心向酒中生。愚计忽思飞短檄，狂心便欲请长缨。 
<br>从来妄动多如此，自笑何曾得事成。
<br>
<br>
<br>
<br>&nbsp;&nbsp; 卷439_53 【庾楼新岁】白居易 
<br>
<br>岁时销旅貌，风景触乡愁。牢落江湖意，新年上庾楼。
<br>
<br>
<br>
<br>&nbsp;&nbsp; 卷439_54 【上香炉峰】白居易 
<br>
<br>倚石攀萝歇病身，青筇竹杖白纱巾。
<br>他时画出庐山障，便是香炉峰上人。
<br>
<br>
<br>
<br>&nbsp;&nbsp; 卷439_55 【忆微之】白居易 
<br>
<br>与君何日出屯蒙，鱼恋江湖鸟厌笼。分手各抛沧海畔， 
<br>折腰俱老绿衫中。三年隔阔音尘断，两地飘零气味同。 
<br>又被新年劝相忆，柳条黄软欲春风。
<br>
<br>
<br>
<br>&nbsp;&nbsp; 卷439_56 【雨夜赠元十八】白居易 
<br>
<br>卑湿沙头宅，连阴雨夜天。共听檐溜滴，心事两悠然。 
<br>把酒循环饮，移床曲尺眠。莫言非故旧，相识已三年。
<br>
<br>
<br>
<br>&nbsp;&nbsp; 卷439_57 【寒食江畔】白居易 
<br>
<br>草香沙暖水云晴，风景令人忆帝京。还似往年春气味， 
<br>不宜今日病心情。闻莺树下沈吟立，信马江头取次行。 
<br>忽见紫桐花怅望，下邽明日是清明。
<br>
<br>
<br>
<br>&nbsp;&nbsp; 卷439_58 【三月三日登庾楼寄庾三十二】白居易 
<br>
<br>三日欢游辞曲水，二年愁卧在长沙。
<br>每登高处长相忆，何况兹楼属庾家。
<br>
<br>
<br>
<br>&nbsp;&nbsp; 卷439_59 【闻李六景俭自河东令授唐邓行军司马，以诗贺之】白居易 
<br>
<br>谁能淮上静风波，闻道河东应此科。不独文词供奏记， 
<br>定将谈笑解兵戈。泥埋剑戟终难久，水借蛟龙可在多。 
<br>四十著绯军司马，男儿官职未蹉跎。
<br>
<br>
<br>
<br>&nbsp;&nbsp; 卷439_60 【石榴树（一作石楠树）】白居易 
<br>
<br>可怜颜色好阴凉，叶翦红笺花扑霜。伞盖低垂金翡翠， 
<br>熏笼乱搭绣衣裳。春芽细炷千灯焰，夏蕊浓焚百和香。 
<br>见说上林无此树，只教桃柳占年芳。
<br>
<br>
<br>
<br>&nbsp;&nbsp; 卷439_61 【大林寺桃花】白居易 
<br>
<br>人间四月芳菲尽，山寺桃花始盛开。
<br>长恨春归无觅处，不知转入此中来。
<br>
<br>
<br>
<br>&nbsp;&nbsp; 卷439_62 【咏怀】白居易 
<br>
<br>自从委顺任浮沈，渐觉年多功用深。面上减除忧喜色， 
<br>胸中消尽是非心。妻儿不问唯耽酒，冠盖皆慵只抱琴。 
<br>长笑灵均不知命，江蓠丛畔苦悲吟。
<br>
<br>
<br>
<br>&nbsp;&nbsp; 卷439_63 【早发楚城驿】白居易 
<br>
<br>雨过尘埃灭，沿江道径平。月乘残夜出，人趁早凉行。 
<br>寂历闲吟动，冥濛暗思生。荷塘翻露气，稻垄泻泉声。 
<br>宿犬闻铃起，栖禽见火惊。曨曨烟树色，十里始天明。
<br>
<br>
<br>
<br>&nbsp;&nbsp; 卷439_64 【箬岘东池】白居易 
<br>
<br>箬岘亭东有小池，早荷新荇绿参差。
<br>中宵把火行人发，惊起双栖白鹭鸶。
<br>
<br>
<br>
<br>&nbsp;&nbsp; 卷439_65 【建昌江】白居易 
<br>
<br>建昌江水县门前，立马教人唤渡船。
<br>忽似往年归蔡渡，草风沙雨渭河边。
<br>
<br>
<br>
<br>&nbsp;&nbsp; 卷439_66 【哭从弟】白居易 
<br>
<br>伤心一尉便终身，叔母年高新妇贫。
<br>一片绿衫消不得，腰金拖紫是何人。
<br>
<br>
<br>
<br>&nbsp;&nbsp; 卷439_67 【香炉峰下新卜山居，草堂初成，偶题东壁】白居易 
<br>
<br>五架三间新草堂，石阶桂柱竹编墙。南檐纳日冬天暖， 
<br>北户迎风夏月凉。洒砌飞泉才有点，拂窗斜竹不成行。 
<br>来春更葺东厢屋，纸阁芦帘著孟光。
<br>
<br>
<br>
<br>&nbsp;&nbsp; 卷439_68 【重题】白居易 
<br>
<br>喜入山林初息影，厌趋朝市久劳生。早年薄有烟霞志， 
<br>岁晚深谙世俗情。已许虎溪云里卧，不争龙尾道前行。 
<br>从兹耳界应清净，免见啾啾毁誉声。
<br>
<br>长松树下小溪头，班鹿胎巾白布裘。药圃茶园为产业， 
<br>野麋林鹤是交游。云生涧户衣裳润，岚隐山厨火烛幽。 
<br>最爱一泉新引得，清泠屈曲绕阶流。
<br>
<br>日高睡足犹慵起，小阁重衾不怕寒。遗爱寺钟欹枕听， 
<br>香炉峰雪拨帘看。匡庐便是逃名地，司马仍为送老官。 
<br>心泰身宁是归处，故乡何独在长安。
<br>
<br>宦途自此心长别，世事从今口不言。岂止形骸同土木， 
<br>兼将寿夭任乾坤。胸中壮气犹须遣，身外浮荣何足论。 
<br>还有一条遗恨事，高家门馆未酬恩。
<br>
<br>
<br>
<br>&nbsp;&nbsp; 卷439_69 【山中问月】白居易 
<br>
<br>为问长安月，谁教不相离。昔随飞盖处，今照入山时。 
<br>借助秋怀旷，留连夜卧迟。如归旧乡国，似对好亲知。 
<br>松下行为伴，溪头坐有期。千岩将万壑，无处不相随。
<br>
<br>
<br>
<br>&nbsp;&nbsp; 卷439_70 【正月十五日夜东林寺学禅偶怀蓝田杨主簿因呈智禅师】白居易 
<br>
<br>新年三五东林夕，星汉迢迢钟梵迟。花县当君行乐夜， 
<br>松房是我坐禅时。忽看月满还相忆，始叹春来自不知。 
<br>不觉定中微念起，明朝更问雁门师。
<br>
<br>
<br>
<br>&nbsp;&nbsp; 卷439_71 【临水坐】白居易 
<br>
<br>昔为东掖垣中客，今作西方社内人。
<br>手把杨枝临水坐，闲思往事似前身。
<br>
<br>
<br>
<br>&nbsp;&nbsp; 卷439_72 【山居】白居易 
<br>
<br>山斋方独往，尘事莫相仍。蓝舆辞鞍马，缁徒换友朋。 
<br>朝餐唯药菜，夜伴只纱灯。除却青衫在，其馀便是僧。
<br>
<br>
<br>
<br>&nbsp;&nbsp; 卷439_73 【遗爱寺】白居易 
<br>
<br>弄日临溪坐，寻花绕寺行。时时闻鸟语，处处是泉声。
<br>
<br>
<br>
<br>&nbsp;&nbsp; 卷439_74 【山中与元九书，因题书后】白居易 
<br>
<br>忆昔封书与君夜，金銮殿后欲明天。今夜封书在何处， 
<br>庐山庵里晚灯前。笼鸟槛猿俱未死，人间相见是何年。
<br>
<br>
<br>
<br>&nbsp;&nbsp; 卷439_75 【黄石岩下作】白居易 
<br>
<br>久别鹓鸾侣，深随鸟兽群。教他远亲故，何处觅知闻。 
<br>昔日青云意，今移向白云。
<br>
<br>
<br>
<br>&nbsp;&nbsp; 卷439_76 【戏赠李十三判官】白居易 
<br>
<br>垂鞭相送醉醺醺，遥见庐山指似君。
<br>想君初觉从军乐，未爱香炉峰上云。
<br>
<br>
<br>
<br>&nbsp;&nbsp; 卷439_77 【醉中戏赠郑使君（时使君先归，留妓乐重饮）】白居易 
<br>
<br>密座移红毯，酡颜照渌杯。双娥留且住，五马任先回。 
<br>醉耳歌催醒，愁眉笑引开。平生少年兴，临老暂重来。
<br>
<br>
<br>
<br>&nbsp;&nbsp; 卷439_78 【江亭夕望】白居易 
<br>
<br>凭高望远思悠哉，晚上江亭夜未回。日欲没时红浪沸， 
<br>月初生处白烟开。辞枝雪蕊将春去，满镊霜毛送老来。 
<br>争敢三年作归计，心知不及贾生才。
<br>
<br>
<br>
<br>&nbsp;&nbsp; 卷439_79 【酬元员外三月三十日慈恩寺相忆见寄】白居易 
<br>
<br>怅望慈恩三月尽，紫桐花落鸟关关。诚知曲水春相忆， 
<br>其奈长沙老未还。赤岭猿声催白首，黄茅瘴色换朱颜。 
<br>谁言南国无霜雪，尽在愁人鬓发间。
<br>
<br>
<br>
<br>&nbsp;&nbsp; 卷439_80 【偶然二首】白居易 
<br>
<br>楚怀邪乱灵均直，放弃合宜何恻恻。汉文明圣贾生贤， 
<br>谪向长沙堪叹息。人事多端何足怪，天文至信犹差忒。 
<br>月离于毕合滂沱，有时不雨何能测。
<br>
<br>火发城头鱼水里，救火竭池鱼失水。乖龙藏在牛领中， 
<br>雷击龙来牛枉死。人道蓍神龟骨灵，试卜鱼牛那至此。 
<br>六十四卦七十钻，毕竟不能知所以。
<br>
<br>
<br>
<br>&nbsp;&nbsp; 卷439_81 【中秋月】白居易 
<br>
<br>万里清光不可思，添愁益恨绕天涯，谁人陇外久征戍， 
<br>何处庭前新别离。失宠故姬归院夜，没蕃老将上楼时。 
<br>照他几许人肠断，玉兔银蟾远不知。
<br>
<br>
<br>
<br>&nbsp;&nbsp; 卷439_82 【谢李六郎中寄新蜀茶】白居易 
<br>
<br>故情周匝向交亲，新茗分张及病身。红纸一封书后信， 
<br>绿芽十片火前春。汤添勺水煎鱼眼，末下刀圭搅麹尘。 
<br>不寄他人先寄我，应缘我是别茶人。
<br>
<br>
<br>
<br>&nbsp;&nbsp; 卷439_83 【携诸山客同上香炉峰遇雨而还沾濡狼藉互相笑谑题此解嘲】白居易 
<br>
<br>萧洒登山去，龙钟遇雨回。磴危攀薜荔，石滑践莓苔。 
<br>袜污君相谑，鞋穿我自咍。莫欺泥土脚，曾蹋玉阶来。
<br>
<br>
<br>
<br>&nbsp;&nbsp; 卷439_84 【彭蠡湖晚归】白居易 
<br>
<br>彭蠡湖天晚，桃花水气春。鸟飞千白点，日没半红轮。 
<br>何必为迁客，无劳是病身。何来临此望，少有不愁人。
<br>
<br>
<br>
<br>&nbsp;&nbsp; 卷439_85 【酬赠李炼师见招】白居易 
<br>
<br>几年司谏直承明，今日求真礼上清。曾犯龙鳞容不死， 
<br>欲骑鹤背觅长生。刘纲有妇仙同得，伯道无儿累更轻。 
<br>若许移家相近住，便驱鸡犬上层城。
<br>
<br>
<br>
<br>&nbsp;&nbsp; 卷439_86 【西河雨夜送客】白居易 
<br>
<br>云黑雨翛翛，江昏水暗流。有风催解缆，无月伴登楼。 
<br>酒罢无多兴，帆开不少留。唯看一点火，遥认是行舟。
<br>
<br>
<br>
<br>&nbsp;&nbsp; 卷439_87 【登西楼忆行简】白居易 
<br>
<br>每因楼上西南望，始觉人间道路长。碍日暮山青蔟蔟， 
<br>漫天秋水白茫茫。风波不见三年面，书信难传万里肠。 
<br>早晚东归来下峡，稳乘船舫过瞿唐。
<br>
<br>
<br>
<br>&nbsp;&nbsp; 卷439_88 【罗子】白居易 
<br>
<br>有女名罗子，生来才两春。我今年已长，日夜二毛新。 
<br>顾念娇啼面，思量老病身。直应头似雪，始得见成人。
<br>
<br>
<br>
<br>&nbsp;&nbsp; 卷439_89 【读僧灵彻诗】白居易 
<br>
<br>东林寺里西廊下，石片镌题数首诗。
<br>言句怪来还校别，看名知是老汤师。
<br>
<br>
<br>
<br>&nbsp;&nbsp; 卷439_90 【听李士良琵琶（人各赋二十八字）】白居易 
<br>
<br>声似胡儿弹舌语，愁如塞月恨边云。
<br>闲人暂听犹眉敛，可使和蕃公主闻。
<br>
<br>
<br>
<br>&nbsp;&nbsp; 卷439_91 【昭君怨】白居易 
<br>
<br>明妃风貌最娉婷，合在椒房应四星。只得当年备宫掖， 
<br>何曾专夜奉帏屏。见疏从道迷图画，知屈那教配虏庭。 
<br>自是君恩薄如纸，不须一向恨丹青。
<br>
<br>
<br>
<br>&nbsp;&nbsp; 卷439_92 【闲吟】白居易 
<br>
<br>自从苦学空门法，销尽平生种种心。
<br>唯有诗魔降未得，每逢风月一闲吟。
<br>
<br>
<br>
<br>&nbsp;&nbsp; 卷439_93 【戏问山石榴】白居易 
<br>
<br>小树山榴近砌栽，半含红萼带花来。
<br>争知司马夫人妒，移到庭前便不开。
<br>
<br>
<br>
<br>&nbsp;&nbsp; 卷439_94 【编集拙诗成一十五卷因题卷末戏赠元九、李二十】白居易 
<br>
<br>一篇长恨有风情，十首秦吟近正声。每被老元偷格律， 
<br>苦教短李伏歌行。世间富贵应无分，身后文章合有名。 
<br>莫怪气粗言语大，新排十五卷诗成。
<br>
<br>
<br>
<br>&nbsp;&nbsp; 卷439_95 【湖上闲望】白居易 
<br>
<br>藤花浪拂紫茸条，菰叶风翻绿剪刀。
<br>闲弄水芳生楚思，时时合眼咏离骚。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷440_1 【江南谪居十韵】白居易 
<br>
<br>自哂沉冥客，曾为献纳臣。壮心徒许国，薄命不如人。 
<br>才展凌云翅，俄成失水鳞。葵枯犹向日，蓬断即辞春。 
<br>泽畔长愁地，天边欲老身。萧条残活计，冷落旧交亲。 
<br>草合门无径，烟消甑有尘。忧方知酒圣，贫始觉钱神。 
<br>虎尾难容足，羊肠易覆轮。行藏与通塞，一切任陶钧。
<br>
<br>
<br>&nbsp;&nbsp; 卷440_2 【江楼夜吟元九律诗，成三十韵】白居易 
<br>
<br>昨夜江楼上，吟君数十篇。词飘朱槛底，韵堕渌江前。 
<br>清楚音谐律，精微思入玄。收将白雪丽，夺尽碧云妍。 
<br>寸截金为句，双雕玉作联。八风凄间发，五彩烂相宣。 
<br>冰扣声声冷，珠排字字圆。文头交比绣，筋骨软于绵。 
<br>澒涌同波浪，铮鏦过管弦。醴泉流出地，钧乐下从天。 
<br>神鬼闻如泣，鱼龙听似禅。星回疑聚集，月落为留连。 
<br>雁感无鸣者，猿愁亦悄然。交流迁客泪，停住贾人船。 
<br>暗被歌姬乞，潜闻思妇传。斜行题粉壁，短卷写红笺。 
<br>肉味经时忘，头风当日痊。老张知定伏，短李爱应颠。 
<br>道屈才方振，身闲业始专。天教声烜赫，理合命迍邅。 
<br>顾我文章劣，知他气力全。工夫虽共到，巧拙尚相悬。 
<br>各有诗千首，俱抛海一边。白头吟处变，青眼望中穿。 
<br>酬答朝妨食，披寻夜废眠。老偿文债负，宿结字因缘。 
<br>每叹陈夫子，常嗟李谪仙。名高折人爵，思苦减天年。 
<br>不得当时遇，空令后代怜。相悲今若此，湓浦与通川。
<br>
<br>
<br>
<br>&nbsp;&nbsp; 卷440_3 【浔阳岁晚，寄元八郎中、庾三十二员外】白居易 
<br>
<br>阅水年将暮，烧金道未成。丹砂不肯死，白发自须生。 
<br>病肺惭杯满，衰颜忌镜明。春深旧乡梦，岁晚故交情。 
<br>一别浮云散，双瞻列宿荣。螭头阶下立，龙尾道前行。 
<br>封事频闻奏，除书数见名。虚怀事僚友，平步取公卿。 
<br>漏尽鸡人报，朝回幼女迎。可怜白司马，老大在湓城。
<br>
<br>
<br>
<br>&nbsp;&nbsp; 卷440_4 【元九以绿丝布白轻褣见寄制成衣服以诗报知】白居易 
<br>
<br>绿丝文布素轻褣，珍重京华手自封。贫友远劳君寄附， 
<br>病妻亲为我裁缝。袴花白似秋去薄，衫色青于春草浓。 
<br>欲著却休知不称，折腰无复旧形容。
<br>
<br>
<br>
<br>&nbsp;&nbsp; 卷440_5 【清明日送韦侍御贬虔州】白居易 
<br>
<br>寂寞清明日，萧条司马家。留饧和冷粥，出火煮新茶。 
<br>欲别能无酒，相留亦有花。南迁更何处，此地已天涯。
<br>
<br>
<br>
<br>&nbsp;&nbsp; 卷440_6 【九江春望】白居易 
<br>
<br>淼茫积水非吾土，飘泊浮萍自我身。身外信缘为活计， 
<br>眼前随事觅交亲。炉烟岂异终南色，湓草宁殊渭北春。 
<br>此地何妨便终老，譬如元是九江人。
<br>
<br>
<br>
<br>&nbsp;&nbsp; 卷440_7 【晚题东林寺双池】白居易 
<br>
<br>向晚双池好，初晴百物新。袅枝翻翠羽，溅水跃红鳞。 
<br>萍泛同游子，莲开当丽人。临流一惆怅，还忆曲江春。
<br>
<br>
<br>
<br>&nbsp;&nbsp; 卷440_8 【赠内子】白居易 
<br>
<br>白发长兴叹，青娥亦伴愁。寒衣补灯下，小女戏床头。 
<br>暗淡屏帏故，凄凉枕席秋。贫中有等级，犹胜嫁黔娄。
<br>
<br>
<br>
<br>&nbsp;&nbsp; 卷440_9 【送客春游岭南二十韵】白居易 
<br>
<br>已讶游何远，仍嗟别太频。离容君蹙促，赠语我殷勤。 
<br>迢递天南面，苍茫海北漘。诃陵国分界，交趾郡为邻。 
<br>蓊郁三光晦，温暾四气匀。阴晴变寒暑，昏晓错星辰。 
<br>瘴地难为老，蛮陬不易驯。土民稀白首，洞主尽黄巾。 
<br>战舰犹惊浪，戎车未息尘。红旗围卉服，紫绶裹文身。 
<br>面苦桄榔裛，浆酸橄榄新。牙樯迎海舶，铜鼓赛江神。 
<br>不冻贪泉暖，无霜毒草春。云烟蟒蛇气，刀剑鳄鱼鳞。 
<br>路足羁栖客，官多谪逐臣。天黄生飓母，雨黑长枫人。 
<br>回使先传语，征轩早返轮。须防杯里蛊，莫爱橐中珍。 
<br>北与南殊俗，身将货孰亲。尝闻君子诫，忧道不忧贫。
<br>
<br>
<br>
<br>&nbsp;&nbsp; 卷440_10 【自题】白居易 
<br>
<br>功名宿昔人多许，宠辱斯须自不知。一旦失恩先左降， 
<br>三年随例未量移。马头觅角生何日，石火敲光住几时。 
<br>前事是身俱若此，空门不去欲何之。
<br>
<br>
<br>
<br>&nbsp;&nbsp; 卷440_11 【自悲】白居易 
<br>
<br>火宅煎熬地，霜松摧折身。因知群动内，易死不过人。
<br>
<br>
<br>
<br>&nbsp;&nbsp; 卷440_12 【寻郭道士不遇】白居易 
<br>
<br>郡中乞假来相访，洞里朝元去不逢。看院只留双白鹤， 
<br>入门惟见一青松。药炉有火丹应伏，云碓无人水自舂。 
<br>欲问参同契中事，更期何日得从容。
<br>
<br>
<br>
<br>&nbsp;&nbsp; 卷440_13 【浔阳春三首（元和十二年作）·春生】白居易 
<br>
<br>春生何处暗周游，海角天涯遍始休。先遣和风报消息， 
<br>续教啼鸟说来由。展张草色长河畔，点缀花房小树头。 
<br>若到故园应觅我，为传沦落在江州。
<br>
<br>
<br>
<br>&nbsp;&nbsp; 卷440_14 【浔阳春三首·春来】白居易 
<br>
<br>春来触地故乡情，忽见风光忆两京。金谷踏花香骑入， 
<br>曲江碾草钿车行。谁家绿酒欢连夜，何处红楼睡失明。 
<br>独有不眠不醉客，经春冷坐古湓城。
<br>
<br>
<br>
<br>&nbsp;&nbsp; 卷440_15 【浔阳春三首·春去】白居易 
<br>
<br>一从泽畔为迁客，两度江头送暮春。白发更添今日鬓， 
<br>青衫不改去年身。百川未有回流水，一老终无却少人。 
<br>四十六时三月尽，送春争得不殷勤。
<br>
<br>
<br>
<br>&nbsp;&nbsp; 卷440_16 【梦微之（十二年八月二十日夜）】白居易 
<br>
<br>晨起临风一惆怅，通川湓水断相闻。
<br>不知忆我因何事，昨夜三回梦见君。
<br>
<br>
<br>
<br>&nbsp;&nbsp; 卷440_17 【赠韦炼师】白居易 
<br>
<br>浔阳迁客为居士，身似浮云心似灰。上界女仙无嗜欲， 
<br>何因相顾两裴回。共疑过去人间世，曾作谁家夫妇来。
<br>
<br>
<br>
<br>&nbsp;&nbsp; 卷440_18 【问刘十九】白居易 
<br>
<br>绿蚁新醅酒，红泥小火垆。晚来天欲雪，能饮一杯无。
<br>
<br>
<br>
<br>&nbsp;&nbsp; 卷440_19 【得行简书，闻欲下峡，先以诗寄】白居易 
<br>
<br>朝来又得东川信，欲取春初发梓州。书报九江闻暂喜， 
<br>路经三峡想还愁。潇湘瘴雾加餐饭，滟滪惊波稳泊舟。 
<br>欲寄两行迎尔泪，长江不肯向西流。
<br>
<br>
<br>
<br>&nbsp;&nbsp; 卷440_20 【南湖早春】白居易 
<br>
<br>风回云断雨初晴，返照湖边暖复明。乱点碎红山杏发， 
<br>平铺新绿水蘋生。翅低白雁飞仍重，舌涩黄鹂语未成。 
<br>不道江南春不好，年年衰病减心情。
<br>
<br>
<br>
<br>&nbsp;&nbsp; 卷440_21 【元十八从事南海欲出庐山临别旧居有恋泉声之什…伸别情】白居易 
<br>
<br>贤侯辟士礼从容，莫恋泉声问所从。雨露初承黄纸诏， 
<br>烟霞欲别紫霄峰。伤弓未息新惊鸟，得水难留久卧龙。 
<br>我正退藏君变化，一杯可易得相逢。
<br>
<br>
<br>
<br>&nbsp;&nbsp; 卷440_22 【题韦家泉池】白居易 
<br>
<br>泉落青山出白云，萦村绕郭几家分。
<br>自从引作池中水，深浅方圆一任君。
<br>
<br>
<br>
<br>&nbsp;&nbsp; 卷440_23 【醉中对红叶】白居易 
<br>
<br>临风杪秋树，对酒长年人。醉貌如霜叶，虽红不是春。
<br>
<br>
<br>
<br>&nbsp;&nbsp; 卷440_24 【遣怀】白居易 
<br>
<br>羲和走驭趁年光，不许人间日月长。遂使四时都似电， 
<br>争教两鬓不成霜。荣销枯去无非命，壮尽衰来亦是常。 
<br>已共身心要约定，穷通生死不惊忙。
<br>
<br>
<br>
<br>&nbsp;&nbsp; 卷440_25 【点额鱼】白居易 
<br>
<br>龙门点额意何如，红尾青鬐却返初。
<br>见说在天行雨苦，为龙未必胜为鱼。
<br>
<br>
<br>
<br>&nbsp;&nbsp; 卷440_26 【闻龟儿咏诗】白居易 
<br>
<br>怜渠已解咏诗章，摇膝支颐学二郎。
<br>莫学二郎吟太苦，才年四十鬓如霜。
<br>
<br>
<br>
<br>&nbsp;&nbsp; 卷440_27 【对酒】白居易 
<br>
<br>未济卦中休卜命，参同契里莫劳心。
<br>无如饮此销愁物，一饷愁消直万金。
<br>
<br>
<br>
<br>&nbsp;&nbsp; 卷440_28 【东墙夜合树去秋为风雨所摧，今年花时，怅然有感】白居易 
<br>
<br>碧荑红缕今何在，风雨飘将去不回。
<br>惆怅去年墙下地，今春唯有荠花开。
<br>
<br>
<br>
<br>&nbsp;&nbsp; 卷440_29 【病起】白居易 
<br>
<br>病不出门无限时，今朝强出与谁期。
<br>经年不上江楼醉，劳动春风飏酒旗。
<br>
<br>
<br>
<br>&nbsp;&nbsp; 卷440_30 【梦亡友刘太白同游彰敬寺】白居易 
<br>
<br>三千里外卧江州，十五年前哭老刘。
<br>昨夜梦中彰敬寺，死生魂魄暂同游。
<br>
<br>
<br>
<br>&nbsp;&nbsp; 卷440_31 【与果上人殁时题此诀别，兼简二林僧社】白居易 
<br>
<br>本结菩提香火社，为嫌烦恼电泡身。
<br>不须惆怅从师去，先请西方作主人。
<br>
<br>
<br>
<br>&nbsp;&nbsp; 卷440_32 【赠写真者】白居易 
<br>
<br>子骋丹青日，予当丑老时。无劳役神思，更画病容仪。 
<br>迢递麒麟阁，图功未有期。区区尺素上，焉用写真为。
<br>
<br>
<br>
<br>&nbsp;&nbsp; 卷440_33 【刘十九同宿（时淮寇初破）】白居易 
<br>
<br>红旗破贼非吾事，黄纸除书无我名。
<br>唯共嵩阳刘处士，围棋赌酒到天明。
<br>
<br>
<br>
<br>&nbsp;&nbsp; 卷440_34 【十二年冬江西温暖，喜元八寄金石棱到，因题此诗】白居易 
<br>
<br>今冬腊候不严凝，暖雾温风气上腾。山脚崦中才有雪， 
<br>江流慢处亦无冰。欲将何药防春瘴，只有元家金石棱。
<br>
<br>
<br>
<br>&nbsp;&nbsp; 卷440_35 【闲意】白居易 
<br>
<br>不争荣耀任沉沦，日与时疏共道亲。北省朋僚音信断， 
<br>东林长老往还频。病停夜食闲如社，慵拥朝裘暖似春。 
<br>渐老渐谙闲气味，终身不拟作忙人。
<br>
<br>
<br>
<br>&nbsp;&nbsp; 卷440_36 【送友人上峡赴东川辟命】白居易 
<br>
<br>见说瞿塘峡，斜衔滟滪根。难于寻鸟路，险过上龙门。 
<br>羊角风头急，桃花水色浑。山回若鳌转，舟入似鲸吞。 
<br>岸合愁天断，波跳恐地翻。怜君经此去，为感主人恩。
<br>
<br>
<br>
<br>&nbsp;&nbsp; 卷440_37 【夜送孟司功】白居易 
<br>
<br>浔阳白司马，夜送孟功曹。江暗管弦急，楼明灯火高。 
<br>湖波翻似箭，霜草杀如刀。且莫开征棹，阴风正怒号。
<br>
<br>
<br>
<br>&nbsp;&nbsp; 卷440_38 【衰病】白居易 
<br>
<br>老辞游冶寻花伴，病别荒狂旧酒徒。
<br>更恐五年三岁后，些些谭笑亦应无。
<br>
<br>
<br>
<br>&nbsp;&nbsp; 卷440_39 【题诗屏风绝句】白居易 
<br>
<br>相忆采君诗作障，自书自勘不辞劳。
<br>障成定被人争写，从此南中纸价高。
<br>
<br>
<br>
<br>&nbsp;&nbsp; 卷440_40 【答微之】白居易 
<br>
<br>君写我诗盈寺壁，我题君句满屏风。
<br>与君相遇知何处，两叶浮萍大海中。
<br>
<br>
<br>
<br>&nbsp;&nbsp; 卷440_41 【偶宴有怀】白居易 
<br>
<br>遇兴寻文客，因欢命酒徒。春游忆亲故，夜会似京都。 
<br>诗思闲仍在，乡愁醉暂无。狂来欲起舞，惭见白髭须。
<br>
<br>
<br>
<br>&nbsp;&nbsp; 卷440_42 【山中酬江州崔使君见寄】白居易 
<br>
<br>眷眄情无恨，优容礼有馀。三年为郡吏，一半许山居。 
<br>酒熟心相待，诗来手自书。庾楼春好醉，明月且回车。
<br>
<br>
<br>
<br>&nbsp;&nbsp; 卷440_43 【山枇杷】白居易 
<br>
<br>深山老去惜年华，况对东溪野枇杷。火树风来翻绛焰， 
<br>琼枝日出晒红纱。回看桃李都无色，映得芙蓉不是花。 
<br>争奈结根深石底，无因移得到人家。
<br>
<br>
<br>
<br>&nbsp;&nbsp; 卷440_44 【闻李尚书拜相，因以长句寄贺微之】白居易 
<br>
<br>怜君不久在通川，知已新提造化权。夔契定求才济世， 
<br>张雷应辨气冲天。那知沦落天涯日，正是陶钧海内年。 
<br>肯向泥中抛折剑，不收重铸作龙泉。
<br>
<br>
<br>
<br>&nbsp;&nbsp; 卷440_45 【岁暮】白居易 
<br>
<br>穷阴急景坐相催，壮齿韶颜去不回。旧病重因年老发， 
<br>新愁多是夜长来。膏明自爇缘多事，雁默先烹为不才。 
<br>祸福细寻无会处，不如且进手中杯。
<br>
<br>
<br>
<br>&nbsp;&nbsp; 卷440_46 【雨中赴刘十九二林之期及到寺刘已先去因以四韵寄之】白居易 
<br>
<br>云中台殿泥中路，既阻同游懒却还。将谓独愁犹对雨， 
<br>不知多兴已寻山。才应行到千峰里，只校来迟半日间。 
<br>最惜杜鹃花烂漫，春风吹尽不同攀。
<br>
<br>
<br>
<br>&nbsp;&nbsp; 卷440_47 【蔷薇正开春酒初熟因招刘十九张大夫崔二十四同饮】白居易 
<br>
<br>瓮头竹叶经春熟，阶底蔷薇入夏开。似火浅深红压架， 
<br>如饧气味绿粘台。试将诗句相招去，倘有风情或可来。 
<br>明日早花应更好，心期同醉卯时杯。
<br>
<br>
<br>
<br>&nbsp;&nbsp; 卷440_48 【李白墓】白居易 
<br>
<br>采石江边李白坟，绕田无限草连云。可怜荒垄穷泉骨， 
<br>曾有惊天动地文。但是诗人多薄命，就中沦落不过君。
<br>
<br>
<br>
<br>&nbsp;&nbsp; 卷440_49 【对酒】白居易 
<br>
<br>漫把参同契，难烧伏火砂。有时成白首，无处问黄芽。 
<br>幻世如泡影，浮生抵眼花。唯将绿醅酒，且替紫河车。
<br>
<br>
<br>
<br>&nbsp;&nbsp; 卷440_50 【戏答诸少年】白居易 
<br>
<br>顾我长年头似雪，饶君壮岁气如云。
<br>朱颜今日虽欺我，白发他时不放君。
<br>
<br>
<br>
<br>&nbsp;&nbsp; 卷440_51 【风雨晚泊】白居易 
<br>
<br>苦竹林边芦苇丛，停舟一望思无穷。青苔扑地连春雨， 
<br>白浪掀天尽日风。忽忽百年行欲半，茫茫万事坐成空。 
<br>此生飘荡何时定，一缕鸿毛天地中。
<br>
<br>
<br>
<br>&nbsp;&nbsp; 卷440_52 【题崔使君新楼】白居易 
<br>
<br>忧人何处可销忧，碧瓮红栏湓水头。
<br>从此浔阳风月夜，崔公楼替庾公楼。
<br>
<br>
<br>
<br>&nbsp;&nbsp; 卷440_53 【山中戏问韦侍御】白居易 
<br>
<br>我抱栖云志，君怀济世才。常吟反招隐，那得入山来。
<br>
<br>
<br>
<br>&nbsp;&nbsp; 卷440_54 【赠昙禅师（梦中作）】白居易 
<br>
<br>五年不入慈恩寺，今日寻师始一来。
<br>欲知火宅焚烧苦，方寸如今化作灰。
<br>
<br>
<br>
<br>&nbsp;&nbsp; 卷440_55 【寄微之】白居易 
<br>
<br>帝城行乐日纷纷，天畔穷愁我与君。秦女笑歌春不见， 
<br>巴猿啼哭夜常闻。何处琵琶弦似语，谁家呙堕髻如云。 
<br>人生多少欢娱事，那独千分无一分。
<br>
<br>
<br>
<br>&nbsp;&nbsp; 卷440_56 【醉吟二首】白居易 
<br>
<br>空王百法学未得，姹女丹砂烧即飞。
<br>事事无成身老也，醉乡不去欲何归。
<br>
<br>两鬓千茎新似雪，十分一醆欲如泥。
<br>酒狂又引诗魔发，日午悲吟到日西。
<br>
<br>
<br>
<br>&nbsp;&nbsp; 卷440_57 【晓寝】白居易 
<br>
<br>转枕重安寝，回头一欠伸。纸窗明觉晓，布被暖知春。 
<br>莫强疏慵性，须安老大身。鸡鸣一觉睡，不博早朝人。
<br>
<br>
<br>
<br>&nbsp;&nbsp; 卷440_58 【答元八郎中、杨十二博士】白居易 
<br>
<br>身觉浮云无所著，心同止水有何情。但知潇洒疏朝市， 
<br>不要崎岖隐姓名。尽日观鱼临涧坐，有时随鹿上山行。 
<br>谁能抛得人间事，来共腾腾过此生。
<br>
<br>
<br>
<br>&nbsp;&nbsp; 卷440_59 【湖亭与行简宿】白居易 
<br>
<br>浔阳少有风情客，招宿湖亭尽却回。
<br>水槛虚凉风月好，夜深谁共阿怜来。
<br>
<br>
<br>
<br>&nbsp;&nbsp; 卷440_60 【八月十五日夜湓亭望月】白居易 
<br>
<br>昔年八月十五夜，曲江池畔杏园边。今年八月十五夜， 
<br>湓浦沙头水馆前。西北望乡何处是，东南见月几回圆。 
<br>临风一叹无人会，今夜清光似往年。
<br>
<br>
<br>
<br>&nbsp;&nbsp; 卷440_61 【赠江客】白居易 
<br>
<br>江柳影寒新雨地，塞鸿声急欲霜天。
<br>愁君独向沙头宿，水绕芦花月满船。
<br>
<br>
<br>
<br>&nbsp;&nbsp; 卷440_62 【残暑招客】白居易 
<br>
<br>云截山腰断，风驱雨脚回。早阴江上散，残热日中来。 
<br>却取生衣著，重拈竹簟开。谁能淘晚热，闲饮两三杯。
<br>
<br>
<br>
<br>&nbsp;&nbsp; 卷440_63 【浔阳秋怀，赠许明府】白居易 
<br>
<br>霜红二林叶，风白九江波。暝色投烟鸟，秋声带雨荷。 
<br>马闲无处出，门冷少人过。卤莽还乡梦，依稀望阙歌。 
<br>共思除醉外，无计奈愁何。试问陶家酒，新篘得几多。
<br>
<br>
<br>
<br>&nbsp;&nbsp; 卷440_64 【九日醉吟】白居易 
<br>
<br>有恨头还白，无情菊自黄。一为州司马，三见岁重阳。 
<br>剑匣尘埃满，笼禽日月长。身从渔父笑，门任雀罗张。 
<br>问疾因留客，听吟偶置觞。叹时论倚伏，怀旧数存亡。 
<br>奈老应无计，治愁或有方。无过学王绩，唯以醉为乡。
<br>
<br>
<br>
<br>&nbsp;&nbsp; 卷440_65 【问韦山人山甫】白居易 
<br>
<br>身名身事两蹉跎，试就先生问若何。
<br>从此神仙学得否，白须虽有未为多。
<br>
<br>
<br>
<br>&nbsp;&nbsp; 卷440_66 【送萧炼师步虚词十首，卷后以二绝继之】白居易 
<br>
<br>欲上瀛州临别时，赠君十首步虚词。
<br>天仙若爱应相问，可道江州司马诗。
<br>
<br>花纸瑶缄松墨字，把将天上共谁开。
<br>试呈王母如堪唱，发遣双成更取来。
<br>
<br>
<br>
<br>&nbsp;&nbsp; 卷440_67 【赠李兵马使】白居易 
<br>
<br>身得贰师馀气概，家藏都尉旧诗章。
<br>江南别有楼船将，燕颔虬须不姓杨。
<br>
<br>
<br>
<br>&nbsp;&nbsp; 卷440_68 【题遗爱寺前溪松】白居易 
<br>
<br>偃亚长松树，侵临小石溪。静将流水对，高共远峰齐。 
<br>翠盖烟笼密，花幢雪压低。与僧清影坐，借鹤稳枝栖。 
<br>笔写形难似，琴偷韵易迷。暑天风槭槭，晴夜露凄凄。 
<br>独契依为舍，闲行绕作蹊。栋梁君莫采，留著伴幽栖。
<br>
<br>
<br>
<br>&nbsp;&nbsp; 卷440_69 【庐山草堂夜雨独宿寄牛二、李七、庾三十二员外】白居易 
<br>
<br>丹霄携手三君子，白发垂头一病翁。兰省花时锦帐下， 
<br>庐山雨夜草庵中。终身胶漆心应在，半路云泥迹不同。 
<br>唯有无生三昧观，荣枯一照两成空。
<br>
<br>
<br>
<br>&nbsp;&nbsp; 卷440_70 【闻杨十二新拜省郎，遥以诗贺】白居易 
<br>
<br>文昌新入有光辉，紫界宫墙白粉闱。晓日鸡人传漏箭， 
<br>春风侍女护朝衣。雪飘歌句高难和，鹤拂烟霄老惯飞。 
<br>官职声名俱入手，近来诗客似君稀。
<br>
<br>
<br>
<br>&nbsp;&nbsp; 卷440_71 【三月三日怀微之】白居易 
<br>
<br>良时光景长虚掷，壮岁风情已暗销。
<br>忽忆同为校书日，每年同醉是今朝。
<br>
<br>
<br>
<br>&nbsp;&nbsp; 卷440_72 【赠韦八】白居易 
<br>
<br>辞君岁久见君初，白发惊嗟两有馀。容鬓别来今至此， 
<br>心情料取合何如。曾同曲水花亭醉，亦共华阳竹院居。 
<br>岂料天南相见夜，哀猿瘴雾宿匡庐。
<br>
<br>
<br>
<br>&nbsp;&nbsp; 卷440_73 【春江闲步，赠张山人】白居易 
<br>
<br>江景又妍和，牵愁发浩歌。晴沙金屑色，春水麹尘波。 
<br>红簇交枝杏，青含卷叶荷。藉莎怜软暖，憩树爱婆娑。 
<br>书信朝贤断，知音野老多。相逢不闲语，争奈日长何。
<br>
<br>
<br>
<br>&nbsp;&nbsp; 卷440_74 【春听琵琶，兼简长孙司户】白居易 
<br>
<br>四弦不似琵琶声，乱写真珠细撼铃。指底商风悲飒飒， 
<br>舌头胡语苦醒醒。如言都尉思京国，似诉明妃厌虏庭。 
<br>迁客共君想劝谏，春肠易断不须听。
<br>
<br>
<br>
<br>&nbsp;&nbsp; 卷440_75 【吴宫辞】白居易 
<br>
<br>一入吴王殿，无人睹翠娥。楼高时见舞，宫静夜闻歌。 
<br>半露胸如雪，斜回脸似波。妍媸各有分，谁敢妒恩多。
<br>
<br>
<br>
<br>&nbsp;&nbsp; 卷440_76 【送韦侍御量移金州司马（时予官独未出）】白居易 
<br>
<br>春欢雨露同沾泽，冬叹风霜独满衣。留滞多时如我少， 
<br>迁移好处似君稀。卧龙云到须先起，蛰燕雷惊尚未飞。 
<br>莫恨东西沟水别，沧溟长短拟同归。
<br>
<br>
<br>
<br>&nbsp;&nbsp; 卷440_77 【自到浔阳生三女子，因诠真理，用遣妄怀】白居易 
<br>
<br>宦途本自安身拙，世累由来向老多。远谪四年徒已矣， 
<br>晚生三女拟如何。预愁嫁娶真成患，细念因缘尽是魔。 
<br>赖学空王治苦法，须抛烦恼入头陀。
<br>
<br>
<br>
<br>&nbsp;&nbsp; 卷440_78 【江西裴常侍以优礼见待又蒙赠诗辄叙鄙诚用伸感谢】白居易 
<br>
<br>一从簪笏事金貂，每借温颜放折腰。长觉身轻离泥滓， 
<br>忽惊手重捧琼瑶。马因回顾虽增价，桐遇知音已半焦。 
<br>他日秉钧如见念，壮心直气未全销。
<br>
<br>
<br>
<br>&nbsp;&nbsp; 卷440_79 【自江州司马授忠州刺史，仰荷圣泽，聊书鄙诚】白居易 
<br>
<br>炎瘴抛身远，泥涂索脚难。网初鳞拨剌，笼久翅摧残。 
<br>雷电颁时令，阳和变岁寒。遗簪承旧念，剖竹授新官。 
<br>乡觉前程近，心随外事宽。生还应有分，西笑问长安。
<br>
<br>
<br>
<br>&nbsp;&nbsp; 卷440_80 【除忠州，寄谢崔相公】白居易 
<br>
<br>提拔出泥知力竭，吹嘘生翅见情深。剑锋缺折难冲斗， 
<br>桐尾烧焦岂望琴。感旧两行年老泪，酬恩一寸岁寒心。 
<br>忠州好恶何须问，鸟得辞笼不择林。
<br>
<br>
<br>
<br>&nbsp;&nbsp; 卷440_81 【初除官蒙裴常侍赠鹘衔瑞草绯袍鱼袋因谢惠贶兼抒离情】白居易 
<br>
<br>新授铜符未著绯，因君装束始光辉。惠深范叔绨袍赠， 
<br>荣过苏秦佩印归。鱼缀白金随步跃，鹘衔红绶绕身飞。 
<br>明朝恋别朱门泪，不敢多垂恐污衣。
<br>
<br>
<br>
<br>&nbsp;&nbsp; 卷440_82 【洪州逢熊孺登】白居易 
<br>
<br>靖安院里辛夷下，醉笑狂吟气最粗。
<br>莫问别来多少苦，低头看取白髭须。
<br>
<br>
<br>
<br>&nbsp;&nbsp; 卷440_83 【初著刺史绯，答友人见赠】白居易 
<br>
<br>故人安慰善为辞，五十专城道未迟。徒使花袍红似火， 
<br>其如蓬鬓白成丝。且贪薄俸君应惜，不称衰容我自知。 
<br>银印可怜将底用，只堪归舍吓妻儿。
<br>
<br>
<br>
<br>&nbsp;&nbsp; 卷440_84 【又答贺客】白居易 
<br>
<br>银章暂假为专城，贺客来多懒起迎。
<br>似挂绯衫衣架上，朽株枯竹有何荣。
<br>
<br>
<br>
<br>&nbsp;&nbsp; 卷440_85 【别草堂三绝句】白居易 
<br>
<br>正听山鸟向阳眠，黄纸除书落枕前。
<br>为感君恩须暂起，炉峰不拟住多年。
<br>
<br>久眠褐被为居士，忽挂绯袍作使君。
<br>身出草堂心不出，庐山未要勒移文。
<br>
<br>三间茅舍向山开，一带山泉绕舍回。
<br>山色泉声莫惆怅，三年官满却归来。
<br>
<br>
<br>
<br>&nbsp;&nbsp; 卷440_86 【钟陵饯送】白居易 
<br>
<br>翠幕红筵高在云，歌钟一曲万家闻。
<br>路人指点滕王阁，看送忠州白使君。
<br>
<br>
<br>
<br>&nbsp;&nbsp; 卷440_87 【浔阳宴别（此后忠州路上作）】白居易 
<br>
<br>鞍马军城外，笙歌祖帐前。乘潮发湓口，带雪别庐山。 
<br>暮景牵行色，春寒散醉颜。共嗟炎瘴地，尽室得生还。
<br>
<br>
<br>
<br>&nbsp;&nbsp; 卷440_88 【戏赠户部李巡官】白居易 
<br>
<br>好去民曹李判官，少贪公事且谋欢。
<br>男儿未死争能料，莫作忠州刺史看。
<br>
<br>
<br>
<br>&nbsp;&nbsp; 卷440_89 【行次夏口，先寄李大夫】白居易 
<br>
<br>连山断处大江流，红旆逶迤镇上游。幕下翱翔秦御史， 
<br>军前奔走汉诸侯。曾陪剑履升鸾殿，欲谒旌幢入鹤楼。 
<br>假著绯袍君莫笑，恩深始得向忠州。
<br>
<br>
<br>
<br>&nbsp;&nbsp; 卷440_90 【重赠李大夫】白居易 
<br>
<br>早接清班登玉陛，同承别诏直金銮。凤巢阁上容身稳， 
<br>鹤锁笼中展翅难。流落多年应是命，量移远郡未成官。 
<br>惭君独不欺憔悴，犹作银台旧眼看。
<br>
<br>
<br>
<br>&nbsp;&nbsp; 卷440_91 【对镜吟】白居易 
<br>
<br>闲看明镜坐清晨，多病姿容半老身。谁论情性乖时事， 
<br>自想形骸非贵人。三殿失恩宜放弃，九宫推命合漂沦。 
<br>如今所得须甘分，腰佩银龟朱两轮。
<br>
<br>
<br>
<br>&nbsp;&nbsp; 卷440_92 【江州赴忠州，至江陵已来，舟中示舍弟五十韵】白居易 
<br>
<br>昔作咸秦客，常思江海行。今来仍尽室，此去又专城。 
<br>典午犹为幸，分忧固是荣。簈星州乘送，艛艓驿船迎。 
<br>共载皆妻子，同游即弟兄。宁辞浪迹远，且贵赏心并。 
<br>云展帆高挂，飙驰棹迅征。溯流从汉浦，循路转荆衡。 
<br>山逐时移色，江随地改名。风光近东早，水木向南清。 
<br>夏口烟孤起，湘川雨半晴。日煎红浪沸，月射白砂明。 
<br>北渚寒留雁，南枝暖待莺。骈朱桃露萼，点翠柳含萌。 
<br>亥市鱼盐聚，神林鼓笛鸣。壶浆椒叶气，歌曲竹枝声。 
<br>系缆怜沙静，垂纶爱岸平。水餐红粒稻，野茹紫花菁。 
<br>瓯泛茶如乳，台粘酒似饧。脍长抽锦缕，藕脆削琼英。 
<br>容易来千里，斯须进一程。未曾劳气力，渐觉有心情。 
<br>卧稳添春睡，行迟带酒酲。忽愁牵世网，便欲濯尘缨。 
<br>早接文场战，曾争翰苑盟。掉头称俊造，翘足取公卿。 
<br>且昧随时义，徒输报国诚。众排恩易失，偏压势先倾。 
<br>虎尾忧危切，鸿毛性命轻。烛蛾谁救活，蚕茧自缠萦。 
<br>敛手辞双阙，回眸望两京。长沙抛贾谊，漳浦卧刘桢。 
<br>鶗鴂鸣还歇，蟾蜍破又盈。年光同激箭，乡思极摇旌。 
<br>潦倒亲知笑，衰羸旧识惊。乌头因感白，鱼尾为劳赪。 
<br>剑学将何用，丹烧竟不成。孤舟萍一叶，双鬓雪千茎。 
<br>老见人情尽，闲思物理精。如汤探冷热，似博斗输赢。 
<br>险路应须避，迷途莫共争。此心知止足，何物要经营。 
<br>玉向泥中洁，松经雪后贞。无妨隐朝市，不必谢寰瀛。 
<br>但在前非悟，期无后患婴。多知非景福，少语是元亨。 
<br>晦即全身药，明为伐性兵。昏昏随世俗，蠢蠢学黎甿。 
<br>鸟以能言cm，龟缘入梦烹。知之一何晚，犹足保馀生。
<br>
<br>
<br>
<br>&nbsp;&nbsp; 卷440_93 【题岳阳楼】白居易 
<br>
<br>岳阳城下水漫漫，独上危楼倚曲栏。春岸绿时连梦泽， 
<br>夕波红处近长安。猿攀树立啼何苦，雁点湖飞渡亦难。 
<br>此地唯堪画图障，华堂张与贵人看。
<br>
<br>
<br>
<br>&nbsp;&nbsp; 卷440_94 【入峡次巴东】白居易 
<br>
<br>不知远郡何时到，犹喜全家此去同。万里王程三峡外， 
<br>百年生计一舟中。巫山暮足沾花雨，陇水春多逆浪风。 
<br>两片红旌数声鼓，使君艛艓上巴东。
<br>
<br>
<br>
<br>&nbsp;&nbsp; 卷440_95 【十年三月三十日别微之于沣上十四年…为他年会话张本也】白居易 
<br>
<br>沣水店头春尽日，送君上马谪通川。夷陵峡口明月夜， 
<br>此处逢君是偶然。一别五年方见面，相携三宿未回船。 
<br>坐从日暮唯长叹，语到天明竟未眠。齿发蹉跎将五十， 
<br>关河迢递过三千。生涯共寄沧江上，乡国俱抛白日边。 
<br>往事渺茫都似梦，旧游流落半归泉。醉悲洒泪春杯里， 
<br>吟苦支颐晓烛前。莫问龙钟恶官职，且听清脆好文篇。 
<br>别来只是成诗癖，老去何曾更酒颠。各限王程须去住， 
<br>重开离宴贵留连。黄牛渡北移征棹，白狗崖东卷别筵。 
<br>神女台云闲缭绕，使君滩水急潺湲，风凄暝色愁杨柳， 
<br>月吊宵声哭杜鹃。万丈赤幢潭底日，一条白练峡中天。 
<br>君还秦地辞炎徼，我向忠州入瘴烟。未死会应相见在， 
<br>又知何地复何年。
<br>
<br>
<br>
<br>&nbsp;&nbsp; 卷440_96 【题峡中石上】白居易 
<br>
<br>巫女庙花红似粉，昭君村柳翠于眉。
<br>诚知老去风情少，见此争无一句诗。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
