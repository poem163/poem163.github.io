<HTML>
<HEAD>
<TITLE>全唐诗 卷762-765 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷762-765</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷762-765</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6230"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷762-765')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷762-765]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷762_1 【括苍山】刘昭禹 
<br>
<br>尽日行方半，诸山直下看。白云随步起，危径极天盘。 
<br>瀑顶桥形小，溪边店影寒。往来空太息，玄鬓改非难。
<br>
<br>
<br>&nbsp;&nbsp; 卷762_2 【忆天台山】刘昭禹 
<br>
<br>常记游灵境，道人情不低。岩房容偃息，天路许相携。 
<br>霞散曙峰外，虹生凉瀑西。何当尘役了，重去听猿啼。
<br>
<br>
<br>
<br>&nbsp;&nbsp; 卷762_3 【冬日暮国清寺留题】刘昭禹 
<br>
<br>天台山下寺，冬暮景如屏。树密风长在，年深像有灵。 
<br>高钟疑到月，远烧欲连星。因共真僧话，心中万虑宁。
<br>
<br>
<br>
<br>&nbsp;&nbsp; 卷762_4 【灵溪观】刘昭禹 
<br>
<br>鳌海西边地，宵吟景象宽。云开孤月上，瀑喷一山寒。 
<br>人异发常绿，草灵秋不干。无由此栖息，魂梦在长安。
<br>
<br>
<br>
<br>&nbsp;&nbsp; 卷762_5 【怀华山隐者】刘昭禹 
<br>
<br>先生入太华，杳杳绝良音。秋梦有时见，孤云无处寻。 
<br>神清峰顶立，衣冷瀑边吟。应笑干名者，六街尘土深。
<br>
<br>
<br>
<br>&nbsp;&nbsp; 卷762_6 【赠惠律大师】刘昭禹 
<br>
<br>秋是忆山日，禅窗露洒馀。几悬华顶梦，应寄沃洲书。 
<br>风月资吟笔，杉篁笼静居。满城谁不重，见著紫衣初。
<br>
<br>
<br>
<br>&nbsp;&nbsp; 卷762_7 【经费冠卿旧隐】刘昭禹 
<br>
<br>节高终不起，死恋九华山。圣主情何切，孤云性本闲。 
<br>名传中国外，坟在乱松间。依约曾栖处，斜阳鸟自还。
<br>
<br>
<br>
<br>&nbsp;&nbsp; 卷762_8 【闻蝉】刘昭禹 
<br>
<br>一雨一番晴，山林冷落青。莫侵残日噪，正在异乡听。 
<br>孤馆宿漳浦，扁舟离洞庭。年年当此际，那免鬓凋零。
<br>
<br>
<br>
<br>&nbsp;&nbsp; 卷762_9 【送休公归衡】刘昭禹 
<br>
<br>草履初登南岳船，铜瓶犹贮北山泉。
<br>衡阳旧寺春归晚，门锁寒潭几树蝉。
<br>
<br>
<br>
<br>&nbsp;&nbsp; 卷762_10 【句】刘昭禹 
<br>
<br>句向夜深得，心从天外归。（见《纪事》）
<br>
<br>危楼聊侧耳，高柳又鸣蝉。（《秋日登楼》， 
<br>见《吟窗杂录》）
<br>
<br>藓色围波井，花阴上竹楼。（以下见《海录碎事》）
<br>
<br>对面雷瞋树，当街雨趁人。（《夏雨》）
<br>
<br>春光怀玉阙，万里起初程。（《送人》）
<br>
<br>江上呼风去，天边挂席飞。（《送人舟行》）
<br>
<br>漆灯寻黑洞，之字上危峰。（《送人游九疑》）
<br>
<br>
<br>
<br>&nbsp;&nbsp; 卷762_11 【铜柱辞】李宏皋 
<br>
<br>招灵铸柱垂英烈，手执干戈征百越。诞今铸柱庇黔黎， 
<br>指画风雷开五溪。五溪之险不足恃，我旅争登若平地。 
<br>五溪之众不足平，我师轻蹑如春冰。溪人畏威思纳质， 
<br>弃污归明求立誓。誓山川兮告鬼神，保子孙兮千万春。
<br>
<br>
<br>
<br>&nbsp;&nbsp; 卷762_12 【题桃源】李宏皋 
<br>
<br>山翠参差水渺茫，秦人昔在楚封疆。当时避世乾坤窄， 
<br>此地安家日月长。草色几经坛杏老。岩花犹带涧桃香。 
<br>他年倘遂平生志，来著霞衣侍玉皇。
<br>
<br>
<br>
<br>&nbsp;&nbsp; 卷762_13 【李皋试诗】何仲举 
<br>
<br>似玉来投狱，抛家去就枷。可怜两片木，夹却一枝花。
<br>
<br>
<br>
<br>&nbsp;&nbsp; 卷762_14 【句】何仲举 
<br>
<br>碧云章句才离手，紫府神仙尽点头。（《献秦王》）
<br>
<br>树迎高鸟归深野，云傍斜阳过远山。（《秋日晚望》， 
<br>以上见《五代史补》）
<br>
<br>
<br>
<br>&nbsp;&nbsp; 卷762_15 【耕夫谣】徐仲雅 
<br>
<br>张绪逞风流，王衍事轻薄。出门逢耕夫，颜色必不乐。 
<br>肥肤如玉洁，力拗丝不折。半日无耕夫，此辈总饿杀。
<br>
<br>
<br>
<br>&nbsp;&nbsp; 卷762_16 【赠齐己】徐仲雅 
<br>
<br>我唐有僧号齐己，未出家时宰相器。爰见梦中逢五丁， 
<br>毁形自学无生理。骨瘦神清风一襟，松老霜天鹤病深。 
<br>一言悟得生死海，芙蓉吐出琉璃心。闷见有唐风雅缺， 
<br>敲破冰天飞白雪。清塞清江却有灵，遗魂泣对荒郊月。 
<br>格何古，天工未生谁知主。混沌凿开鸡子黄， 
<br>散作纯风如胆苦。意何新，织女星机挑白云。 
<br>真宰夜来调暖律，声声吹出嫩青春。调何雅， 
<br>涧底孤松秋雨洒。嫦娥月里学步虚，桂风吹落玉山下。 
<br>语何奇，血泼乾坤龙战时。祖龙跨海日方出， 
<br>一鞭风雨万山飞。己公己公道如此，浩浩寰中如独自。 
<br>一簟松风冷如冰，长伴巢由伸脚睡。
<br>
<br>
<br>
<br>&nbsp;&nbsp; 卷762_17 【赠江处士】徐仲雅 
<br>
<br>门在松阴里，山僧几度过。药灵丸不大，棋妙子无多。 
<br>薄雾笼寒径，残风恋绿萝。金乌兼玉兔，年几奈公何。
<br>
<br>
<br>
<br>&nbsp;&nbsp; 卷762_18 【东华观偃松】徐仲雅 
<br>
<br>半已化为石，有灵通碧湘。生逢尧雨露，老直汉风霜。 
<br>月滴蟾心水，龙遗脑骨香。始于毫末后，曾见几兴亡。
<br>
<br>
<br>
<br>&nbsp;&nbsp; 卷762_19 【咏棕树】徐仲雅 
<br>
<br>叶似新蒲绿，身如乱锦缠。任君千度剥，意气自冲天。
<br>
<br>
<br>
<br>&nbsp;&nbsp; 卷762_20 【宫词】徐仲雅 
<br>
<br>内人晓起怯春寒，轻揭珠帘看牡丹。
<br>一把柳丝收不得，和风搭在玉栏杆。
<br>
<br>
<br>
<br>&nbsp;&nbsp; 卷762_21 【句】徐仲雅 
<br>
<br>屋面尽生人耳朵，篱头多是老翁须。（《闲居》）
<br>
<br>平分造化双苞去，拆破春风两面开。（《合欢牡丹》）
<br>
<br>云路半开千里月，洞门斜掩一天春。（《马希范夜宴 
<br>迎四仪夫人》）
<br>
<br>凿开青帝春风国，移下姮娥夜月楼。（《马殷明月圃》， 
<br>《野客丛谈》）
<br>
<br>珠玑影冷偏粘草，兰麝香浓却损花。（《春园宴》）
<br>
<br>山色晓堆罗黛雨，草梢春戛麝香风。
<br>
<br>衰兰寂寞含愁绿，小杏妖娆弄色红。
<br>
<br>旁搜水脉湘心满，遍揭泉根梵底通。
<br>
<br>水□滴残青□瘦，石脂倾尽白云空。 
<br>深浦送回芳草日，急滩牵断绿杨风。
<br>
<br>藕梢逆入银塘里，蘋迹潜来玉井中。
<br>
<br>败菊篱疏临野渡，落梅村冷隔江枫。
<br>
<br>剪开净涧分苗稼，划破涟漪下钓筒。（上见《湘湖故事》）
<br>
<br>
<br>
<br>&nbsp;&nbsp; 卷762_22 【分水岭】伍彬 
<br>
<br>前贤功及物，禹后杳难俦。不改古今色，平分南北流。 
<br>寒冲山影岸，清绕荻花洲。尽是朝宗去，潺潺早晚休。
<br>
<br>
<br>
<br>&nbsp;&nbsp; 卷762_23 【句】伍彬 
<br>
<br>稚子出看莎径没，渔翁来报竹桥流。（《夏日喜雨》）
<br>
<br>踪迹未辞鸳鹭客，梦魂先到鹧鸪村。（《辞解牧》）
<br>
<br>
<br>
<br>&nbsp;&nbsp; 卷762_24 【留宿廖融山斋】杨徽之 
<br>
<br>清和春尚在，欢醉日何长。谷鸟随柯转，庭花夺酒香。 
<br>初晴岩翠滴，向晚树阴凉。别有堪吟处，相留宿草堂。
<br>
<br>
<br>
<br>&nbsp;&nbsp; 卷762_25 【句】杨徽之 
<br>
<br>新霜染枫叶，皎月借芦花。（《秋日》）
<br>
<br>废宅寒塘水，荒坟宿草烟。（《哭江为》，见《纪事》）
<br>
<br>
<br>
<br>&nbsp;&nbsp; 卷762_26 【登祝融峰】王元 
<br>
<br>草叠到孤顶，身齐高鸟翔。势疑撞翼轸，翠欲滴潇湘。 
<br>云湿幽崖滑，风梳古木香。晴空聊纵目，杳杳极穷荒。
<br>
<br>
<br>
<br>&nbsp;&nbsp; 卷762_27 【怀翁宏】王元 
<br>
<br>独夜思君切，无人知此情。沧州归未得，华发别来生。 
<br>孤馆木初落，高空月正明。远书多隔岁，独念没前程。
<br>
<br>
<br>
<br>&nbsp;&nbsp; 卷762_28 【听琴】王元 
<br>
<br>拂尘开素匣，有客独伤时。古调俗不乐，正声君自知。 
<br>寒泉出涧涩，老桧倚风悲。纵有来听者，谁堪继子期。
<br>
<br>
<br>
<br>&nbsp;&nbsp; 卷762_29 【哭李韶】王元 
<br>
<br>韶也命何奇，生前与世违。贫栖古梵刹，终著旧麻衣。 
<br>雅句僧抄遍，孤坟客吊稀。故园今孰在，应见梦中归。
<br>
<br>
<br>
<br>&nbsp;&nbsp; 卷762_30 【题邓真人遗址】王元 
<br>
<br>三千功满仙升去，留得山前旧隐基。但见白云长掩映， 
<br>不知浮世几兴衰。松稍风触霓旌动，棕叶霜沾鹤翅垂。 
<br>近代无人寻异事，野泉喷月泻秋池。
<br>
<br>
<br>
<br>&nbsp;&nbsp; 卷762_31 【句】王元 
<br>
<br>伴行惟瘦鹤，寻步入深云。（《赠廖融》，见《纪事》）
<br>
<br>
<br>
<br>&nbsp;&nbsp; 卷762_32 【谢翁宏以诗百篇见示】廖融 
<br>
<br>高奇一百篇，造化见工全。积思游沧海，冥搜入洞天。 
<br>神珠迷罔象，端玉匪雕镌。休叹不得力，离骚千古传。
<br>
<br>
<br>
<br>&nbsp;&nbsp; 卷762_33 【赠天台逸人】廖融 
<br>
<br>移桧托禅子，携家上赤城。拂琴天籁寂，欹枕海涛生。 
<br>云白寒峰晚，鸟歌春谷晴。又闻求桂楫，载月十洲行。
<br>
<br>
<br>
<br>&nbsp;&nbsp; 卷762_34 【古桧】廖融 
<br>
<br>何人见植初，老树梵王居。山鬼暗栖托，樵夫难破除。 
<br>声高秋汉迥，影倒月潭虚。尽日无僧倚，清风长有馀。
<br>
<br>
<br>
<br>&nbsp;&nbsp; 卷762_35 【题伍彬屋壁】廖融 
<br>
<br>圆塘绿水平，鱼跃紫莼生。要路贫无力，深村老退耕。 
<br>犊随原草远，蛙傍堑篱鸣。拨棹茶川去，初逢谷雨晴。
<br>
<br>
<br>
<br>&nbsp;&nbsp; 卷762_36 【梦仙谣】廖融 
<br>
<br>琪木扶疏系辟邪，麻姑夜宴紫皇家。银河旌节摇波影， 
<br>珠阁笙箫吸月华。翠凤引游三岛路，赤龙齐驾五云车。 
<br>星稀犹倚虹桥立，拟就张骞搭汉槎。
<br>
<br>
<br>
<br>&nbsp;&nbsp; 卷762_37 【退宫妓】廖融 
<br>
<br>神仙风格本难俦，曾从前皇翠辇游。红踯躅繁金殿暖， 
<br>碧芙蓉笑水宫秋。宝筝钿剥阴尘覆，锦帐香消画烛幽。 
<br>一旦色衰归故里，月明犹梦按梁州。
<br>
<br>
<br>
<br>&nbsp;&nbsp; 卷762_38 【句】廖融 
<br>
<br>圭灶先知晓，盆池别见天，
<br>
<br>古寺寻僧饭，寒岩衣鹿裘。
<br>
<br>云穿捣药屋，雪压钓鱼舟。
<br>
<br>
<br>
<br>&nbsp;&nbsp; 卷762_39 【赠廖融】王正己 
<br>
<br>病起正当秋阁迥，酒醒迎对夜涛寒。
<br>炉中药熟分僧饭，枕上琴闲借客弹。
<br>
<br>
<br>
<br>&nbsp;&nbsp; 卷762_40 【句】王正己 
<br>
<br>洗盂秋涧日华动，捣药夜坐秋气深。（赠隐者，《纪事》）
<br>
<br>
<br>
<br>&nbsp;&nbsp; 卷762_41 【送廖融处士南游】翁宏 
<br>
<br>病卧瘴云间，莓苔渍竹关。孤吟牛渚月，老忆洞庭山。 
<br>壮志潜消尽，淳风竟未还。今朝忽相遇，执手一开颜。
<br>
<br>
<br>
<br>&nbsp;&nbsp; 卷762_42 【春残】翁宏 
<br>
<br>又是春残也，如何出翠帏。落花人独立，微雨燕双飞。 
<br>寓目魂将断，经年梦亦非。那堪向愁夕，萧飒暮蝉辉。
<br>
<br>
<br>
<br>&nbsp;&nbsp; 卷762_43 【秋残】翁宏 
<br>
<br>又是秋残也，无聊意若何。客程江外远，归思夜深多。 
<br>岘首飞黄叶，湘湄走白波。仍闻汉都护，今岁合休戈。
<br>
<br>
<br>
<br>&nbsp;&nbsp; 卷762_44 【句】翁宏 
<br>
<br>万木横秋里，孤舟半夜猿。（《送人》）
<br>
<br>漏光残井甃，缺影背山椒。（《咏晓月》）
<br>
<br>风回山火断，潮落岸冰高。（《湘江吟》）
<br>
<br>
<br>
<br>&nbsp;&nbsp; 卷762_45 【过衡山赠廖处士】张观 
<br>
<br>未向漆园为傲吏，定应明代作征君。传家奕世无金玉， 
<br>乐道经年有典坟。带雨小舟横别涧，隔花幽犬吠深云。 
<br>到头终为苍生起，休恋耕烟楚水濆。
<br>
<br>
<br>
<br>&nbsp;&nbsp; 卷762_46 【竹枝词二首】孙光宪 
<br>
<br>门前春水白蘋花，岸上无人小艇斜。
<br>商女经过江欲暮，散抛残食饲神鸦。
<br>
<br>乱绳千结绊人深，越罗万丈表长寻。
<br>杨柳在身垂意绪，藕花落尽见莲心。
<br>
<br>
<br>
<br>&nbsp;&nbsp; 卷762_47 【杨柳枝词四首】孙光宪 
<br>
<br>阊门风暖落花干，飞遍江城雪不寒。
<br>独有晚来临水驿，闲人多凭赤栏干。
<br>
<br>有池有榭即濛濛，浸润翻成长养功。
<br>恰似有人长点检，著行排立向春风。
<br>
<br>根柢虽然傍浊河，无妨终日近笙歌。
<br>毵毵金带谁堪比，还共黄莺不较多。
<br>
<br>万株枯槁怨亡隋，似吊吴台各自垂。
<br>好是淮阴明月里，酒楼横笛不胜吹。
<br>
<br>
<br>
<br>&nbsp;&nbsp; 卷762_48 【采莲】孙光宪 
<br>
<br>菡萏香连十顷陂，小姑贪戏采莲迟。
<br>晚来弄水船头湿，更脱红裙裹鸭儿。
<br>
<br>
<br>
<br>&nbsp;&nbsp; 卷762_49 【八拍蛮】孙光宪 
<br>
<br>孔雀尾拖金线长，怕人飞起入丁香。
<br>越女沙头争拾翠，相呼归去背斜阳。
<br>
<br>
<br>
<br>&nbsp;&nbsp; 卷762_50 【句】孙光宪 
<br>
<br>晓厨烹淡菜，春杼种橦花。（《和南越诗》）
<br>
<br>
<br>
<br>&nbsp;&nbsp; 卷762_51 【咏蒲鞋】刘章 
<br>
<br>吴江浪浸白蒲春，越女初挑一样新。才自绣窗离玉指， 
<br>便随罗袜上香尘。石榴裙下从容久，玳瑁筵前整顿频。 
<br>今日高楼鸳瓦上，不知抛掷是何人。
<br>
<br>
<br>
<br>&nbsp;&nbsp; 卷762_52 【夜坐】路洵美 
<br>
<br>帘卷竹轩清，四邻无语声。漏从吟里转，月自坐来明。 
<br>草木露华湿，衣裳寒气生。难逢知鉴者，空悦此时情。
<br>
<br>
<br>
<br>&nbsp;&nbsp; 卷762_53 【荆台道院】梁震 
<br>
<br>桑田一变赋归来，爵禄焉能浼我哉。
<br>黄犊依然花竹外，清风万古凛荆台。
<br>
<br>
<br>
<br>
<br>
<br>
<br>
<br>
<br>
<br>
<br> 卷763_1 【宁州道中】杨夔 
<br>
<br>城枕萧关路，胡兵日夕临。唯凭一炬火，以慰万人心。 
<br>春老雪犹重，沙寒草不深。如何驱匹马，向此独闲吟。
<br>
<br>
<br>&nbsp;&nbsp; 卷763_2 【寻九华王山人】杨夔 
<br>
<br>下马扣荆扉，相寻春半时。扪萝盘磴险，叠石渡溪危。 
<br>松夹莓苔径，花藏薜荔篱。卧云情自逸，名姓厌人知。
<br>
<br>
<br>
<br>&nbsp;&nbsp; 卷763_3 【金陵逢张乔】杨夔 
<br>
<br>殊乡会面时，辛苦两情知。有志年空过，无媒命共奇。 
<br>吟馀春漏急，语旧酒巡迟。天爵如堪倚，休惊鬓上丝。
<br>
<br>
<br>
<br>&nbsp;&nbsp; 卷763_4 【送邹尊师归洞庭】杨夔 
<br>
<br>众岛在波心，曾居旧隐林。近闻飞檄急，转忆卧云深。 
<br>卖药唯供酒，归舟只载琴。遥知明月夜，坐石自开襟。
<br>
<br>
<br>
<br>&nbsp;&nbsp; 卷763_5 【送日东僧游天台】杨夔 
<br>
<br>一瓶离日外，行指赤城中。去自重云下，来从积水东。 
<br>攀萝跻石径，挂锡憩松风。回首鸡林道，唯应梦想通。
<br>
<br>
<br>
<br>&nbsp;&nbsp; 卷763_6 【题甘露寺】杨夔 
<br>
<br>高殿拂云霓，登临想虎溪。风匀帆影众，烟乱鸟行迷。 
<br>北倚波涛阔，南窥井邑低。满城尘漠漠，隔岸草萋萋。 
<br>虚阁延秋磬，澄江响暮鼙。客心还惜去，新月挂楼西。
<br>
<br>
<br>
<br>&nbsp;&nbsp; 卷763_7 【送张相公出征】杨夔 
<br>
<br>得意在当年，登坛秉国权。汉推周勃重，晋让赵宣贤。 
<br>儒德尼丘降，兵钤太白传。援毫飞凤藻，发匣吼龙泉。 
<br>历火金难耗，零霜桂益坚。从来称玉洁，此更让朱妍。 
<br>鸳鹭臻门下，貔貅拥帐前。去知清朔漠，行不费陶甄。 
<br>献画符中旨，推诚契上玄。愿将班固笔，书颂勒燕然。
<br>
<br>
<br>
<br>&nbsp;&nbsp; 卷763_8 【题郑山人郊居】杨夔 
<br>
<br>谷口今逢避世才，入门潇洒绝尘埃。渔舟下钓乘风去， 
<br>药酝留宾待月开。数片石从青嶂得，一条泉自白云来。 
<br>竹轩相对无言语，尽日南山不欲回。
<br>
<br>
<br>
<br>&nbsp;&nbsp; 卷763_9 【题宣州延庆寺益公院（咸通中入讲极承恩泽）】杨夔 
<br>
<br>嘿坐能除万种情，腊高兼有赐衣荣。讲经旧说倾朝听， 
<br>登殿曾闻降辇迎。幽径北连千嶂碧，虚窗东望一川平。 
<br>长年门外无尘客，时见元戎驻旆旌。
<br>
<br>
<br>
<br>&nbsp;&nbsp; 卷763_10 【寄当阳袁皓明府】杨夔 
<br>
<br>高人为县在南京，竹绕琴堂水绕城。地古既资携酒兴， 
<br>务闲偏长看山情。松轩待月僧同坐，药圃寻花鹤伴行。 
<br>百里甚堪留惠爱，莫教空说鲁恭名。
<br>
<br>
<br>
<br>&nbsp;&nbsp; 卷763_11 【送杜郎中入茶山修贡】杨夔 
<br>
<br>一道澄澜彻底清，仙郎轻棹出重城。采蘋虚得当时称， 
<br>述职那同此日荣。剑戟步经高障黑，绮罗光动百花明。 
<br>谢公携妓东山去，何似乘春奉诏行。
<br>
<br>
<br>
<br>&nbsp;&nbsp; 卷763_12 【送郑谷】杨夔 
<br>
<br>春江潋潋清且急，春雨濛濛密复疏。
<br>一曲狂歌两行泪，送君兼寄故乡书。
<br>
<br>
<br>
<br>&nbsp;&nbsp; 卷763_13 【自叙】杜建徽 
<br>
<br>中剑斫耳缺，被箭射胛过。为将须有胆，有胆即无贾。
<br>
<br>
<br>
<br>&nbsp;&nbsp; 卷763_14 【游西湖】沈韬文 
<br>
<br>□□□□□□□，菰米蘋花似故乡。
<br>不是不归归未得，好风明月一思量。
<br>
<br>
<br>
<br>&nbsp;&nbsp; 卷763_15 【赠和龙妙空禅师】王继勋 
<br>
<br>白面山南灵庆院，茅斋道者雪峰禅。只栖云树两三亩， 
<br>不下烟萝四五年。猿鸟认声呼唤易，龙神降伏住持坚。 
<br>谁知今日秋江畔，独步医王阐法筵。
<br>
<br>
<br>
<br>&nbsp;&nbsp; 卷763_16 【题建造寺】刘乙 
<br>
<br>曾看画图劳健羡，如今亲见画犹粗。减除天半石初泐， 
<br>欠却几株松未枯。题像阁人渔浦叟，集生台鸟谢城乌。 
<br>我来一听支公论，自是吾身幻得吾。
<br>
<br>
<br>
<br>&nbsp;&nbsp; 卷763_17 【句】刘乙 
<br>
<br>扫石云随帚，耕山鸟傍人。（《闽志》）
<br>
<br>
<br>
<br>&nbsp;&nbsp; 卷763_18 【和赠和龙妙空禅师】夏鸿 
<br>
<br>翰林遗迹镜潭前，孤峭高僧此处禅。出为信门兴化日， 
<br>坐当吾国太平年。身同莹澈尼珠净，语并锋铓慧剑坚。 
<br>道果已圆名已遂，即看千匝绕香筵。
<br>
<br>
<br>
<br>&nbsp;&nbsp; 卷763_19 【题青草湖神祠】刘山甫 
<br>
<br>坏墙风雨几经春，草色盈庭一座尘。
<br>自是神明无感应，盛衰何得却由人。
<br>
<br>
<br>
<br>&nbsp;&nbsp; 卷763_20 【汉宗庙乐舞辞】张昭 
<br>
<br>高庙明灵再启图，金根玉辂幸神都。巢阿丹凤衔书命， 
<br>入昴飞星献宝符。正抚薰弦娱赤子，忽登仙驾泣苍梧。 
<br>荐樱鹤馆笳箫咽，酌鬯金楹剑珮趋。星俎云罍兼鲁礼， 
<br>朱干象箾杂巴渝。氤氲龙麝交青琐，仿佛锡銮下蕊珠。 
<br>荐豆奉觞亲玉几，配天合祖耀璿枢。受釐饮酒皇欢洽， 
<br>仰俟馀灵泰九区。
<br>
<br>
<br>
<br>&nbsp;&nbsp; 卷763_21 【农家】颜仁郁 
<br>
<br>夜半呼儿趁晓耕，羸牛无力渐艰行。
<br>时人不识农家苦，将谓田中谷自生。
<br>
<br>
<br>
<br>&nbsp;&nbsp; 卷763_22 【山居】颜仁郁 
<br>
<br>柏树松阴覆竹斋，罢烧药灶纵高怀。
<br>世间应少山间景，云绕青松水绕阶。
<br>
<br>
<br>
<br>&nbsp;&nbsp; 卷763_23 【春日寓感】王延彬 
<br>
<br>两衙前后讼堂清，软锦披袍拥鼻行。雨后绿苔侵履迹， 
<br>春深红杏锁莺声。因携久酝松醪酒，自煮新抽竹笋羹。 
<br>也解为诗也为政，侬家何似谢宣城。
<br>
<br>
<br>
<br>&nbsp;&nbsp; 卷763_24 【哭徐夤】王延彬 
<br>
<br>延寿溪头叹逝波，古今人事半销磨。
<br>昔除正字今何在，所谓人生能几何。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷764_1 【塞上】谭用之 
<br>
<br>秋风汉北雁飞天，单骑那堪绕贺兰。碛暗更无岩树影， 
<br>地平时有野烧瘢。貂披寒色和衣冷，剑佩胡霜隔匣寒。 
<br>早晚横戈似飞尉，拥旄深入异田单。
<br>
<br>钵略城边日欲西，游人却忆旧山归。牛羊集水烟黏步， 
<br>雕鹗盘空雪满围。猎骑静逢边气薄，戍楼寒对暮烟微。 
<br>横行总是男儿事，早晚重来似汉飞。
<br>
<br>
<br>&nbsp;&nbsp; 卷764_2 【赠索处士】谭用之 
<br>
<br>不将桂子种诸天，长得寻君水石边。玄豹夜寒和雾隐， 
<br>骊龙春暖抱珠眠。山中宰相陶弘景，洞里真人葛稚川。 
<br>一度相思一惆怅，水寒烟澹落花前。
<br>
<br>
<br>
<br>&nbsp;&nbsp; 卷764_3 【别雒下一二知己】谭用之 
<br>
<br>金鼎光辉照雪袍，雒阳春梦忆波涛。尘埃满眼人情异， 
<br>风雨前程马足劳。接塞峨眉通蜀险，过山仙掌倚秦高。 
<br>别来无限幽求子，应笑区区味六韬。
<br>
<br>
<br>
<br>&nbsp;&nbsp; 卷764_4 【约张处士游梁】谭用之 
<br>
<br>莫学区区老一经，夷门关吏旧书生。晋朝灭后无中散， 
<br>韩国亡来绝上卿。龙变洞中千谷冷，剑横天外八风清。 
<br>好携长策干时去，免逐渔樵度太平。
<br>
<br>
<br>
<br>&nbsp;&nbsp; 卷764_5 【送友人归青社】谭用之 
<br>
<br>雕鹗途程在碧天，彩衣东去复何言。二千宾客旧知己， 
<br>十二山河新故园。吟看桂生溪月上，醉听鲲化海涛翻。 
<br>好期圣代重相见，莫学袁生老竹轩。
<br>
<br>
<br>
<br>&nbsp;&nbsp; 卷764_6 【送丁道士归南中】谭用之 
<br>
<br>孤云无定鹤辞巢，自负焦桐不说劳。服药几年期碧落， 
<br>验符何处咒丹毫。子陵山晓红云密，青草湖平雪浪高。 
<br>从此人稀见踪迹，还应选地种仙桃。
<br>
<br>
<br>
<br>&nbsp;&nbsp; 卷764_7 【月夜怀寄友人】谭用之 
<br>
<br>剑气徒劳望斗牛，故人别后阻仙舟。残春谩道深倾酒， 
<br>好月那堪独上楼。何处是非随马足，由来得丧白人头。 
<br>清风未许重携手，几度高吟寄水流。
<br>
<br>
<br>
<br>&nbsp;&nbsp; 卷764_8 【闲居寄陈山人】谭用之 
<br>
<br>闲居何处得闲名，坐掩衡茅损性灵。破梦晓钟闻竹寺， 
<br>沁心秋雨浸莎庭。瓮边难负千杯绿，海上终眠万仞青。 
<br>珍重先生全太古，应看名利似浮萍。
<br>
<br>
<br>
<br>&nbsp;&nbsp; 卷764_9 【忆南中】谭用之 
<br>
<br>碧江头与白云门，别后秋霜点鬓根。长记学禅青石寺， 
<br>最思共醉落花村。林间竹有湘妃泪，窗外禽多杜宇魂。 
<br>未棹扁舟重回首，采薇收橘不堪论。
<br>
<br>
<br>
<br>&nbsp;&nbsp; 卷764_10 【寄友人】谭用之 
<br>
<br>病多慵引架书看，官职无才思已阑。穴凤瑞时来却易， 
<br>人龙别后见何难。琴樽风月闲生计，金玉松筠旧岁寒。 
<br>早晚烟村碧江畔，挂罾重对蓼花滩。
<br>
<br>
<br>
<br>&nbsp;&nbsp; 卷764_11 【别江上一二友生】谭用之 
<br>
<br>国风千载务重华，须逐浮云背若耶。无地可归堪种玉， 
<br>有天教上且乘槎。白纶巾卸苏门月，红锦衣裁御苑花。 
<br>他日成都却回首，东山看取谢鲲家。
<br>
<br>
<br>
<br>&nbsp;&nbsp; 卷764_12 【寄岐山林逢吉明府】谭用之 
<br>
<br>岐山高与陇山连，制锦无私服晏眠。鹦鹉语中分百里， 
<br>凤凰声里过三年。秦无旧俗云烟媚，周有遗风父老贤。 
<br>莫役生灵种杨柳，一枝枝折灞桥边。
<br>
<br>
<br>
<br>&nbsp;&nbsp; 卷764_13 【感怀呈所知】谭用之 
<br>
<br>十年流落赋归鸿，谁傍昏衢驾烛龙。竹屋乱烟思梓泽， 
<br>酒家疏雨梦临邛。千年别恨调琴懒，一片年光览镜慵。 
<br>早晚休歌白石烂，放教归去卧群峰。
<br>
<br>
<br>
<br>&nbsp;&nbsp; 卷764_14 【江上闻笛】谭用之 
<br>
<br>谁为梅花怨未平，一声高唤百龙惊。风当阊阖庭初静， 
<br>月在姑苏秋正明。曲尽绿杨涵野渡，管吹青玉动江城。 
<br>临流不欲殷勤听，芳草王孙旧有情。
<br>
<br>
<br>
<br>&nbsp;&nbsp; 卷764_15 【寄孟进士】谭用之 
<br>
<br>依旧池边草色芳，故人何处忆山阳。书回科斗江帆暮， 
<br>曲罢驺虞海树苍。吟望晓烟思桂渚，醉依残月梦馀杭。 
<br>别来南国知谁在，空对襜褕一断肠。
<br>
<br>
<br>
<br>&nbsp;&nbsp; 卷764_16 【寄阎记室】谭用之 
<br>
<br>织锦歌成下翠微，岂劳西去问支机。未开水府珠先见， 
<br>不掘丰城剑自辉。鳌逐玉蟾攀桂上，马随青帝踏花归。 
<br>相逢半是云霄客，应笑歌牛一布衣。
<br>
<br>
<br>
<br>&nbsp;&nbsp; 卷764_17 【幽居寄李秘书】谭用之 
<br>
<br>几年帝里阻烟波，敢向明时叩角歌。看尽好花春卧稳， 
<br>醉残红日夜吟多。印开夕照垂杨柳，画破寒潭老芰荷。 
<br>昨夜前溪有龙斗，石桥风雨少人过。
<br>
<br>
<br>
<br>&nbsp;&nbsp; 卷764_18 【贻钓鱼李处士】谭用之 
<br>
<br>罢吟鹦鹉草芊芊，又泛鸳鸯水上天。一棹冷涵杨柳雨， 
<br>片帆香挂芰荷烟。绿摇江澹萍离岸，红点云疏橘满川。 
<br>何处邈将归画府，数茎红蓼一渔船。
<br>
<br>
<br>
<br>&nbsp;&nbsp; 卷764_19 【河桥楼赋得群公夜宴】谭用之 
<br>
<br>芙蓉帘幕扇秋红，蛮府新郎夜宴同。满座马融吹笛月， 
<br>一楼张翰过江风。杯黏紫酒金螺重，谈转凋珰玉麈空。 
<br>深荷良宵慰憔悴，德星池馆在江东。
<br>
<br>
<br>
<br>&nbsp;&nbsp; 卷764_20 【寄左先辈】谭用之 
<br>
<br>狂歌白鹿上青天，何似兰塘钓紫烟。万卷祖龙坑外物， 
<br>一泓孙楚耳中泉。翩翾蛮榼薰晴浦，毂辘鱼车响夜船。 
<br>学取青莲李居士，一生杯酒在神仙。
<br>
<br>
<br>
<br>&nbsp;&nbsp; 卷764_21 【贻费道人】谭用之 
<br>
<br>谁如南浦傲烟霞，白葛衣轻称帽纱。碧玉蜉蝣迎客酒， 
<br>黄金毂辘钓鱼车。吟歌云鸟归樵谷，卧爱神仙入画家。 
<br>他日凤书何处觅，武陵烟树半桃花。
<br>
<br>
<br>
<br>&nbsp;&nbsp; 卷764_22 【寄许下前管记王侍御】谭用之 
<br>
<br>昔年南去得娱宾，顿逊杯前共好春。蚁泛羽觞蛮酒腻， 
<br>凤衔瑶句蜀笺新。花怜游骑红随辔，草恋征车碧绕轮。 
<br>别后青青郑南陌，不知风月属何人。
<br>
<br>
<br>
<br>&nbsp;&nbsp; 卷764_23 【秋日圃田送人随计】谭用之 
<br>
<br>仆射陂前是传邮，去程雕鹗弄高秋。吟抛芍药裁诗圃， 
<br>醉下茱萸饮酒楼。向日迥飞驹皎皎，临风谁和鹿呦呦。 
<br>明年二月仙山下，莫遣桃花逐水流。
<br>
<br>
<br>
<br>&nbsp;&nbsp; 卷764_24 【途次宿友人别墅】谭用之 
<br>
<br>千里崤函一梦劳，岂知云馆共萧骚。半帘绿透偎寒竹， 
<br>一榻红侵坠晚桃。蛮酒客稀知味长，蜀琴风定觉弦高。 
<br>感君岩下闲招隐，细缕金盘鲙错刀。
<br>
<br>
<br>
<br>&nbsp;&nbsp; 卷764_25 【春日期巢湖旧事】谭用之 
<br>
<br>暖掠红香燕燕飞，五云仙珮晓相携。花开鹦鹉韦郎曲， 
<br>竹亚虬龙白帝溪。富贵万场归紫酒，是非千载逐芳泥。 
<br>不知多少开元事，露泣春丛向日低。
<br>
<br>
<br>
<br>&nbsp;&nbsp; 卷764_26 【再游韦曲山寺】谭用之 
<br>
<br>鹊岩烟断玉巢欹，罨画春塘太白低。马踏翠开垂柳寺， 
<br>人耕红破落花蹊。千年胜概咸原上，几代荒凉绣岭西。 
<br>碧吐红芳旧行处，岂堪回首草萋萋。
<br>
<br>
<br>
<br>&nbsp;&nbsp; 卷764_27 【寄徐拾遗】谭用之 
<br>
<br>长竿一系白龙吟，谁和驺虞发素琴。野客碧云魂易断， 
<br>故人芳草梦难寻。天从补后星辰稳，海自潮来岛屿深。 
<br>好向明庭拾遗事，莫教玄豹老泉林。
<br>
<br>
<br>
<br>&nbsp;&nbsp; 卷764_28 【秋宿湘江遇雨】谭用之 
<br>
<br>江上阴云锁梦魂，江边深夜舞刘琨。秋风万里芙蓉国， 
<br>暮雨千家薜荔村。乡思不堪悲橘柚，旅游谁肯重王孙。 
<br>渔人相见不相问，长笛一声归岛门。
<br>
<br>
<br>
<br>&nbsp;&nbsp; 卷764_29 【贻南康陈处士陶】谭用之 
<br>
<br>白玉堆边蒋径横，空涵二十四滩声。老无征战轩辕国， 
<br>贫有茅茨帝舜城。丹凤昼飞群木冷，一龙秋卧九江清。 
<br>时人莫笑非经济，还待中原致太平。
<br>
<br>
<br>
<br>&nbsp;&nbsp; 卷764_30 【渭城春晚】谭用之 
<br>
<br>秦树朦胧春色微，香风烟暖树依依。边城夜静月初上， 
<br>芳草路长人未归。折柳且堪吟晚槛，弄花何处醉残晖。 
<br>钓乡千里断消息，满目碧云空自飞。
<br>
<br>
<br>
<br>&nbsp;&nbsp; 卷764_31 【山中春晚寄贾员外】谭用之 
<br>
<br>不随黄鹤起烟波，应笑无成返薜萝。看尽好花春卧稳， 
<br>醉残红日夜吟多。高添雅兴松千尺，暗养清音竹数科。 
<br>珍重仙曹旧知己，往来星骑一相过。
<br>
<br>
<br>
<br>&nbsp;&nbsp; 卷764_32 【贻净居寺新及第】谭用之 
<br>
<br>秋池云下白莲香，池上吟仙寄竹房。闲颂国风文字古， 
<br>静消心火梦魂凉。三春蓬岛花无限，八月银河路更长。 
<br>此境空门不曾有，从头好语与医王。
<br>
<br>
<br>
<br>&nbsp;&nbsp; 卷764_33 【江边秋夕】谭用之 
<br>
<br>千钟紫酒荐菖蒲，松岛兰舟潋滟居。曲内橘香江客笛， 
<br>字中岚气岳僧书。吟期汗漫驱金虎，坐约丹青跨玉鱼。 
<br>七色花虬一声鹤，几时乘兴上清虚。
<br>
<br>
<br>
<br>&nbsp;&nbsp; 卷764_34 【送僧中孚南归】谭用之 
<br>
<br>琵琶峡口月溪边，玉乳头佗忆旧川。一锡冷涵兰径路， 
<br>片帆香挂橘洲烟。苔封石锦栖霞室，水迸衣珠喷玉蝉。 
<br>莫道翩翩去如梦，本来吟鸟在林泉。
<br>
<br>
<br>
<br>&nbsp;&nbsp; 卷764_35 【江馆秋夕】谭用之 
<br>
<br>耿耿银河雁半横，梦欹金碧辘轳轻。满窗谢练江风白， 
<br>一枕齐纨海月明。杨柳败梢飞叶响，芰荷香柄折秋鸣。 
<br>谁人更唱阳关曲，牢落烟霞梦不成。
<br>
<br>
<br>
<br>&nbsp;&nbsp; 卷764_36 【秋夜同友人话旧】谭用之 
<br>
<br>露下银河雁度频，囊中垆火几时真。数茎白发生浮世， 
<br>一盏寒灯共故人。云外簟凉吟峤月，岛边花暖钓江春。 
<br>何当归去重携手，依旧红霞作近邻。
<br>
<br>
<br>
<br>&nbsp;&nbsp; 卷764_37 【古剑】谭用之 
<br>
<br>铸时天匠待英豪，紫焰寒星匣倍牢。三尺何年拂尘土， 
<br>四溟今日绝波涛。雄应垓下收蛇阵，滞想溪头伴豹韬。 
<br>惜是真龙懒抛掷，夜来冲斗气何高。
<br>
<br>
<br>
<br>&nbsp;&nbsp; 卷764_38 【寄王侍御】谭用之 
<br>
<br>鸟尽弓藏良可哀，谁知归钓子陵台。炼多不信黄金耗， 
<br>吟苦须惊白发催。喘月吴牛知夜至，嘶风胡马识秋来。 
<br>燕歌别后休惆怅，黍已成畦菊已开。
<br>
<br>
<br>
<br>&nbsp;&nbsp; 卷764_39 【别何处士陵俊老】谭用之 
<br>
<br>三皇上人春梦醒，东侯老大麒麟生。洞连龙穴全山冷， 
<br>窗透鳌波尽室清。计拙耻居岩麓老，气狂惭与斗牛平。 
<br>谁人为向青编上，直傍巢由写一名。
<br>
<br>
<br>
<br>&nbsp;&nbsp; 卷764_40 【句】谭用之 
<br>
<br>流水物情谙世态，落花春梦厌尘劳。（《贻僧》）
<br>
<br>织槛锦纹苔乍结，堕书花印菊初残。（《宿西溪隐士》）
<br>
<br>光阴老去无成事，富贵不来争奈何。（《途中》）
<br>
<br>眠云无限好知己，应笑不归花满樽。（《入关》， 
<br>以上并《吟窗杂录》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷765_1 【泊姑熟口】王周 
<br>
<br>杳杳金陵路，难禁欲断魂。雨晴山有态，风晚水无痕。 
<br>远色千樯岸，愁声一笛村。如何遣怀抱，诗毕自开尊。
<br>
<br>
<br>&nbsp;&nbsp; 卷765_2 【湖口县】王周 
<br>
<br>柴桑分邑载图经，屈曲山光展画屏。
<br>最是芦洲东北望，人家残照隔烟汀。
<br>
<br>
<br>
<br>&nbsp;&nbsp; 卷765_3 【岳州众湖阻风二首】王周 
<br>
<br>众湖湖口系兰船，睡起中餐又却眠。
<br>风伯如何解回怒，数宵樯倚碧芦烟。
<br>
<br>偶系扁舟枕绿莎，旋移深处避惊波。
<br>晓来闲共渔人话，此去巴陵路几多。
<br>
<br>
<br>
<br>&nbsp;&nbsp; 卷765_4 【问春】王周 
<br>
<br>游丝垂幄雨依依，枝上红香片片飞。
<br>把酒问春因底意，为谁来后为谁归。
<br>
<br>
<br>
<br>&nbsp;&nbsp; 卷765_5 【春答】王周 
<br>
<br>花枝千万趁春开，三月瓓珊即自回。
<br>剩向东园种桃李，明年依旧为君来。
<br>
<br>
<br>
<br>&nbsp;&nbsp; 卷765_6 【西塞山二首（今谓之道士矶，即兴国军大冶县所隶也）】王周 
<br>
<br>西塞名山立翠屏，浓岚横入半江青。
<br>千寻铁锁无由问，石壁空存道者形。
<br>
<br>匹妇顽然莫问因，匹夫何去望千春。
<br>翻思岵屺传诗什，举世曾无化石人。
<br>
<br>
<br>
<br>&nbsp;&nbsp; 卷765_7 【使风】王周 
<br>
<br>风起即千里，风回翻问津。沈思宦游者，何啻使风人。
<br>
<br>
<br>
<br>&nbsp;&nbsp; 卷765_8 【石首山】王周 
<br>
<br>首出崔嵬占上游，迥存浓翠向荆州。
<br>空闻别有回山力，却见长江曲尺流。
<br>
<br>
<br>
<br>&nbsp;&nbsp; 卷765_9 【金口步（在江北汉阳军，下必铁也）】王周 
<br>
<br>两山斗咽喉，群石矗牙齿。行客无限愁，横吞一江水。
<br>
<br>
<br>
<br>&nbsp;&nbsp; 卷765_10 【采桑女二首】王周 
<br>
<br>渡水采桑归，蚕老催上机。扎扎得盈尺，轻素何人衣。
<br>
<br>采桑知蚕饥，投梭惜夜迟。谁夸罗绮丛，新画学月眉。
<br>
<br>
<br>
<br>&nbsp;&nbsp; 卷765_11 【渡溪】王周 
<br>
<br>渡溪溪水急，水溅罗衣湿。日暮犹未归，盈盈水边立。
<br>
<br>
<br>
<br>&nbsp;&nbsp; 卷765_12 【落叶】王周 
<br>
<br>素律铄欲脆，青女妒复稀。月冷天风吹，叶叶干红飞。
<br>
<br>
<br>
<br>&nbsp;&nbsp; 卷765_13 【宿疏陂驿】王周 
<br>
<br>秋染棠梨叶半红，荆州东望草平空。
<br>谁知孤宦天涯意，微雨萧萧古驿中。
<br>
<br>
<br>
<br>&nbsp;&nbsp; 卷765_14 【再经秭归二首】王周 
<br>
<br>总角曾随上峡船，寻思如梦可凄然。
<br>夜来孤馆重来宿，枕底滩声似旧年。
<br>
<br>秭归城邑昔曾过，旧识无人奈老何。
<br>独有凄清难改处，月明闻唱竹枝歌。
<br>
<br>
<br>
<br>&nbsp;&nbsp; 卷765_15 【霞】王周 
<br>
<br>拂拂生残晖，层层如裂绯。天风剪成片，疑作仙人衣。
<br>
<br>
<br>
<br>&nbsp;&nbsp; 卷765_16 【巫山公署壁有无名氏戏书二韵（施州路一百八盘）】王周 
<br>
<br>南陵直上路盘盘，平地凌云势万端。
<br>堪笑巴民不厌足，更嫌山少画山看。
<br>
<br>
<br>
<br>&nbsp;&nbsp; 卷765_17 【道院】王周 
<br>
<br>白日人稀到，帘垂道院深。雨苔生古壁，雪雀聚寒林。 
<br>忘虑凭三乐，消闲信五禽。谁知是官府，烟缕满炉沈。
<br>
<br>
<br>
<br>&nbsp;&nbsp; 卷765_18 【会哙岑山人（戊寅仲冬六日）】王周 
<br>
<br>渝州江上忽相逢，说隐西山最上峰。
<br>略坐移时又分别，片云孤鹤一枝筇。
<br>
<br>
<br>
<br>&nbsp;&nbsp; 卷765_19 【巴江】王周 
<br>
<br>巴江江水色，一带浓蓝碧。仙女瑟瑟衣，风梭晚来织。
<br>
<br>
<br>
<br>&nbsp;&nbsp; 卷765_20 【小园桃李始花，偶以成咏】王周 
<br>
<br>桃李栽成艳格新，数枝留得小园春。
<br>半红半白无风雨，随分夭容解笑人。
<br>
<br>
<br>
<br>&nbsp;&nbsp; 卷765_21 【公居】王周 
<br>
<br>公居门馆静，旅寄万州城。山共秋烟紫，霜并夜月清。 
<br>无愁干酒律，有句入诗评。何必须林下，方驰吏隐名。
<br>
<br>
<br>
<br>&nbsp;&nbsp; 卷765_22 【富池口】王周 
<br>
<br>扁舟闲引望，望极更盘桓。山密碍江曲，雨多饶地寒。 
<br>短莎烟苒苒，惊浪雪漫漫。难写愁何限，乡关在一端。
<br>
<br>
<br>
<br>&nbsp;&nbsp; 卷765_23 【夔州病中】王周 
<br>
<br>隐几经旬疾未痊，孤灯孤驿若为眠。
<br>郡楼昨夜西风急，一一更筹到枕前。
<br>
<br>
<br>
<br>&nbsp;&nbsp; 卷765_24 【题厅壁】王周 
<br>
<br>永日无他念，孤清吏隐心。竹声并雪碎，溪色共烟深。 
<br>数息闲凭几，缘情默寄琴。谁知同寂寞，相与结知音。
<br>
<br>
<br>
<br>&nbsp;&nbsp; 卷765_25 【过武宁县（九月十九日）】王周 
<br>
<br>行过武宁县，初晴物景和。岸回惊水急，山浅见天多。 
<br>细草浓蓝泼，轻烟匹练拖。晚来何处宿，一笛起渔歌。
<br>
<br>
<br>
<br>&nbsp;&nbsp; 卷765_26 【路次覆盆驿】王周 
<br>
<br>曾上青泥蜀道难，架空成路入云寒。
<br>如何却向巴东去，三十六盘天外盘。
<br>
<br>
<br>
<br>&nbsp;&nbsp; 卷765_27 【藕池阻风，寄同行抚牧裘驾】王周 
<br>
<br>船樯相望荆江中，岸芦汀树烟濛濛。
<br>路间堤缺水如箭，未知何日生南风。
<br>
<br>
<br>
<br>&nbsp;&nbsp; 卷765_28 【无题二首】王周 
<br>
<br>冰雪肌肤力不胜，落花飞絮绕风亭。
<br>不知何事秋千下，蹙破愁眉两点青。
<br>
<br>梨花如雪已相迷，更被惊乌半夜啼。
<br>帘卷玉楼人寂寂，一钩新月未沈西。
<br>
<br>
<br>
<br>&nbsp;&nbsp; 卷765_29 【泊巴东】王周 
<br>
<br>偶泊巴东古县前，宦情乡思两绵绵。
<br>不堪蜡炬烧残泪，雨打船窗半夜天。
<br>
<br>
<br>
<br>&nbsp;&nbsp; 卷765_30 【道中未开木杏花】王周 
<br>
<br>粉英香萼一般般，无限行人立马看。
<br>村女浴蚕桑柘绿，枉将颜色忍春寒。
<br>
<br>
<br>
<br>&nbsp;&nbsp; 卷765_31 【西山晚景】王周 
<br>
<br>公局长清淡，池亭晚景中。蔗竿闲倚碧，莲朵静淹红。 
<br>半引弯弯月，微生飋飋风。无思复无虑，此味几人同。
<br>
<br>
<br>
<br>&nbsp;&nbsp; 卷765_32 【自和】王周 
<br>
<br>一片残阳景，朦胧淡月中。兰芽纡嫩紫，梨颊抹生红。 
<br>琴阮资清格，冠簪养素风。烟霄半知足，吏隐少相同。
<br>
<br>
<br>
<br>&nbsp;&nbsp; 卷765_33 【齿落词】王周 
<br>
<br>己卯至庚辰，仲夏晦之暮。吾齿右排上，一齿脱而去。 
<br>呼吸缺吾防，咀嚼欠吾助。年龠惜不返，日驭走为蠹。 
<br>唇亡得无寒，舌在从何诉。辅车宜长依，发肤可增惧。 
<br>不须考前古，聊且为近喻。有如云中雨，雨散绝回顾。 
<br>有如枝上叶，叶脱难再附。白发非独愁，红颜岂私驻。 
<br>何必郁九回，何必牵百虑。开尊复开怀，引笔作长句。
<br>
<br>
<br>
<br>&nbsp;&nbsp; 卷765_34 【淘金碛】王周 
<br>
<br>画船晚过淘金碛，不见黄金惟见石。
<br>犹恐黄金价未高，见得锱铢几多力。
<br>
<br>
<br>
<br>&nbsp;&nbsp; 卷765_35 【施南路偶书】王周 
<br>
<br>大石岭头梅欲发，南陵陂上雪初飞。
<br>苦无酒解愁成阵，又附兰桡向秭归。
<br>
<br>
<br>
<br>&nbsp;&nbsp; 卷765_36 【大石岭驿梅花（己卯十一月十三日）】王周 
<br>
<br>仙中姑射接瑶姬，成阵清香拥路岐。
<br>半出驿墙谁画得，雪英相倚两三枝。
<br>
<br>
<br>
<br>&nbsp;&nbsp; 卷765_37 【赠怤师】王周 
<br>
<br>水中有片月，照耀婵娟姿。庭前有孤柏，竦秀岁寒期。 
<br>坚然物莫迁，寂焉心为师。声发响必答，形存影即随。 
<br>雪花安结子，雪叶宁附枝。兰死不改香，井寒岂生澌。 
<br>晨炉烟袅袅，病发霜丝丝。丈室冰凛冽，一衲云离披。 
<br>顾此名利场，得不惭冠绥。
<br>
<br>
<br>
<br>&nbsp;&nbsp; 卷765_38 【游仙都观】王周 
<br>
<br>冷杉枯柏路盘空，毛发生寒略略风。
<br>两汉真仙在何处，巡香行绕蕊珠宫。
<br>
<br>
<br>
<br>&nbsp;&nbsp; 卷765_39 【志峡船具诗·梢】王周 
<br>
<br>制之居首尾，俾之辨斜正。首动尾聿随，斜取正为定。 
<br>有如提吏笔，有如执时柄。有如秉师律，有如宣命令。 
<br>守彼方与直，得其刚且劲。既能济险难，何畏涉辽夐。 
<br>招招俾作主，泛泛实司命。风乌愧斟酌，画鹢空辉映。 
<br>古人存丰规，猗欤聊引证。
<br>
<br>
<br>
<br>&nbsp;&nbsp; 卷765_40 【志峡船具诗·橹】王周 
<br>
<br>用之大曰橹，冠乎小者楫。通津既能济，巨浸即横涉。 
<br>身之使者颊，虎之拏者爪。鱼之拨者鬣，弩之进者筴。 
<br>此实为相须，相须航一叶。
<br>
<br>
<br>
<br>&nbsp;&nbsp; 卷765_41 【志峡船具诗·戙】王周 
<br>
<br>箭飞峡中水，锯立峡中石。峡与水为隘，水与石相击。 
<br>濆为生险艰，声发甚霹雳。三老航一叶，百丈空千尺。 
<br>苍黄徒尔为，倏忽何可测。篙之小难制，戙之独有力。 
<br>猗嗟戙之为，彬彬坚且直。有如用武人，森森矗戈戟。 
<br>有如敢言士，落落吐胸臆。拯危居坦夷，济险免兢惕。 
<br>志彼哲匠心，俾其来者识。
<br>
<br>
<br>
<br>&nbsp;&nbsp; 卷765_42 【志峡船具诗·百丈】王周 
<br>
<br>少尝侍先君，馀闲诵白氏。始得入峡诗，深味作诗旨。 
<br>云有万仞山，云有千丈水。自念坎壈时，尤多兢慎理。 
<br>山束峡如口，水漱石如齿。孤舟行其中，薄冰犹坦履。 
<br>孱颜屹焉立，汹涌勃然起。百丈为前牵，万险即平砥。 
<br>破之以筼筜，续之以麻枲。砺之坚以节，引之直如矢。 
<br>杼轴连半空，长短随两涘。铁锁枉驰名，锦缆谩称美。 
<br>长绳岂能系，朽索何足拟。苟非dJ之为，胡可力行此。
<br>
<br>
<br>
<br>&nbsp;&nbsp; 卷765_43 【早春西园】王周 
<br>
<br>引步携筇竹，西园小径通。雪欹梅蒂绿，春入杏梢红。 
<br>静意崖穿溜，孤愁笛破空。如何将此景，收拾向图中。
<br>
<br>
<br>
<br>&nbsp;&nbsp; 卷765_44 【金盘草诗（生宁江巫山南陵林木中）】王周 
<br>
<br>今春从南陵，得草名金盘。金盘有仁性，生在林一端。 
<br>根节岁一节，食之甘而酸。风俗竞采掇，俾人防急难。 
<br>巴中蛇虺毒，解之如走丸。巨叶展六出，软干分长竿。 
<br>摇摇绿玉活，袅袅香荷寒。世云暑酷月，郁有神物看。 
<br>天之产于此，意欲生民安。今之为政者，何不反此观。 
<br>知彼苛且猛，慎勿虐而残。一物苟失所，万金惟可叹。 
<br>莫并蒿与莱，岂羡芝及兰。勤渠护根本，栽植当庭栏。 
<br>寄言好生者，休说神仙丹。
<br>
<br>
<br>
<br>&nbsp;&nbsp; 卷765_45 【和程刑部三首·公会亭】王周 
<br>
<br>公事公言地，标名姓必臧。江山如得助，谈笑若为妨。 
<br>均赋乡原肃，详刑郡邑康。官箴居座右，夙夜算难忘。
<br>
<br>
<br>
<br>&nbsp;&nbsp; 卷765_46 【和程刑部三首·碧鲜亭】王周 
<br>
<br>飋飋笼清籁，萧萧锁翠阴。向高思尽节，从直美虚心。 
<br>迥砌滋苍藓，幽窗伴素琴。公馀时引步，一径静中深。
<br>
<br>
<br>
<br>&nbsp;&nbsp; 卷765_47 【和程刑部三首·清涟閤】王周 
<br>
<br>照影翻窗绮，层纹滉额波。丝青迷岸柳，茸绿蘸汀莎。 
<br>片雪翘饥鹭，孤香卷嫩荷。凭栏堪入画，时听竹枝歌。
<br>
<br>
<br>
<br>&nbsp;&nbsp; 卷765_48 【自喻】王周 
<br>
<br>予念天之生，生本空疏器。五岁禀慈训，愤悱读书志。 
<br>七岁辨声律，勤苦会诗赋。九岁执公卷，倜傥干名意。 
<br>乞荐乡老书，幸会春官试。折桂愧巍峨，依莲何气味。 
<br>性拙绝不佞，才短无馀地。前年会知己，荐章实非据。 
<br>宁见民说平，空荷君恩寄。瞿唐抵巴渝，往来名揽辔。 
<br>孤舟一水中，艰险实可畏。群操百丈牵，临难无苟避。 
<br>濆向江底发，水在石中沸。槌鼓称打宽，系纫呼下纬。 
<br>善恶胡可分，死生何足讳。骑衡与垂堂，非不知前喻。 
<br>临渊与履冰，非不知深虑。我今縻搢绅，善地谁人致。 
<br>城狐与社鼠，巧佞谁从庇。奴颜与婢膝，丑直谁从媚。 
<br>妻儿夐限越，容颜几憔悴。致身霄汉人，呃嚱尽贤智。
<br>
<br>
<br>
<br>&nbsp;&nbsp; 卷765_49 【巫山庙】王周 
<br>
<br>庙前溪水流潺潺，庙中修竹声珊珊。
<br>襄王一梦杳难问，晚晴天气归云闲。
<br>
<br>
<br>
<br>&nbsp;&nbsp; 卷765_50 【下瞿塘寄时同年】王周 
<br>
<br>春寒天气下瞿塘，大壤溪前柳线长。
<br>须信孤云似孤宦，莫将乡思附归艎。
<br>
<br>
<br>
<br>&nbsp;&nbsp; 卷765_51 【和杜运使巴峡地暖节物与中土异黯然有感诗三首】王周 
<br>
<br>随柳参差破绿芽，此中依约欲飞花。
<br>春光是处伤离思，何况归期未有涯。
<br>
<br>始看菊蕊开篱下，又见梅花寄岭头。
<br>揽辔巴西官局冷，几凭春酒沃乡愁。
<br>
<br>花品姚黄冠洛阳，巴中春早羡孤芳。
<br>不知别有栽培力，流咏新诗与激昂。
<br>
<br>
<br>
<br>&nbsp;&nbsp; 卷765_52 【施南太守以猿儿为寄作诗答之（得之黔中，生即头白）】王周 
<br>
<br>虞人初获酉江西，长臂难将意马齐。
<br>今日未啼头已白，不堪深入白云啼。
<br>
<br>
<br>
<br>&nbsp;&nbsp; 卷765_53 【巫庙】王周 
<br>
<br>巴水走若箭，峡山开如屏。汹涌匹练白，崷崒浓蓝青。 
<br>崖空蓄云雨，滩恶惊雷霆。神仙宅幽邃，庙貌横杳冥。 
<br>隐约可一梦，缥缈馀千龄。名利有所役，舟楫无暂停。 
<br>悉窣垂肸蚃，祠祷希安宁。鸦鸦尔何物，飞飞来庙庭。 
<br>纷纷飏寥泬，远近随虚舲。铁石砺觜爪，金碧辉光翎。 
<br>翔集托阴险，鵮啄贪膻腥。日既恃威福，岁久为精灵。 
<br>依草与附木，诬诡殊不经。城狐与社鼠，琐细何足听。 
<br>况乎人假人，心阔吞沧溟。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
