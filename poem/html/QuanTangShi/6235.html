<HTML>
<HEAD>
<TITLE>全唐诗 卷785-789 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷785-789</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷785-789</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6235"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷785-789')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷785-789]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷785_1 【明月湖醉后蔷薇花歌】无名氏 
<br>
<br>万朵当轩红灼灼，晚阴照水尘不著。西施醉后情不禁， 
<br>侍儿扶下蕊珠阁。柔条嫩蕊轻wV鳃，一低一昂合又开。 
<br>深红浅绿状不得，日斜池畔香风来。红能柔，绿能软， 
<br>浓淡参差相宛转。舞蝶双双谁唤来，轻绡片片何人剪。 
<br>白发使君思帝乡，驱妻领女游花傍。持杯忆著曲江事， 
<br>千花万叶垂宫墙。复有同心初上第，日暮华筵移水际。 
<br>笙歌日日徵教坊，倾国名倡尽佳丽。我曾此处同诸生， 
<br>飞盂落盏纷纵横。将欲得到上天路，刚向直道中行去。 
<br>一朝失势当如此，万事如灰壮心死。谁知奏御数万言， 
<br>翻割龟符四千里。丈夫达则贤，穷则愚。胡为紫，胡为朱？ 
<br>莫思身外穷通事，且醉花前一百壶。
<br>
<br>
<br>&nbsp;&nbsp; 卷785_2 【春二首】无名氏 
<br>
<br>褭褭东风吹水国，金鸦影暖南山北。蒲抽小剑割湘波， 
<br>柳拂长眉舞春色。白铜堤下烟苍苍，林端细蕊参差香。 
<br>绿桑枝下见桃叶，回看青云空断肠。
<br>
<br>乌足迟迟日宫里，天门击鼓龙蛇起。风师剪翠换枯条， 
<br>青帝挼蓝染江水。蜂蝶缤纷抱香蕊，锦鳞跳掷红云尾。 
<br>绣衣白马不归来，双成倚槛春心醉。
<br>
<br>
<br>
<br>&nbsp;&nbsp; 卷785_3 【夏】无名氏 
<br>
<br>赤帝旗迎火云起，南山石裂吴牛死。绣楹夜夜箔虾须， 
<br>象榻重重簟湘水。彤彤日脚烧冰井，古陌尘飞野烟静。 
<br>汉帝高堂汗若珠，班姬明月无停影。
<br>
<br>
<br>
<br>&nbsp;&nbsp; 卷785_4 【秋】无名氏 
<br>
<br>月色驱秋下穹昊，梁间燕语辞巢早。古苔凝紫贴瑶阶， 
<br>露槿啼红堕江草。越客羁魂挂长道，西风欲揭南山倒。 
<br>粉娥恨骨不胜衣，映门楚碧蝉声老。
<br>
<br>
<br>
<br>&nbsp;&nbsp; 卷785_5 【冬】无名氏 
<br>
<br>苍茫枯碛阴云满，古木号空昼光短。云拥三峰岳色低， 
<br>冰坚九曲河声断。浩汗霜风刮天地，温泉火井无生意。 
<br>泽国龙蛇冻不伸，南山瘦柏销残翠。
<br>
<br>
<br>
<br>&nbsp;&nbsp; 卷785_6 【鸡头】无名氏 
<br>
<br>湖浪参差叠寒玉，水仙晓展钵盘绿。淡黄根老栗皱圆， 
<br>染青刺短金罂熟。紫罗小囊光紧蹙，一掬真珠藏猬腹。 
<br>丛丛引觜傍莲洲，满川恐作天鸡哭。
<br>
<br>
<br>
<br>&nbsp;&nbsp; 卷785_7 【红蔷薇（一作庄南杰诗）】无名氏 
<br>
<br>九天碎霞明泽国，造化工夫潜剪刻。浅碧眉长约细枝， 
<br>深红刺短钩春色。晴日当楼晓香歇，锦带盘空欲成结。 
<br>谢豹声催麦陇秋，春风吹落猩猩血。
<br>
<br>
<br>
<br>&nbsp;&nbsp; 卷785_8 【斑竹簟】无名氏 
<br>
<br>龙鳞满床波浪湿，血光点点湘娥泣。一片晴霞冻不飞， 
<br>深沈尽讶蛟人立。百朵排花蜀缬明，珊瑚枕滑葛衣轻。 
<br>闲窗独卧晓不起，冷浸羁魂锦江里。
<br>
<br>
<br>
<br>&nbsp;&nbsp; 卷785_9 【听琴】无名氏 
<br>
<br>六律铿锵间宫徵，伶伦写入梧桐尾。七条瘦玉叩寒星， 
<br>万派流泉哭纤指。空山雨脚随云起，古木灯青啸山鬼。 
<br>田文堕泪曲未终，子规啼血哀猿死。
<br>
<br>
<br>
<br>&nbsp;&nbsp; 卷785_10 【石榴】无名氏 
<br>
<br>蝉啸秋云槐叶齐，石榴香老庭枝低。流霞色染紫罂粟， 
<br>黄蜡纸苞红瓠犀。玉刻冰壶含露湿，斒斑似带湘娥泣。 
<br>萧娘初嫁嗜甘酸，嚼破水精千万粒。
<br>
<br>
<br>
<br>&nbsp;&nbsp; 卷785_11 【秦家行】无名氏 
<br>
<br>彗孛飞光照天地，九天瓦裂屯冤气。鬼哭声声怨赵高， 
<br>宫花滴尽扶苏泪。祸起萧墙不知戢，羽书催筑长城急。 
<br>剑上忠臣血未干，沛公已向函关入。
<br>
<br>
<br>
<br>&nbsp;&nbsp; 卷785_12 【小苏家】无名氏 
<br>
<br>双月讴cA辗秋碧，细风斜掩神仙宅。麦门冬长马鬣青， 
<br>茱萸蕊绽蝇头赤。流苏斗帐悬高壁，彩凤盘龙缴香额。 
<br>堂内月娥横剪波，倚门肠断虾须隔。
<br>
<br>
<br>
<br>&nbsp;&nbsp; 卷785_13 【斑竹】无名氏 
<br>
<br>浓绿疏茎绕湘水，春风抽出蛟龙尾。色抱霜花粉黛光， 
<br>枝撑蜀锦红霞起。交戛敲欹无俗声，满林风曳刀枪横。 
<br>殷痕苦雨洗不落，犹带湘娥泪血腥。袅娜梢头扫秋月， 
<br>影穿林下疑残雪。我今惭愧子猷心，解爱此君名不灭。
<br>
<br>
<br>
<br>&nbsp;&nbsp; 卷785_14 【天竺国胡僧水晶念珠】无名氏 
<br>
<br>天竺胡僧踏云立，红精素贯鲛人泣。细影疑随焰火销， 
<br>圆光恐滴袈裟湿。夜梵西天千佛声，指轮次第驱寒星。 
<br>若非叶下滴秋露，则是井底圆春冰。凄清妙丽应难并， 
<br>眼界真如意珠静。碧莲花下独提携，坚洁何如幻泡影。
<br>
<br>
<br>
<br>&nbsp;&nbsp; 卷785_15 【白雪歌】无名氏 
<br>
<br>皇穹何处飞琼屑，散下人间作春雪。五花马踏白云衢， 
<br>七香车碾瑶墀月。苏岩乳洞拥山家，涧藤古栗盘银蛇。 
<br>寒郊复叠铺柳絮，古碛烂熳吹芦花。流泉不下孤汀咽， 
<br>断臂老猿声欲绝。鸟啄冰潭玉镜开，风敲檐溜水晶折。 
<br>拂户初疑粉蝶飞，看山又讶白鸥归。孙康冻死读书闱， 
<br>火井不暖温泉微。
<br>
<br>
<br>
<br>&nbsp;&nbsp; 卷785_16 【琵琶】无名氏 
<br>
<br>粉胸绣臆谁家女，香拨星星共春语。七盘岭上走鸾铃， 
<br>十二峰头弄云雨。千悲万恨四五弦，弦中甲马声骈阗。 
<br>山僧扑破琉璃钵，壮士击折珊瑚鞭。珊瑚鞭折声交戛， 
<br>玉盘倾泻真珠滑。海神驱趁夜涛回，江娥蹙踏春冰裂。 
<br>满坐红妆尽泪垂，望乡之客不胜悲。曲终调绝忽飞去， 
<br>洞庭月落孤云归。
<br>
<br>
<br>
<br>&nbsp;&nbsp; 卷785_17 【伤哉行】无名氏 
<br>
<br>兔走乌飞不相见，人事依稀速如电。王母夭桃一度开， 
<br>玉楼红粉千回变。车驰马走咸阳道，石家旧宅空荒草。 
<br>秋雨无情不惜花，芙蓉一一惊颠倒。劝君莫谩栽荆棘， 
<br>秦皇虚费驱山力。英风一去更无言，白骨沈埋暮山碧。
<br>
<br>
<br>
<br>&nbsp;&nbsp; 卷785_18 【留赠偃师主人】无名氏 
<br>
<br>孤城漏未残，徒侣拂征鞍。洛北去愁远，淮南归梦阑。 
<br>晓灯回壁暗，晴雪卷帘寒。更尽主人酒，出门行路难。
<br>
<br>
<br>
<br>&nbsp;&nbsp; 卷785_19 【长门】无名氏 
<br>
<br>怅望黄金屋，恩衰似越逃。花生针眼刺，月送剪肠刀。 
<br>地近欢娱远，天低雨露高。时看回辇处，泪脸湿夭桃。
<br>
<br>
<br>
<br>&nbsp;&nbsp; 卷785_20 【宴李家宅】无名氏 
<br>
<br>画屏深掩瑞云光，罗绮花飞白玉堂。银榼酒倾鱼尾倒， 
<br>金炉灰满鸭心香。轻摇绿水青蛾敛，乱触红丝皓腕狂。 
<br>今日恩荣许同听，不辞沈醉一千觞。
<br>
<br>
<br>
<br>&nbsp;&nbsp; 卷785_21 【长信宫】无名氏 
<br>
<br>细草侵阶乱碧鲜，宫门深锁绿杨天。珠帘欲卷抬秋水， 
<br>罗幌微开动冷烟。风引漏声过枕上，月移花影到窗前。 
<br>独挑残烛魂堪断，却恨青蛾误少年。
<br>
<br>
<br>
<br>&nbsp;&nbsp; 卷785_22 【骊山感怀】无名氏 
<br>
<br>武帝寻仙驾海游，禁门高闭水空流。深宫带日年年色， 
<br>翠柏凝烟夜夜愁。鸾凤影沈归万古，歌钟声断梦千秋。 
<br>晚来惆怅无人会，云雨能飞傍玉楼。
<br>
<br>
<br>
<br>&nbsp;&nbsp; 卷785_23 【绝句】无名氏 
<br>
<br>石沈辽海阔，剑别楚山长。会合知无日，离心满夕阳。
<br>
<br>
<br>
<br>&nbsp;&nbsp; 卷785_24 【听唱鹧鸪】无名氏 
<br>
<br>金谷歌传第一流，鹧鸪清怨碧云愁。
<br>夜来省得曾闻处，万里月明湘水流。
<br>
<br>
<br>
<br>&nbsp;&nbsp; 卷785_25 【杂诗（第八首一作白居易诗）】无名氏 
<br>
<br>劝君莫惜金缕衣，劝君须惜少年时。
<br>有花堪折直须折，莫待无花空折枝。
<br>
<br>青天无云月如烛，露泣梨花白如玉。
<br>子规一夜啼到明，美人独在空房宿。
<br>
<br>空赐罗衣不赐恩，一薰香后一销魂。
<br>虽然舞袖何曾舞，常对春风裛泪痕。
<br>
<br>不洗残妆凭绣床，也同女伴绣鸳鸯。
<br>回针刺到双飞处，忆著征夫泪数行。
<br>
<br>眼想心思梦里惊，无人知我此时情。
<br>不如池上鸳鸯鸟，双宿双飞过一生。
<br>
<br>一去辽阳系梦魂，忽传征骑到中门。
<br>纱窗不肯施红粉，徒遣萧郎问泪痕。
<br>
<br>莺啼露冷酒初醒，罨画楼西晓角鸣。
<br>翠羽帐中人梦觉，宝钗斜坠枕函声。
<br>
<br>行人南北分征路，流水东西接御沟。
<br>终日坡前怨离别，谩名长乐是长愁。
<br>
<br>偏倚绣床愁不起，双垂玉箸翠鬟低。
<br>卷帘相待无消息，夜合花前日又西。
<br>
<br>悔将泪眼向东开，特地愁从望里来。
<br>三十六峰犹不见，况伊如燕这身材。
<br>
<br>满目笙歌一段空，万般离恨总随风。
<br>多情为谢残阳意，与展晴霞片片红。
<br>
<br>两心不语暗知情，灯下裁缝月下行。
<br>行到阶前知未睡，夜深闻放剪刀声。
<br>
<br>近寒食雨草萋萋，著麦苗风柳映堤。
<br>早是有家归未得，杜鹃休向耳边啼。
<br>
<br>水纹珍簟思悠悠，千里佳期一夕休。
<br>从此无心爱良夜，任他明月下西楼。
<br>
<br>数日相随两不忘，郎心如妾妾如郎。
<br>出门便是东西路，把取红笺各断肠。
<br>
<br>无定河边暮角声，赫连台畔旅人情。
<br>函关归路千馀里，一夕秋风白发生。
<br>
<br>花落长川草色青，暮山重叠两冥冥。
<br>逢春便觉飘蓬苦，今日分飞一涕零。
<br>
<br>洛阳才子邻箫恨，湘水佳人锦瑟愁。
<br>今昔两成惆怅事，临邛春尽暮江流。
<br>
<br>浙江轻浪去悠悠，望海楼吹望海愁。
<br>莫怪乡心随魄断，十年为客在他州。
<br>
<br>
<br>
<br>&nbsp;&nbsp; 卷785_26 【初过汉江】无名氏 
<br>
<br>襄阳好向岘亭看，人物萧条值岁阑。
<br>为报习家多置酒，夜来风雪过江寒。
<br>
<br>
<br>
<br>&nbsp;&nbsp; 卷785_27 【读庾信集】无名氏 
<br>
<br>四朝十帝尽风流，建业长安两醉游。
<br>惟有一篇杨柳曲，江南江北为君愁。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷786_1 【题长乐驿壁】无名氏 
<br>
<br>三十骅骝一烘尘，来时不锁杏园春。
<br>杨花满地如飞雪，应有偷游曲水人。
<br>
<br>
<br>&nbsp;&nbsp; 卷786_2 【绝句】无名氏 
<br>
<br>传闻天子访沈沦，万里怀书西入秦。
<br>早知不用无媒客，恨别江南杨柳春。
<br>
<br>
<br>
<br>&nbsp;&nbsp; 卷786_3 【题取经诗（载《翻译名义集》，云唐义净三藏作）】无名氏 
<br>
<br>晋宋齐梁唐代间，高僧求法离长安。去人成百归无十， 
<br>后者安知前者难。路远碧天唯冷结，沙河遮日力疲殚。 
<br>后贤如未谙斯旨，往往将经容易看。
<br>
<br>
<br>
<br>&nbsp;&nbsp; 卷786_4 【题水心寺水轩】无名氏 
<br>
<br>分飞南渡春风晚，却返家林事业空。
<br>无限离情似杨柳，万条垂向楚江东。
<br>
<br>
<br>
<br>&nbsp;&nbsp; 卷786_5 【王昭君】无名氏 
<br>
<br>猗兰恩宠歇，昭阳幸御稀。朝辞汉阙去，夕见胡尘飞。 
<br>寄信秦楼下，因书秋雁归。
<br>
<br>
<br>
<br>&nbsp;&nbsp; 卷786_6 【王昭君（一作崔国辅诗）】无名氏 
<br>
<br>一回望月一回悲，望月月移人不移。
<br>何时得见汉朝使，为妾传书斩画师。
<br>
<br>
<br>
<br>&nbsp;&nbsp; 卷786_7 【粉笺题诗】无名氏 
<br>
<br>三月江南花满枝，风轻帘幕燕争飞。
<br>游人休惜夜秉烛，杨柳阴浓春欲归。
<br>
<br>
<br>
<br>&nbsp;&nbsp; 卷786_8 【咏美人骑马】无名氏 
<br>
<br>骏马娇仍稳，春风灞岸晴。促来金镫短，扶上玉人轻。 
<br>帽束云鬟乱，鞭笼翠袖明。不知从此去，何处更倾城。
<br>
<br>
<br>
<br>&nbsp;&nbsp; 卷786_9 【六言诗】无名氏 
<br>
<br>把酒留君听琴，那堪岁暮离心。霜叶无风自落， 
<br>秋天不雨多阴。人愁荒村路远，马怯寒溪水深。 
<br>望尽青山犹在，不知何处相寻。
<br>
<br>
<br>
<br>&nbsp;&nbsp; 卷786_10 【胡笳曲】无名氏 
<br>
<br>月明星稀霜满野，毡车夜宿阴山下。
<br>汉家自失李将军，单于公然来牧马。
<br>
<br>
<br>
<br>&nbsp;&nbsp; 卷786_11 【桃源行送友人】无名氏 
<br>
<br>武陵川径入幽遐，中有鸡犬秦人家，家傍流水多桃花。 
<br>桃花两边种来久，流水一道何时有。垂条落蕊暗春风， 
<br>夹岸芳菲至山口。岁岁年年能寂寥，林下青苔日为厚。 
<br>时有仙鸟来衔花，曾无世人此携手。可怜不知若为名， 
<br>君往从之多所更。古驿荒桥平路尽，崩湍怪石小溪行。 
<br>相见维舟登览处，红堤绿岸宛然成。多君此去从仙隐， 
<br>令人晚节悔营营。
<br>
<br>
<br>
<br>&nbsp;&nbsp; 卷786_12 【唐衢墓（一作贾岛诗）】无名氏 
<br>
<br>京洛先生三尺坟，阴风惨惨土和云。
<br>从来有感君皆哭，今日无君谁哭君。
<br>
<br>
<br>
<br>&nbsp;&nbsp; 卷786_13 【宫词】无名氏 
<br>
<br>花萼楼前春正浓，濛濛柳絮舞晴空。
<br>金钱掷罢娇无力，笑倚栏干屈曲中。
<br>
<br>
<br>
<br>&nbsp;&nbsp; 卷786_14 【抛球诗（一作李谨言诗）】无名氏 
<br>
<br>侍宴黄昏未肯休，玉阶夜色月如流。
<br>朝来自诧承恩最，笑倩傍人认绣球。
<br>
<br>
<br>
<br>&nbsp;&nbsp; 卷786_15 【艳歌】无名氏 
<br>
<br>月里嫦娥不画眉，只将云雾作罗衣。
<br>不知梦逐青鸾去，犹把花枝盖面归。
<br>
<br>
<br>
<br>&nbsp;&nbsp; 卷786_16 【杨柳枝】无名氏 
<br>
<br>万里长江一带开，岸边杨柳几千栽。
<br>锦帆未落西风起，惆怅龙舟去不回。
<br>
<br>
<br>
<br>&nbsp;&nbsp; 卷786_17 【河中石刻】无名氏 
<br>
<br>雨滴空阶晓，无心换夕香。井梧花落尽，一半在银床。
<br>
<br>
<br>
<br>&nbsp;&nbsp; 卷786_18 【古砚】无名氏 
<br>
<br>癖性爱古物，终岁求不得。昨朝得古砚，兰河滩之侧。 
<br>波涛所击触，背面生隟隙。质状朴且丑，令人作不得。
<br>
<br>
<br>
<br>&nbsp;&nbsp; 卷786_19 【绝句】无名氏 
<br>
<br>钓罢孤舟系苇梢，酒开新瓮鲊开包。
<br>自从江浙为渔父，二十馀年手不叉。
<br>
<br>
<br>
<br>&nbsp;&nbsp; 卷786_20 【题童氏画】无名氏 
<br>
<br>林下材华虽可尚，笔端人物更清妍。
<br>如何不出深闺里，能以丹青写外边。
<br>
<br>
<br>
<br>&nbsp;&nbsp; 卷786_21 【失题】无名氏 
<br>
<br>春朝散微雨，庭树开芸绿。上有怀春鸟，间关断复续。 
<br>谓言□野中，定是珠城曲。我自牵时幸，以惭羁旅束。 
<br>尔不鸣幽林，来此将何欲。
<br>
<br>
<br>
<br>&nbsp;&nbsp; 卷786_22 【姜宣弹小胡笳引歌】无名氏 
<br>
<br>雷氏金徽琴，王君宝重轻千金。三峡流中将得来， 
<br>明窗拂席幽匣开。朱弦宛转盘凤足，骤击数声风雨回。 
<br>哀笳慢指董家本，姜宣得之妙思忖。泛徽胡雁咽萧萧， 
<br>绕指辘轳圆衮衮。吞恨含情乍轻激，故国关山心历历。 
<br>潺湲疑是舞鸊鹈，砉騞如闻发鸣镝。流宫变徵渐幽咽， 
<br>别鹤欲飞猿欲绝。秋霜满树叶辞风，寒雏坠地乌啼血。 
<br>哀弦已罢春恨长，恨长何如怀我乡。我乡安在长城窟， 
<br>闻君肤奏心飘忽。何时窄袖短貂裘，胭脂山下弯明月。
<br>
<br>
<br>
<br>&nbsp;&nbsp; 卷786_23 【罗浮山】无名氏 
<br>
<br>四百馀峰海上排，根连蓬岛荫天台。
<br>百灵若为移中土，蒿华都为一小堆。
<br>
<br>
<br>
<br>&nbsp;&nbsp; 卷786_24 【汤周山】无名氏 
<br>
<br>汤周二大仙，庐此得升天。风俗因兴庙，春秋不记年。 
<br>锦云张紫盖，琴溜泻鸣泉。丹灶犹存鼎，仙花发故园。
<br>
<br>
<br>
<br>&nbsp;&nbsp; 卷786_25 【永州舜庙诗】无名氏 
<br>
<br>游湘有馀怨，岂是圣人心。行路猿啼古，祠宫梦草深。 
<br>素风传旧俗，异迹闭荒林。巡狩去不返，烟云愁至今。 
<br>九嶷天一半，山尽海沈沈。
<br>
<br>
<br>
<br>&nbsp;&nbsp; 卷786_26 【绝句】无名氏 
<br>
<br>绿杨阴转画桥斜，舟有笙歌岸有花。
<br>尽日会稽山色里，蓬莱清浅水仙家。
<br>
<br>
<br>
<br>&nbsp;&nbsp; 卷786_27 【三学山盘陀石上刻诗】无名氏 
<br>
<br>拔地山峦秀，排空殿阁斜。云供数州雨，树献九天花。 
<br>夜月摩峰顶，秋钟彻海涯。长松拂星汉，一一是仙槎。
<br>
<br>
<br>
<br>&nbsp;&nbsp; 卷786_28 【合水县玉泉石崖刻】无名氏 
<br>
<br>山脉逗飞泉，泓澄傍岩石。乱垂寒玉筱，碎洒珍珠滴。 
<br>澄波涵万象，明镜泻天色。有时乘月来，赏咏还自适。
<br>
<br>
<br>
<br>&nbsp;&nbsp; 卷786_29 【纪游东观山（山在桂林府城外三里）】无名氏 
<br>
<br>瑰奇恣搜讨，贝阙青瑶房。才隘疑永巷，俄敞如华堂。 
<br>玉梁窈浮溪，琼户正当窗。仙佛肖仿佛，钟鼓鍧击撞。 
<br>赑赑左顾龟，狺狺欲吠尨。丹灶俨亡恙，芝田霭生香。 
<br>搏噬千怪聚，绚烂五色光。更无一尘涴，但觉六月凉。 
<br>玲珑穿屡折，诘曲通三湘。神鬼若剜刻，乾坤真混茫。 
<br>入如深夜暗，出喜皦日光。隔世惊瞬息，异境难揣量。
<br>
<br>
<br>
<br>&nbsp;&nbsp; 卷786_30 【题焚经台】无名氏 
<br>
<br>门径萧萧长绿苔，一回登此一徘徊。青牛谩说函关去， 
<br>白马亲从印土来。确实是非凭烈焰，要分真伪筑高台。 
<br>春风也解嫌狼藉，吹尽当年道教灰。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷787_1 【日暮山河清】无名氏 
<br>
<br>天高爽气晶，驰景忽西倾。山列千重静，河流一带明。 
<br>想同金镜澈，宁让玉壶清。纤翳无由出，浮埃不复生。 
<br>荣纡分汉苑，表里见秦城。逸兴终难系，抽毫仰此情。
<br>
<br>
<br>&nbsp;&nbsp; 卷787_2 【秋日悬清光】无名氏 
<br>
<br>寥廓凉天静，晶明白日秋。圆光含万象，碎影入闲流。 
<br>迥与青冥合，遥同江甸浮。昼阴殊众木，斜影下危楼。 
<br>宋玉登高怨，张衡望远愁。馀辉如可托，云路岂悠悠。
<br>
<br>
<br>
<br>&nbsp;&nbsp; 卷787_3 【落日山照曜】无名氏 
<br>
<br>裴回空山下，晼晚残阳落。圆影过峰峦，半规入林薄。 
<br>馀光澈群岫，乱彩分重壑。石镜共澄明，岩光同照灼。 
<br>栖禽去杳杳，夕烟生漠漠。此境谁复知，独怀谢康乐。
<br>
<br>
<br>
<br>&nbsp;&nbsp; 卷787_4 【月映清淮流】无名氏 
<br>
<br>淮月秋偏静，含虚夜转明。桂花窥镜发，蟾影映波生。 
<br>澹滟轮初上，裴回魄正盈。遥塘分草树，近浦写山城。 
<br>桐柏流光逐，蠙珠濯景清。孤舟方利涉，更喜照前程。
<br>
<br>
<br>
<br>&nbsp;&nbsp; 卷787_5 【寿星见】无名氏 
<br>
<br>玄象今何应，时和政亦平。祥为一人寿，色映九霄明。 
<br>皎洁垂银汉，光芒近斗城。合规同月满，表瑞得天清。 
<br>甘露盈条降，祥烟向日生。无如此嘉祉，率土荷秋成。
<br>
<br>
<br>
<br>&nbsp;&nbsp; 卷787_6 【华山庆云见】无名氏 
<br>
<br>圣主祠名岳，高风发庆云。金柯初缭绕，玉叶渐氛氲。 
<br>气色含珠日，光明吐翠雰。依稀来鹤态，仿佛列仙群。 
<br>万树流光影，千潭写锦文。苍生忻有望，祥瑞在吾君。
<br>
<br>
<br>
<br>&nbsp;&nbsp; 卷787_7 【清风戒寒】无名氏 
<br>
<br>萧飒清风至，悠然发思端。入林翻别叶，绕树败红兰。 
<br>晓拂轻霜度，宵分远籁攒。稍依帘隙静，遍觉座隅寒。 
<br>乍逐惊蓬振，偏催急漏残。遥知洞庭水，此夕起波澜。
<br>
<br>
<br>
<br>&nbsp;&nbsp; 卷787_8 【空水共澄鲜】无名氏 
<br>
<br>悠然四望通，渺渺水无穷。海鹤飞天际，烟林出镜中。 
<br>云消澄遍碧，霞起澹微红。落日浮光满，遥山翠色同。 
<br>樵声喧竹屿，棹唱入莲丛。远客舟中兴，烦襟暂一空。
<br>
<br>
<br>
<br>&nbsp;&nbsp; 卷787_9 【寒流聚细文】无名氏 
<br>
<br>晓野方闲眺，横溪赏乱流。寒文趋浦急，圆折逐烟浮。 
<br>不谓飘疏雨，非关浴远鸥。观鱼鳞共细，间石影疑稠。 
<br>猎猎风泠夕，潺潺濑响秋。仙槎如共泛，天汉适淹留。
<br>
<br>
<br>
<br>&nbsp;&nbsp; 卷787_10 【长安早春】无名氏 
<br>
<br>杳霭三春色，先从帝里芳。折杨犹恨短，测景已忻长。 
<br>莺和红楼乐，花连紫禁香。跃鱼惊太液，佳气接温汤。 
<br>风送飞珂响，尘蒙翠辇光。熙熙晴煦远，徒欲奉尧觞。
<br>
<br>
<br>
<br>&nbsp;&nbsp; 卷787_11 【嘉禾合颖】无名氏 
<br>
<br>天祚皇王德，神呈瑞谷嘉。感时苗特秀，证道叶方华。 
<br>气转腾佳色，云披映早霞。薰风浮合颖，湛露净祥花。 
<br>六穗垂兼倒，孤茎袅复斜。影同唐叔献，称庆比周家。
<br>
<br>
<br>
<br>&nbsp;&nbsp; 卷787_12 【膏泽多丰年】无名氏 
<br>
<br>帝德方多泽，莓莓井径同。八方甘雨布，四远报年丰。 
<br>廒庆千厢在，山流万壑通。候时勤稼穑，击壤乐农功。 
<br>畎亩人无惰，田庐岁不空。何须忧伏腊，千载贺尧风。
<br>
<br>
<br>
<br>&nbsp;&nbsp; 卷787_13 【玉壶冰】无名氏 
<br>
<br>玄律阴风劲，坚冰在玉壶。暗中花更出，晓后色全无。 
<br>涸沍谁能伴，凄清讵可渝。任圆空似璧，照物不成珠。 
<br>素质情方契，孤明道岂殊。幽人若相比，还得咏生刍。
<br>
<br>
<br>
<br>&nbsp;&nbsp; 卷787_14 【望禁苑祥光】无名氏 
<br>
<br>佳气生天苑，葱茏几效祥。树遥三殿际，日映九城傍。 
<br>山雾宁同色，卿云未可彰。眺汾疑鼎气，临渭想荣光。 
<br>当并舂陵发，应开圣历长。微臣时一望，短羽欲飞翔。
<br>
<br>
<br>
<br>&nbsp;&nbsp; 卷787_15 【晨光动翠华】无名氏 
<br>
<br>早朝开紫殿，佳气逐清晨。北阙华旌在，东方曙景新。 
<br>影连香雾合，光媚庆云频。鸟羽飘初定，龙文照转真。 
<br>直疑冠佩入，长爱冕旒亲。摇动祥云里，朝朝映侍臣。
<br>
<br>
<br>
<br>&nbsp;&nbsp; 卷787_16 【观南郊回仗】无名氏 
<br>
<br>传警千门寂，南效彩仗回。但惊龙再见，谁识日双开。 
<br>德泽施云雨，恩光变烬灰。阅兵貔武振，听乐凤凰来。 
<br>候刻移宸辇，尊时集观台。多惭远臣贱，不得礼容陪。
<br>
<br>
<br>
<br>&nbsp;&nbsp; 卷787_17 【谒见日将至双阙】无名氏 
<br>
<br>晓色临双阙，微臣礼位陪。远惊龙凤睹，谁识冕旒开。 
<br>蔼蔼千年盛，颙颙万国来。天文标日月，时令布云雷。 
<br>迥出黄金殿，全分白玉台。雕虫意何取，瞻恋不知回。
<br>
<br>
<br>
<br>&nbsp;&nbsp; 卷787_18 【尚书郎上直闻春漏】无名氏 
<br>
<br>地即尚书省，人惟鸳鹭行。审时传玉漏，直夜递星郎。 
<br>历历闻仙署，泠泠出建章。自空来断续，随月散凄锵。 
<br>物静知声远，寒轻觉夜长。听馀残月落，曙色满东方。
<br>
<br>
<br>
<br>&nbsp;&nbsp; 卷787_19 【华清宫望幸】无名氏 
<br>
<br>骊岫接新丰，岧峣驾碧空。凿山开秘殿，隐雾蔽仙宫。 
<br>绛阙犹栖凤，雕梁尚带虹。温泉曾浴日，华馆旧迎风。 
<br>肃穆瞻云辇，深沈闭绮栊。东郊望幸处，瑞气霭濛濛。
<br>
<br>
<br>
<br>&nbsp;&nbsp; 卷787_20 【御题国子监】无名氏 
<br>
<br>宸翰符玄造，荣题国子门。笔锋回日月，字势动乾坤。 
<br>檐下云光绕，梁间鹊影翻。张英圣莫拟，索靖妙难言。 
<br>为著盘龙迹，能彰舞凤蹲。更随垂露像，常以沐皇恩。
<br>
<br>
<br>
<br>&nbsp;&nbsp; 卷787_21 【郊坛听雅乐】无名氏 
<br>
<br>泰坛恭祀事，彩仗下寒坰。展礼陈嘉乐，斋心动众灵。 
<br>韵长飘更远，曲度静宜听。泛响何清越，随风散杳冥。 
<br>彻悬和气聚，旋退晓山青。本自钧天降，还疑列洞庭。
<br>
<br>
<br>
<br>&nbsp;&nbsp; 卷787_22 【册上公太常奏雅乐】无名氏 
<br>
<br>司乐陈金石，逶迤引上公。奏音人语绝，清韵佩声通。 
<br>应律烟云改，来仪鸟兽同。得贤因举颂，修礼便观风。 
<br>圣寿三称内，天欢九奏中。寂寥高曲尽，犹自满宸聪。
<br>
<br>
<br>
<br>&nbsp;&nbsp; 卷787_23 【听霜钟】无名氏 
<br>
<br>渺渺飞霜夜，寥寥远岫钟。出云疑断续，入户乍舂容。 
<br>度枕频惊梦，随风几韵松。悠扬来不已，杳霭去何从。 
<br>仿佛烟岚隔，依俙岩峤重。此时聊一听，馀响绕千峰。
<br>
<br>
<br>
<br>&nbsp;&nbsp; 卷787_24 【听霜钟】无名氏 
<br>
<br>寥亮来丰岭，分明辨古钟。应霜如自击，中节每相从。 
<br>静听非闲扣，潜应蕴圣踪。风间时断续，云外更舂容。 
<br>虚警和清籁，雄鸣隔乱峰。因之论知己，感激更难逢。
<br>
<br>
<br>
<br>&nbsp;&nbsp; 卷787_25 【笙磬同音】无名氏 
<br>
<br>笙磬闻何处，凄锵宛在东。激扬音自彻，高下曲宜同。 
<br>历历俱盈耳，泠泠递散空。兽因繁奏舞，人感至和通。 
<br>讵间洪纤韵，能齐搏拊功。四悬今尽美，一听辨移风。
<br>
<br>
<br>
<br>&nbsp;&nbsp; 卷787_26 【玉卮无当】无名氏 
<br>
<br>共惜连城宝，翻为无当卮。讵惭君子贵，深讶拙工隳。 
<br>泛蚁功全少，如虹色不移。可怜珍砾石，何计辨糟醨。 
<br>江海诚难满，盘筵莫妄施。纵乖斟酌意，犹得奉光仪。
<br>
<br>
<br>
<br>&nbsp;&nbsp; 卷787_27 【府试古镜】无名氏 
<br>
<br>旧是秦时镜，今来古匣中。龙盘初挂月，凤舞欲生风。 
<br>石黛曾留殿，朱光适在宫。应祥知道泰，监物觉神通。 
<br>肝胆诚难隐，妍媸信易穷。幸居君子室，长愿免尘蒙。
<br>
<br>
<br>
<br>&nbsp;&nbsp; 卷787_28 【焚裘】无名氏 
<br>
<br>今主临前殿，惩奢爇异裘。忽看阳焰发，如睹吉光流。 
<br>丽彩辞宸扆，馀香在御楼。火随馀烬灭，气逐远烟浮。 
<br>素朴回风变，雕华逐志休。永垂恭俭德，千古揖皇猷。
<br>
<br>
<br>
<br>&nbsp;&nbsp; 卷787_29 【送薛大夫和蕃】无名氏 
<br>
<br>戎王归汉命，魏绛谕皇恩。旌旆辞双阙，风沙上五原。 
<br>往途遵塞道，出祖耀都门。策令天文盛，宣威使者尊。 
<br>澄波看四海，入贡伫诸蕃。秋杪迎回骑，无劳枉梦魂。
<br>
<br>
<br>
<br>&nbsp;&nbsp; 卷787_30 【观剑南献捷】无名氏 
<br>
<br>遐圻新破虏，名将旧登坛。戎馘西南至，毡裘长幼观。 
<br>边疆氛已息，矛戟血犹残。紫陌欢声动，丹墀喜气盘。 
<br>唐虞方德易，卫霍比功难。共睹俘囚入，赓歌万国安。
<br>
<br>
<br>
<br>&nbsp;&nbsp; 卷787_31 【云母屏风隔坐】无名氏 
<br>
<br>彩障成云母，丹墀隔上公。才彰二纪盛，荣播一朝同。 
<br>近玉初齐白，临花乍散红。凝姿分缥缈，转佩辨玲珑。 
<br>意惬恩偏厚，名新宠更崇。谁知历千古，犹自仰清风。
<br>
<br>
<br>
<br>&nbsp;&nbsp; 卷787_32 【白受采】无名氏 
<br>
<br>皛皛金方色，迁移妙不穷。轻衣尘迹化，净壁缋文通。 
<br>沙变蓝溪渍，冰渝墨沼空。似甘言受和，由礼学资忠。 
<br>皎洁形无定，玄黄用莫同。素心如可教，愿染古人风。
<br>
<br>
<br>
<br>&nbsp;&nbsp; 卷787_33 【人不易知】无名氏 
<br>
<br>权衡谅匪易，愚智信难移。九德皆殊进，三端岂易施。 
<br>同称昆岫宝，共握桂林枝。郑鼠今奚别，齐竽或滥吹。 
<br>瑶台有光鉴，屡照不应疲。片善当无掩，先鸣贵在斯。 
<br>龙门峻且极，骥足庶来驰。太息李元礼，期君幸一知。
<br>
<br>
<br>
<br>&nbsp;&nbsp; 卷787_34 【晦日同志昆明池泛舟】无名氏 
<br>
<br>灵沼疑河汉，萧条见斗牛。烟生知岸近，水净觉天秋。 
<br>落月低前树，清辉满去舟。兴因孤屿起，心为白蘋留。 
<br>晓吹兼渔笛，闲云伴客愁。龙津如可上，长啸且乘流。
<br>
<br>
<br>
<br>&nbsp;&nbsp; 卷787_35 【礼闱阶前春草生】无名氏 
<br>
<br>河畔虽同色，南宫淑景先。微开曳履处，常对讲经前。 
<br>得地风尘隔，依林雨露偏。已逢霜候改，初寄日华妍。 
<br>影与丛兰杂，荣将众卉连。哲人如不薙，生意在芳年。
<br>
<br>
<br>
<br>&nbsp;&nbsp; 卷787_36 【秋风生桂枝】无名氏 
<br>
<br>寒桂秋风动，萧萧自一枝。方将击林变，不假舞松移。 
<br>散翠幽花落，摇青密叶离。哀猿惊助褭，花露滴争垂。 
<br>遗韵连波聚，流音万木随。常闻小山里，逋客最先知。
<br>
<br>
<br>
<br>&nbsp;&nbsp; 卷787_37 【幽人折芳桂】无名氏 
<br>
<br>厚地生芳桂，遥林耸干长。叶开风里色，花吐月中光。 
<br>曙鸟啼馀翠，幽人爱早芳。动时垂露滴，攀处拂衣香。 
<br>古调声犹苦，孤高力自强。一枝终是折，荣耀在东堂。
<br>
<br>
<br>
<br>&nbsp;&nbsp; 卷787_38 【霜菊】无名氏 
<br>
<br>秋尽北风去，律移寒气肃。淅沥降繁霜，离披委残菊。 
<br>华滋尚照灼，幽气含纷郁。的的冒空园，萋萋被幽谷。 
<br>骚人有遗咏，陶令曾盈掬。傥使怀袖中，犹堪袭馀馥。
<br>
<br>
<br>
<br>&nbsp;&nbsp; 卷787_39 【金谷园花发怀古】无名氏 
<br>
<br>春风生梓泽，迟景映花林。欲问当时事，因伤此日心。 
<br>繁华人已殁，桃李意何深。涧咽歌声在，云归盖影沈。 
<br>地形同万古，笑价失千金。遗迹应无限，芳菲不可寻。
<br>
<br>
<br>
<br>&nbsp;&nbsp; 卷787_40 【骊龙】无名氏 
<br>
<br>有美为鳞族，潜蟠得所从。标奇初韫宝，表智即称龙。 
<br>大壑长千里，深泉固九重。奋髯云乍起，矫首浪还冲。 
<br>荀氏传高誉，庄生冀绝踪。仍知流泪在，何幸此相逢。
<br>
<br>
<br>
<br>&nbsp;&nbsp; 卷787_41 【鹤鸣九皋】无名氏 
<br>
<br>胎化呈仙质，长鸣在九皋。排空散清唳，映日委霜毛。 
<br>万里思寥廓，千山望郁陶。香凝光不见，风积韵弥高。 
<br>凤侣攀何及，鸡群思忽劳。升天如有应，飞舞出蓬蒿。
<br>
<br>
<br>
<br>&nbsp;&nbsp; 卷787_42 【霜隼下晴皋】无名氏 
<br>
<br>九皋霜气劲，翔隼下初晴。风动闲云卷，星驰白草平。 
<br>棱棱方厉疾，肃肃自纵横。掠地秋毫迥，投身逸翮轻。 
<br>高墉全失影，逐雀作飞声。薄暮寒郊外，悠悠万里情。
<br>
<br>
<br>
<br>&nbsp;&nbsp; 卷787_43 【河鲤登龙门】无名氏 
<br>
<br>年久还求变，今来有所从。得名当是鲤，无点可成龙。 
<br>备历艰难遍，因期造化容。泥沙宁不阻，钓饵莫相逢。 
<br>击浪因成势，纤鳞莫继踪。若令摇尾去，雨露此时浓。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷788_1 【改九子山为九华山联句】李白 
<br>
<br>妙有分二气，灵山开九华。 --李白
<br>层标遏迟日，半壁明朝霞。 --高霁
<br>积雪曜阴壑，飞流喷阳崖。 --韦权舆
<br>青莹玉树色，缥缈羽人家。 --李白
<br>
<br>&nbsp;&nbsp; 卷788_2 【夏夜李尚书筵送宇文石首赴县联句】杜甫 
<br>
<br>爱客尚书贵，之官宅相贤。 --杜甫
<br>酒香倾坐侧，帆影驻江边。 --李之芳
<br>翟表郎官瑞，凫看令宰仙。 --崔彧
<br>雨稀云叶断，夜久烛花偏。 --杜甫
<br>数语欹纱帽，高文掷彩笺。 --李之芳
<br>兴饶行处乐，离惜醉中眠。 --崔彧
<br>单父长多暇，河阳实少年。 --杜甫
<br>客居逢自出，为别几凄然。 --李之芳
<br>
<br>
<br>&nbsp;&nbsp; 卷788_3 【登岘山观李左相石尊联句】颜真卿 
<br>
<br>李公登饮处，因石为洼尊。 --颜真卿
<br>人事岁年改，岘山今古存。 --刘全白
<br>榛芜掩前迹，苔藓馀旧痕。 --裴循
<br>叔子尚遗德，山公此回轩。 --张荐
<br>维舟陪高兴，感昔情弥敦。 --吴筠
<br>蔼蔼贤哲事，依依离别言。 --强蒙
<br>岖嶔横道周，迢递连山根。 --范缙
<br>馀烈暧林野，众芳揖兰荪。 --王纯
<br>德晖映岩足，胜赏延高原。 --魏理
<br>远水明匹练，因晴见吴门。 --王修甫
<br>陪游追盛美，揆德欣讨论。 --颜岘
<br>器有成形用，功资造化元。 --左辅元
<br>流霞方泔淡，别鹤遽翩翻。 --刘茂
<br>旧规倾逸赏，新兴丽初暾。 --颜浑
<br>醉后接z5倒，归时驺骑喧。 --杨德元
<br>迟回向遗迹，离别益伤魂。 --韦介
<br>览事古兴属，送人归思繁。 --皎然
<br>怀贤久徂谢，赠远空攀援。 --崔弘
<br>八座钦懿躅，高名播乾抻。 --史仲宣
<br>松深引闲步，葛弱供险扪。 --陆羽
<br>花气酒中馥，云华衣上屯。 --权器
<br>森沈列湖树，牢落望效园。 --陆士修
<br>白日半岩岫，清风满丘樊。 --裴幼清
<br>旌麾间翠幄，箫鼓来朱轓。 --柳淡
<br>闲路蹑云影，清心澄水源。 --释尘外
<br>萍连浦中屿，竹绕山下村。 --颜颛
<br>景落全溪暗，烟凝半岭昏。 --颜须
<br>去日往如复，换年凉代温。 --颜顼
<br>登临继风骚，义激旧府恩。 --李崿
<br>
<br>
<br>&nbsp;&nbsp; 卷788_4 【水堂送诸文士戏赠潘丞联句】颜真卿 
<br>
<br>居人未可散，上客须留著。莫唱阿亸回，应云夜半乐。 --颜真卿
<br>诗教刻烛赋，酒任连盘酌。从他白眼看，终恋青山郭。 --潘述
<br>林栖非姓许，寺住那名约。会异永和年，才同建安作。 --陆羽
<br>何烦问更漏，但遣催弦索。共说长句能，皆言早归恶。 --权器
<br>那知殊出处，还得同笑谑。雅韵虽暂欢，禅心肯抛却。 --皎然
<br>一宿同高会，几人归下若。帘开北陆风，烛焯南枝鹊。 --李崿
<br>文场苦叨窃，钓渚甘漂泊。弱质幸见容，菲才诚重诺。 --潘述
<br>
<br>
<br>&nbsp;&nbsp; 卷788_5 【与耿湋水亭咏风联句】颜真卿 
<br>
<br>清风何处起，拂槛复萦洲。 --裴幼清
<br>回入飘华幕，轻来叠晚流。 --杨凭
<br>桃竹今已展，羽翣且从收。 --杨凝
<br>经竹吹弥切，过松韵更幽。 --左辅元
<br>直散青蘋末，偏随白浪头。 --陆士修
<br>山山催雨过，浦浦发行舟。 --权器
<br>动树蝉争噪，开帘客罢愁。 --陆羽
<br>度弦方解愠，临水已迎秋。 --颜真卿
<br>凉为开襟至，清因作颂留。 --皎然
<br>周回随远梦，骚屑满离忧。 --耿湋
<br>岂独销繁暑，偏能入迥楼。 --乔(失姓)
<br>王风今若此，谁不荷明休。 --陆涓
<br>
<br>
<br>&nbsp;&nbsp; 卷788_6 【又溪馆听蝉联句】颜真卿 
<br>
<br>高树多凉吹，疏蝉足断声。 --杨凭
<br>已催居客感，更使别人惊。 --杨凝
<br>晚夏犹知急，新秋别有情。 --权器
<br>危湍和不似，细管学难成。 --陆羽
<br>当斅附金重，无贪曜火明。 --颜真卿
<br>青松四面落，白发一重生。 --耿湋
<br>向夕音弥厉，迎风翼更轻。 --乔(失姓)
<br>单嘶出迥树，馀响思空城。 --裴幼清
<br>嘒唳松间坐，萧寥竹里行。 --伯成(失姓)
<br>如何长饮露，高洁未能名。 --皎然
<br>
<br>
<br>&nbsp;&nbsp; 卷788_7 【送耿湋拾遗联句】颜真卿 
<br>
<br>尧舜逢明主，严徐得侍臣。分行接三事，高兴柏梁新。 --颜真卿
<br>楚国千山道，秦城万里人。镜中看齿发，河上有烟尘。 --耿湋
<br>望阙飞青翰，朝天忆紫宸。喜来欢宴洽，愁去咏歌频。 --颜真卿
<br>顾盼情非一，睽携处亦频。吴兴贤太守，临水最殷勤。 --耿湋
<br>
<br>
<br>&nbsp;&nbsp; 卷788_8 【五言月夜啜茶联句】颜真卿 
<br>
<br>泛花邀坐客，代饮引情言。 --陆士修
<br>醒酒宜华席，留僧想独园。 --张荐
<br>不须攀月桂，何假树庭萱。 --李崿
<br>御史秋风劲，尚书北斗尊。 --崔万
<br>流华净肌骨，疏瀹涤心原。 --颜真卿
<br>不似春醪醉，何辞绿菽繁。 --皎然
<br>素瓷传静夜，芳气清闲轩。 --陆士修
<br>
<br>
<br>&nbsp;&nbsp; 卷788_9 【五言夜宴咏灯联句】颜真卿 
<br>
<br>桂酒牵诗兴，兰釭照客情。 --陆士修
<br>讵惭珠乘朗，不让月轮明。 --张荐
<br>破暗光初白，浮云色转清。 --颜真卿
<br>带花疑在树，比燎欲分庭。 --皎然
<br>顾己惭微照，开帘识近汀。 --袁高
<br>
<br>
<br>&nbsp;&nbsp; 卷788_10 【三言喜皇甫曾侍御见过南楼玩月】颜真卿 
<br>
<br>喜嘉客，辟前轩。天月净，水云昏。 --颜真卿
<br>雁声苦，蟾影寒。闻裛浥，滴檀栾。 --陆羽
<br>欢宴处，江湖间。 --皇甫曾
<br>卷翠幕，吟嘉句。恨清光，留不住。 --李崿
<br>高驾动，清角催。惜归去，重裴回。 --皎然
<br>露欲晞，客将醉。犹宛转，照深意。 --陆士修
<br>
<br>
<br>&nbsp;&nbsp; 卷788_11 【七言重联句】颜真卿 
<br>
<br>顷持宪简推高步，独占诗流横素波。 --颜真卿
<br>不是中情深惠好，谁能千里远经过。 --颜真卿
<br>诗书宛似陪康乐，少长还同宴永和。 --皇甫曾
<br>夜酌此时看碾玉，晨趋几日重鸣珂。 --皇甫曾
<br>万井更深空寂寞，千方雾起隐嵯峨。 --李崿
<br>荧荧远火分渔浦，历历寒枝露鸟窠。 --李崿
<br>汉朝旧学君公隐，鲁国今从弟子科。 --陆羽
<br>只自倾心惭煦濡，何曾将口恨蹉跎。 --陆羽
<br>独赏谢吟山照耀，共知殷叹树婆娑。 --皎然
<br>华毂苦嫌云路隔，衲衣长向雪峰何。 --皎然
<br>
<br>
<br>&nbsp;&nbsp; 卷788_12 【五言送李侍御联句】颜真卿 
<br>
<br>吾友驻行轮，迟迟惜上春。 --颜真卿
<br>东西出饯路，惆怅独归人。 --皎然
<br>欢会期他日。驱驰恨此身。 --张荐
<br>须知贡公望，从此愿相因。 --李崿
<br>
<br>
<br>&nbsp;&nbsp; 卷788_13 【五言玩初月重游联句】颜真卿 
<br>
<br>春溪与岸平，初月出谿明。 --张荐
<br>璧彩寒仍洁，金波夜转清。 --李崿
<br>孤光远近满，练色往来轻。 --颜真卿
<br>望望随兰棹，依依出柳城。 --皎然
<br>
<br>
<br>&nbsp;&nbsp; 卷788_14 【五言重送横飞联句】颜真卿 
<br>
<br>春田草未齐，春水满长溪。 --李崿
<br>出饯风初暖，攀光日渐西。 --颜真卿
<br>归期江上远，别思月中迷。 --皎然
<br>
<br>
<br>&nbsp;&nbsp; 卷788_15 【五言夜集联句】颜真卿 
<br>
<br>寒花护月色，坠叶占风音。 --皎然
<br>兹夕无尘虑，高云共片心。 --颜真卿
<br>
<br>
<br>&nbsp;&nbsp; 卷788_16 【三言拟五杂组联句】颜真卿 
<br>
<br>五杂组，盘上菹。往复还，头懒梳。不得已，罾里鱼。 --李崿
<br>五杂组，郊外芜。往复还，枥上驹。不得已，谷中愚。 --殷佐明
<br>五杂组，绣与锦。往复还，兴又寝。不得已，病伏枕。 --颜真卿
<br>五杂组，酒与肉。往复还，东篱菊。不得已，醉便宿。 --袁高
<br>五杂组，闤闠间。往复还，门上关。不得已，鬓毛斑。 --陆士修
<br>五杂组，绣纹线。往复还，春来燕。不得已，入征战。 --蒋志
<br>
<br>
<br>&nbsp;&nbsp; 卷788_17 【三言重拟五杂组联句】颜真卿 
<br>
<br>五杂组，四豪客。往复还，阡与陌。不得已，长沙谪。 --张荐
<br>五杂组，五辛盘。往复还，马上鞍。不得已，左降官。 --李崿
<br>五杂组，甘咸醋。往复还，乌与兔。不得已，韶光度。 --颜真卿
<br>五杂组，五色丝。往复还，回文诗。不得已，失喜期。 --皎然
<br>
<br>
<br>&nbsp;&nbsp; 卷788_18 【七言大言联句】颜真卿 
<br>
<br>高歌阆风步瀛洲， --皎然
<br>燂鹏爚鲲餐未休。 --颜真卿
<br>四方上下无外头， --李崿
<br>一啜顿涸沧溟流。 --张荐
<br>
<br>
<br>&nbsp;&nbsp; 卷788_19 【七言小言联句】颜真卿 
<br>
<br>长路迢遥吞吐丝。 --颜真卿
<br>蟭螟蚊睫察难知。 --皎然
<br>
<br>
<br>&nbsp;&nbsp; 卷788_20 【七言乐语联句】颜真卿 
<br>
<br>苦河既济真僧喜， --李崿
<br>新知满座笑相视。 --颜真卿
<br>戍客归来见妻子， --皎然
<br>学生放假偷向市。 --张荐
<br>
<br>
<br>&nbsp;&nbsp; 卷788_21 【七言嚵语联句】颜真卿 
<br>
<br>拈z2舐指不知休， --李崿
<br>欲炙侍立涎交流。 --颜真卿
<br>过屠大嚼肯知羞， --皎然
<br>食店门外强淹留。 --张荐
<br>
<br>
<br>&nbsp;&nbsp; 卷788_22 【七言滑语联句】颜真卿 
<br>
<br>雨里下山蹋榆皮， --颜真卿
<br>莓苔石桥步难移。 --皎然
<br>芜荑酱醋吃煮葵， --刘全白
<br>缝靴蜡线油涂锥。 --李崿
<br>急逢龙背须且骑。 --李益
<br>
<br>
<br>&nbsp;&nbsp; 卷788_23 【七言醉语联句】颜真卿 
<br>
<br>逢糟遇曲便酩酊， --刘全白
<br>覆车坠马皆不醒。 --颜真卿
<br>倒著接z5发垂领， --皎然
<br>狂心乱语无人并。 --陆羽
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷789_1 【建元寺昼公与崔秀才见过联句，与郑奉礼说同作】皇甫曾 
<br>
<br>人闲宜岁晚，道者访幽期。独与寒山别，行当暮雪时。 --皇甫曾
<br>柏台辞汉主，竹寺寄潜师。荷策知君待，开门笑我迟。 --皎然
<br>暮阶县雨足，寒吹绕松枝，理辩尘心妄，经分梵字疑。 --郑说
<br>久承黄纸诏，曾赋碧云诗。然诺惊相许，风流话所思。 --崔子向
<br>筌忘心己默，磬发夜何其。愿结求羊侣，名山从所之。 --皇甫曾
<br>
<br>&nbsp;&nbsp; 卷789_2 【建元寺西院寄李员外纵联句】皇甫曾 
<br>
<br>寄隐霜台客，相思粉署人。 --崔子向
<br>诚知阡陌近，无奈别离频。 --皇甫曾
<br>夜色迷双树，钟声警四邻。 --郑说
<br>散才徒仰鲍，归梦远知秦。 --台上
<br>雨带清笳发，花惊夕漏春。 --皎然
<br>招摇随步锡，仿佛听行轮。 --崔子向
<br>要路推高足，空林寄一身。 --皇甫曾
<br>盛名知独擅，良会忆相亲。 --郑说
<br>稍涤心中垢，都遗陌上尘。 --崔子向
<br>今宵此堂集，何事少遗民。 --皎然
<br>
<br>
<br>&nbsp;&nbsp; 卷789_3 【中元日鲍端公宅遇吴天师联句】严维 
<br>
<br>道流为柱史，教戒下真仙。 --严维
<br>共契中元会，初修内景篇。 --鲍防
<br>游方依地僻，卜室喜墙连。 --谢良辅
<br>宝笥开金箓，华池漱玉泉。 --杜弈
<br>怪龙随羽翼，青节降云烟。 --李清
<br>昔去遗丹灶，今来变海田。 --刘蕃
<br>养形奔二景，炼骨度千年。 --谢良弼
<br>骑竹投陂里，携壶挂牖边。 --郑概
<br>洞中尝入静，河上旧谈玄。 --陈元初
<br>伊洛笙歌远，蓬壶日月偏。 --樊珣
<br>青骡蓟训引，白犬伯阳牵。 --丘丹
<br>法受相君后，心存象帝先。 --吕渭
<br>道成能缩地，功满欲升天。 --范淹
<br>何意迷孤性，含情恋数贤。 --吴筠
<br>
<br>
<br>&nbsp;&nbsp; 卷789_4 【酒语联句，各分一字】严维 
<br>
<br>山简酣歌倒接z5， --刘蕃
<br>看朱成碧无所知。 --鲍防
<br>耳鸣目眩驷马驰， --谢良辅
<br>口称童羖腹鸱夷。 --严维
<br>兀然落帽灌酒卮， --沈仲昌
<br>太常吏部相对时。 --严维
<br>藉糟枕麹浮酒池， --丘丹
<br>瓮间篱下卧不移。 --吕渭
<br>叫呼不应无事悲， --郑概
<br>千日一醒知是谁。 --陈元初
<br>左倾右倒人避之。 --迥(失姓)
<br>
<br>
<br>&nbsp;&nbsp; 卷789_5 【一字至九字诗联句】严维 
<br>
<br>东，西， --鲍防
<br>步月，寻溪。 --严维
<br>鸟已宿，猿又啼。 --郑概
<br>狂流碍石，迸笋穿溪。 --成用
<br>望望人烟远，行行萝径迷。 --陈元初
<br>探题只应尽墨，持赠更欲封泥。 --陈元初
<br>松下流时何岁月，云中幽处屡攀跻。 --张叔政
<br>乘兴不知山路远近，缘情莫问日过高低。 --贾弇
<br>静听林下潺潺足湍濑，厌问城中喧喧多鼓鼙。 --周颂
<br>
<br>
<br>&nbsp;&nbsp; 卷789_6 【宣上人病中相寻联句】李益 
<br>
<br>策杖迎诗客，归房理病身。闲收无效药，遍寄有情人。 --广宣
<br>草木分千品，方书问六陈。还知一室内，我尔即天亲。 --李益
<br>
<br>
<br>&nbsp;&nbsp; 卷789_7 【八月十五夜宣上人独游安国寺山庭院步人迟…乘兴联句】李益 
<br>
<br>九重城接天花界，三五秋生一夜风。 --广宣
<br>行听漏声云散后，遥闻天语月明中。 --广宣
<br>含凉阁迥通仙掖，承露盘高出上宫。 --李益
<br>谁问独愁门外客，清谈不与此宵同。 --李益
<br>
<br>
<br>&nbsp;&nbsp; 卷789_8 【重阳夜集兰陵居与宣上人联句】李益 
<br>
<br>蟋蟀催寒服，茱萸滴露房。酒巡明刻烛，篱菊暗寻芳。 --李益
<br>新月和秋露，繁星混夜霜。登高今夕事，九九是天长。 --广宣
<br>
<br>
<br>&nbsp;&nbsp; 卷789_9 【与宣供奉携瘿尊归杏溪园联句】李益 
<br>
<br>千畦抱瓮园，一酌瘿尊酒。唯有沃洲僧，时过杏溪臾。 --李益
<br>追欢君适性，独饮我空口。儒释事虽殊，文章意多偶。 --广宣
<br>
<br>
<br>&nbsp;&nbsp; 卷789_10 【兰陵僻居联句】李益 
<br>
<br>潘岳闲居赋，陶潜独酌谣。二贤成往事，三径是今朝。 --广宣
<br>生幸逢唐运，昌时奉帝尧。进思谐启沃，退混即渔樵。 --李益
<br>蠹简封延阁，雕阑閟上霄。相从清旷地，秋露挹兰苕。 --杜羔
<br>
<br>
<br>&nbsp;&nbsp; 卷789_11 【天津桥南山中各题一句】李益 
<br>
<br>野坐分苔席， --李益
<br>山行绕菊丛。 --韦执中
<br>云衣惹不破， --诸葛觉
<br>秋色望来空。 --贾岛
<br>
<br>
<br>&nbsp;&nbsp; 卷789_12 【红楼下联句】李益 
<br>
<br>佛刹接重城，红楼切太清。紫云连照耀，丹槛郁峥嵘。 --广宣
<br>榱栋烟虹入，轩窗日月平。参差五陵晚，分背八川明。 --李益
<br>松韵风初过，莲陂浪欲倾。敬瞻疑涌见，围绕学无生。 --杜羔
<br>
<br>
<br>&nbsp;&nbsp; 卷789_13 【赋应门照绿苔】李益 
<br>
<br>宫阙何年月，应门何岁苔。清光一以照，白露共裴回。 --李益
<br>珠履久行绝，玉房重未开。妾心正如此，昭阳歌吹来。 --法振
<br>
<br>
<br>&nbsp;&nbsp; 卷789_14 【寄司空曙李端联句】耿湋 
<br>
<br>长安一分首，万里隔烟波。 --王早
<br>海上青山暮，天涯白发多。 --耿湋
<br>寻僧因看竹，访道或求鹅。 --辛晃
<br>云树无猿鸟，阴崖足薜萝。 --耿湋
<br>醉中留越客，兴里眄庭柯。 --辛晃
<br>黄叶身仍逐，丹霄背未摩。 --耿湋
<br>别愁连旦暮，归梦绕关河。 --辛晃
<br>高柳寒蝉对，空阶夜雨和。 --耿湋
<br>年华空荏苒，名宦转蹉跎。 --辛晃
<br>南陌东城路，春来几度过。 --耿湋
<br>
<br>
<br>&nbsp;&nbsp; 卷789_15 【连句多暇赠陆三山人】耿湋 
<br>
<br>一生为墨客，几世作茶仙。 --耿湋
<br>喜是攀阑者，惭非负鼎贤。 --陆羽
<br>禁门闻曙漏，顾渚入晨烟。 --耿湋
<br>拜井孤城里，携笼万壑前。 --陆羽
<br>闲喧悲异趣，语默取同年。 --耿湋
<br>历落惊相偶，衰羸猥见怜。 --陆羽
<br>诗书闻讲诵，文雅接兰荃。 --耿湋
<br>未敢重芳席，焉能弄彩笺。 --陆羽
<br>黑池流研水，径石涩苔钱。 --耿湋
<br>何事亲香案，无端狎钓船。 --陆羽
<br>野中求逸礼，江上访遗编。 --耿湋
<br>莫发搜歌意，予心或不然。 --陆羽
<br>
<br>
<br>&nbsp;&nbsp; 卷789_16 【道州春日感兴】李景俭 
<br>
<br>始见花满枝，又看花满地。 --李景俭
<br>且持增气酒，莫滴伤心泪。 --吕温
<br>深诚长郁结，芳晨自妍媚。 --吕恭
<br>啸歌聊永日，谁知此时意。 --李景俭
<br>
<br>
<br>&nbsp;&nbsp; 卷789_17 【中秋夜听歌联句】武元衡 
<br>
<br>此夕来奔月，何时去上天。 --崔备
<br>云鬟方自照，玉腕更呈鲜。 --裴度
<br>燕婉人间意，飘飖物外缘。 --柳公绰
<br>诗裁明月扇，歌索想夫怜。 --武元衡
<br>暗染荀香久，长随楚梦偏。 --卢放
<br>会当来彩凤。仿佛逐神仙。 --卢士玫
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
