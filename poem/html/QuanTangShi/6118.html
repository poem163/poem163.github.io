<HTML>
<HEAD>
<TITLE>全唐诗 卷311-315 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷311-315</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷311-315</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6118"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷311-315')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷311-315]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷311_1 【宝剑篇】刘长川 
<br>
<br>宝剑不可得，相逢几许难。今朝一度见，赤色照人寒。 
<br>匣里星文动，环边月影残。自然神鬼伏，无事莫空弹。
<br>
<br>
<br>&nbsp;&nbsp; 卷311_2 【将赴东都上李相公】刘长川 
<br>
<br>四海兵初偃，平津阁正开。谁知大炉下，还有不然灰。
<br>
<br>
<br>
<br>&nbsp;&nbsp; 卷311_3 【寄邢逸人】郑常 
<br>
<br>羡君无外事，日与世情违。地僻人难到，溪深鸟自飞。 
<br>儒衣荷叶老，野饭药苗肥。畴昔江湖意，而今忆共归。
<br>
<br>
<br>
<br>&nbsp;&nbsp; 卷311_4 【送头陀上人赴庐山寺】郑常 
<br>
<br>僧家无住著，早晚出东林。得道非真相，头陀是苦心。 
<br>持斋山果熟，倚锡野云深。溪寺谁相待，香花与梵音。
<br>
<br>
<br>
<br>&nbsp;&nbsp; 卷311_5 【谪居汉阳白沙口阻雨，因题驿亭】郑常 
<br>
<br>汉阳无远近，见说过湓城。云雨经春客，江山几日程。 
<br>终随鸥鸟去，只待海潮生。前路逢渔父，多惭问姓名。
<br>
<br>
<br>
<br>&nbsp;&nbsp; 卷311_6 【穆陵路】陈存 
<br>
<br>西游匣长剑，日暮湘楚间。歇马上秋草，逢人问故关。 
<br>孤村绿塘水，旷野白云山。方念此中去，何时此路还。
<br>
<br>
<br>
<br>&nbsp;&nbsp; 卷311_7 【清溪馆作】陈存 
<br>
<br>指途清溪里，左右唯深林。云蔽望乡处，雨愁为客心。 
<br>遇人多物役，听鸟时幽音。何必沧浪水，庶兹浣尘襟。
<br>
<br>
<br>
<br>&nbsp;&nbsp; 卷311_8 【寓居武丁馆】陈存 
<br>
<br>暑雨飘已过，凉飙触幽衿。虚馆无喧尘，绿槐多昼阴。 
<br>俯视古苔积，仰聆早蝉吟。放卷一长想，闭门千里心。
<br>
<br>
<br>
<br>&nbsp;&nbsp; 卷311_9 【楚州赠别周愿侍御】陈存 
<br>
<br>漂泊楚水来，舍舟坐高馆。途穷在中路，孤征慕前伴。 
<br>风雨一留宿，关山去欲懒。淮南木叶飞，夜闻广陵散。
<br>
<br>
<br>
<br>&nbsp;&nbsp; 卷311_10 【送刘秀才南归（一作刘复诗）】陈存 
<br>
<br>鸟啼杨柳垂，此别千万里。古路入商山，春风去灞水。 
<br>停车落日在，罢酒离人起。蓬户寄龙沙，送归情讵已。
<br>
<br>
<br>
<br>&nbsp;&nbsp; 卷311_11 【丹阳作（一作朱彬诗）】陈存 
<br>
<br>暂入新丰市，犹闻旧酒香。抱琴沽一醉，尽日卧垂杨。
<br>
<br>
<br>
<br>&nbsp;&nbsp; 卷311_12 【早行】王观 
<br>
<br>鸡唱催人起，又生前去愁。路明残月在，山露宿云收。 
<br>村店烟火动，渔家灯烛幽。趋名与趋利，行役几时休。
<br>
<br>
<br>
<br>&nbsp;&nbsp; 卷311_13 【赠营妓】崔瓘 
<br>
<br>寒檐寂寂雨霏霏，候馆萧条烛烬微。
<br>只有今宵同此宴，翠娥佯醉欲先归。
<br>
<br>
<br>
<br>&nbsp;&nbsp; 卷311_14 【酒席赋得匏瓢】郑审 
<br>
<br>华阁与贤开，仙瓢自远来。幽林尝伴许，陋巷亦随回。 
<br>挂影怜红壁，倾心向绿杯。何曾斟酌处，不使玉山颓。
<br>
<br>
<br>
<br>&nbsp;&nbsp; 卷311_15 【奉使巡检两京路种果树事毕入秦因咏】郑审 
<br>
<br>圣德周天壤，韶华满帝畿。九重承涣汗，千里树芳菲。 
<br>陕塞馀阴薄，关河旧色微。发生和气动，封植众心归。 
<br>春露条应弱，秋霜果定肥。影移行子盖，香扑使臣衣。 
<br>入径迷驰道，分行接禁闱。何当扈仙跸，攀折奉恩辉。
<br>
<br>
<br>
<br>&nbsp;&nbsp; 卷311_16 【丹阳作（一作陈存诗）】朱彬 
<br>
<br>暂入新丰市，犹闻旧酒香。抱琴沽一醉，尽日卧垂杨。
<br>
<br>
<br>
<br>&nbsp;&nbsp; 卷311_17 【采桑】李彦远 
<br>
<br>采桑畏日高，不待春眠足。攀条有馀态，那矜貌如玉。 
<br>千金岂不赠，五马空踯躅。何以变真性，幽篁雪中绿。
<br>
<br>
<br>
<br>&nbsp;&nbsp; 卷311_18 【章仇公席上咏真珠姬（章仇公，大历中蜀州刺史）】范元凯 
<br>
<br>神女初离碧玉阶，彤云犹拥牡丹鞋。
<br>应知子建怜罗袜，顾步裴回拾翠钗。
<br>
<br>
<br>
<br>
<br>
<br>
<br> 卷312_1 【烂柯山四首·最高顶】刘迥 
<br>
<br>白云引策杖，苔径谁往还。渐见松树偃，时闻鸟声闲。 
<br>豁然喧氛尽，独对万重山。
<br>
<br>
<br>&nbsp;&nbsp; 卷312_2 【烂柯山四首·石桥】刘迥 
<br>
<br>石桥架绝壑，苍翠横鸟道。凭槛云脚下，颓阳日犹蚤。 
<br>霓裳倘一遇，千载长不老。
<br>
<br>
<br>
<br>&nbsp;&nbsp; 卷312_3 【烂柯山四首·仙人棋】刘迥 
<br>
<br>灵境偶一寻，洞天碧云上。烂柯有遗迹，羽客何由访。 
<br>日暮怅欲还，晴烟满千嶂。
<br>
<br>
<br>
<br>&nbsp;&nbsp; 卷312_4 【烂柯山四首·石室二禅师】刘迥 
<br>
<br>绳床宴坐久，石窟绝行迹。能在人代中，遂将人代隔。 
<br>白云风飏飞，非欲待归客。
<br>
<br>
<br>
<br>&nbsp;&nbsp; 卷312_5 【前年春与独孤常州兄花时为别倏已三年矣…抒情聊以奉寄】李幼卿 
<br>
<br>近日霜毛一番新，别时芳草两回春。不堪花落花开处， 
<br>况是江南江北人。薄宦龙钟心懒慢，故山寥落水奫沦。 
<br>缘君爱我疵瑕少，愿窃仁风寄老身。
<br>
<br>
<br>
<br>&nbsp;&nbsp; 卷312_6 【游烂柯山四首】李幼卿 
<br>
<br>拂雾理孤策，薄霄眺层岑。迥升烟雾外，豁见天地心。 
<br>物象不可及，迟回空咏吟。
<br>
<br>巨石何崔嵬，横桥架山顶。傍通日月过，仰望虹霓迥。 
<br>圣者开津梁，谁能度兹岭。
<br>
<br>二仙自围棋，偶与樵夫会。仙家异人代，俄顷千年外。 
<br>笙鹤何时还，仪形尚相对。
<br>
<br>石室过云外，二僧俨禅寂。不语对空山，无心向来客。 
<br>作礼未及终，忘循旧形迹。
<br>
<br>
<br>
<br>&nbsp;&nbsp; 卷312_7 【游烂柯山四首】李深 
<br>
<br>寻源路不迷，绝顶与云齐。坐引群峰小，平看万木低。 
<br>双林春色上，正有子规啼。
<br>
<br>嵌空横洞天，磅礴倚崖巘。宛如虹势出，可赏不可转。 
<br>真兴得津梁，抽簪永游衍。
<br>
<br>羽客无姓名，仙棋但闻见。行看负薪客，坐使桑田变。 
<br>怀古正怡然，前山早莺啭。
<br>
<br>稽首期发蒙，吾师岂无说。安禅即方丈，演法皆寂灭。 
<br>鸣磬雨花香，斋堂饭松屑。
<br>
<br>
<br>
<br>&nbsp;&nbsp; 卷312_8 【游烂柯山】羊滔 
<br>
<br>步登春岩里，更上最远山。聊见宇宙阔，遂令身世闲。 
<br>清辉赏不尽，高驾何时还。
<br>
<br>石梁耸千尽，高盼出林□。亘壑蹑丹虹，排云弄清影。 
<br>路期访道客，游衍空井井。
<br>
<br>采薪穷冥搜，深路转清映。安知洞天里，偶坐得棋圣。 
<br>至今追灵迹，可用陶静性。
<br>
<br>沙门何处人，携手俱灭迹。深入不动境，乃知真圆寂。 
<br>有时归罗浮，白日见飞锡。
<br>
<br>
<br>
<br>&nbsp;&nbsp; 卷312_9 【游烂柯山】薛戎 
<br>
<br>登岩已寂历，绝顶更岧峣。响像如天近，窥临与世遥。 
<br>悠然畅心目，万虑一时销。
<br>
<br>圣游本无迹，留此示津梁。架险知何适，遗名但不亡。 
<br>只今成佛宇，化度果难量。
<br>
<br>二仙行自适，日月徒迁徙。不语寄手谈，无心引樵子。 
<br>蒙分一丸药，相偶穷年祀。
<br>
<br>仙山习禅处，了知通李释。昔作异时人，今成相对寂。 
<br>便是不二门，自生瞻仰意。
<br>
<br>
<br>
<br>&nbsp;&nbsp; 卷312_10 【游烂柯山】谢勮 
<br>
<br>独凌清景出，下视众山中。云日遥相对，川原无不通。 
<br>自致高标末，何心待驭风。
<br>
<br>宛演横半规，穹崇翠微上。云扃掩苔石，千古无人赏。 
<br>宁知后贤心，登此共来往。
<br>
<br>仙弈示樵夫，能言忘归路。因看斧柯烂，孙子发已素。 
<br>孰云遗迹久，举意如旦暮。
<br>
<br>仙僧会真要，应物常渊默。惟将无住理，转与信人说。 
<br>月影清江中，可观不可得。
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷313_1 【奉和圣制三日书怀因以示百寮】崔元翰 
<br>
<br>佳节上元巳，芳时属暮春。流觞想兰亭，捧剑传金人。 
<br>风轻水初绿，日迟花更新。天文信昭回，皇道颇敷陈。 
<br>恭己每从俭，清心常保真。戒兹游衍乐，书以示群臣。
<br>
<br>
<br>&nbsp;&nbsp; 卷313_2 【奉和圣制重阳旦日百寮曲江宴示怀】崔元翰 
<br>
<br>偶圣睹昌期，受恩惭弱质。幸逢良宴会，况是清秋日。 
<br>远岫对壶觞，澄澜映簪绂。炮羔备丰膳，集凤调鸣律。 
<br>薄劣厕英豪，欢娱忘衰疾。平皋行雁下，曲渚双凫出。 
<br>沙岸菊开花，霜枝果垂实。天文见成象，帝念资勤恤。 
<br>探道得玄珠，斋心居特室。岂如横汾唱，其事徒骄逸。
<br>
<br>
<br>
<br>&nbsp;&nbsp; 卷313_3 【奉和圣制中元日题奉敬寺】崔元翰 
<br>
<br>妙道非本说，殊途成异名。圣人得其要，俱以化群生。 
<br>凤吹从上苑，龙宫连外城。花鬘列后殿，云车驻前庭。 
<br>松竹含新秋，轩窗有馀清。缅怀崆峒事，须继箫管声。 
<br>离相境都寂，忘言理更精。域中信称大，天下乃为轻。 
<br>屈己由济物，尧心岂所荣。
<br>
<br>
<br>
<br>&nbsp;&nbsp; 卷313_4 【奉和登玄武楼观射即事书怀赐孟涉应制】崔元翰 
<br>
<br>宁岁常有备，殊方靡不宾。禁营列武卫，帝座彰威神。 
<br>讲事一临幸，加恩遍抚巡。城高凤楼耸，场迥兽侯新。 
<br>饮羽连百中，控弦逾六钧。拣材尽爪士，受任皆信臣。 
<br>光赏文藻丽，便繁心膂亲。复如观太清，昭烂垂芳辰。
<br>
<br>
<br>
<br>&nbsp;&nbsp; 卷313_5 【清明节郭侍御偶与李侍御孔校书王秀才…呈马十八郎丞公】崔元翰 
<br>
<br>山色入层城，钟声临复岫。乘闲息边事，探异怜春候。 
<br>曲阁下重阶，回廊遥对霤。石间花遍落，草上云时覆。 
<br>钻火见樵人，饮泉逢野兽。道情亲法侣，时望登朝右。 
<br>执宪纠奸邪，刊书正讹谬。茂才当时选，公子生人秀。 
<br>赠答继篇章，欢娱重朋旧。垂帘独衰疾，击缶酬金奏。
<br>
<br>
<br>
<br>&nbsp;&nbsp; 卷313_6 【杂言奉和圣制至承光院见自生藤感其得地因以成咏应制】崔元翰 
<br>
<br>新藤正可玩，得地又蓬时。罗生密叶交绿蔓， 
<br>欲布清阴垂紫蕤。已带朝光暖，犹含轻露滋。 
<br>遥依千华殿，稍上万年枝。馀芳连桂树，积润傍莲池。 
<br>岂如幽谷无人见，空覆荒榛杂兔丝。圣心对此应有感， 
<br>隐迹如斯谁复知。怀贤劳永叹，比物赋新诗。 
<br>聘丘园，访茅茨，为谢中林士，王道本无私。
<br>
<br>
<br>
<br>&nbsp;&nbsp; 卷313_7 【雨中对后檐丛竹】崔元翰 
<br>
<br>含风摇砚水，带雨拂墙衣。乍似秋江上，渔家半掩扉。
<br>
<br>
<br>
<br>&nbsp;&nbsp; 卷313_8 【赋得沈珠于泉】独孤良器 
<br>
<br>皎洁沈泉水，荧煌照乘珠。沈非将宝契，还与不贪符。 
<br>风折璿成浪，空涵影似浮。深看星并入，静向月同无。 
<br>光价怜时重，亡情信道枢。不应无胫至，自为暗投殊。
<br>
<br>
<br>
<br>&nbsp;&nbsp; 卷313_9 【雪席口占】高崇文 
<br>
<br>崇文宗武不崇文，提戈出塞号将军。
<br>那个髇儿射雁落，白毛空里乱纷纷。
<br>
<br>
<br>
<br>&nbsp;&nbsp; 卷313_10 【行县至浮查山寺】罗珦 
<br>
<br>三十年前此布衣，鹿鸣西上虎符归。行时宾从过前寺， 
<br>到处松杉长旧围。野老竞遮官道拜，沙鸥遥避隼旟飞。 
<br>春风一宿琉璃地，自有泉声惬素机。
<br>
<br>
<br>
<br>&nbsp;&nbsp; 卷313_11 【赋四相诗·中书令汉阳王张柬之】皇甫澈 
<br>
<br>周历革元命，天步值艰阻。烈烈张汉阳，左袒清诸武。 
<br>休明神器正，文物旧仪睹。南向翊大君，西宫朝圣母。 
<br>茂勋镂钟鼎，鸿劳食茅土。至今称五王，卓立迈万古。
<br>
<br>
<br>
<br>&nbsp;&nbsp; 卷313_12 【赋四相诗·中书令钟绍京】皇甫澈 
<br>
<br>景龙仙驾远，中禁奸衅结。谋猷叶圣朝，披鳞奋英节。 
<br>青宫阊阖启，涤秽氛沴灭。紫气重昭回，皇天新日月。 
<br>从容庙堂上，肃穆人神悦。唐元佐命功，辉焕何烈烈。
<br>
<br>
<br>
<br>&nbsp;&nbsp; 卷313_13 【赋四相诗·礼部尚书门下侍郎平章事李岘】皇甫澈 
<br>
<br>时来遇明圣，道济宁邦国。猗欤瑚琏器，竭我股肱力。 
<br>进贤黜不肖，错枉举诸直。宦官既却坐，权奸亦移职。 
<br>载践每若惊，三已无愠色。昭昭垂宪章，来世实作则。
<br>
<br>
<br>
<br>&nbsp;&nbsp; 卷313_14 【赋四相诗·门下侍郎平章事王缙】皇甫澈 
<br>
<br>舟楫济巨川，山河资秀气。服膺究儒业，屈指取高位。 
<br>北征戮骄悍，东守辑携贰。论道致巍巍，持衡无事事。 
<br>知己不易遇，宰相固有器。瞻事华壁中，来者谁其嗣。
<br>
<br>
<br>
<br>&nbsp;&nbsp; 卷313_15 【上巳泛舟得迟字】张登 
<br>
<br>令节推元巳，天涯喜有期。初筵临泛地，旧俗祓禳时。 
<br>枉渚潮新上，残春日正迟。竹枝游女曲，桃叶渡江词。 
<br>风鹢今方退，沙鸥亦未疑。且同山简醉，倒载莫褰帷。
<br>
<br>
<br>
<br>&nbsp;&nbsp; 卷313_16 【送王主簿游南海】张登 
<br>
<br>平生推久要，留滞共三年。明日东南路，穷荒雾露天。 
<br>旷怀常寄酒，素业不言钱。道在贫非病，时来丑亦妍。 
<br>过山乘蜡屐，涉海附楼船。行矣无为恨，宗门有大贤。
<br>
<br>
<br>
<br>&nbsp;&nbsp; 卷313_17 【重阳宴集同用寒字】张登 
<br>
<br>锡宴逢佳节，穷荒亦共欢。恩深百日泽，雨借九秋寒。 
<br>望气人谣洽，临风客以难。座移山色在，杯尽菊香残。 
<br>欲识投醪遍，应从落帽看。还宵须命烛，举首谢三官。
<br>
<br>
<br>
<br>&nbsp;&nbsp; 卷313_18 【仲秋夜郡内西亭对月】张登 
<br>
<br>天高月满影悠悠，一夜炎荒并觉秋。气与露清凝众草， 
<br>色如霜白怯轻裘。高临华宇还知隙，静映长江不共流。 
<br>□直西倾河汉曙，遗风犹想武昌楼。
<br>
<br>
<br>
<br>&nbsp;&nbsp; 卷313_19 【冬至夜郡斋宴别前华阴卢主簿】张登 
<br>
<br>虎宿方冬至，鸡人积夜筹。相逢一尊酒，共结两乡愁。 
<br>王俭花为府，卢谌幄内璆。明朝更临水，怅望岭南流。
<br>
<br>
<br>
<br>&nbsp;&nbsp; 卷313_20 【小雪日戏题绝句】张登 
<br>
<br>甲子徒推小雪天，刺梧犹绿槿花然。
<br>融和长养无时歇，却是炎洲雨露偏。
<br>
<br>
<br>
<br>&nbsp;&nbsp; 卷313_21 【招客游寺】张登 
<br>
<br>江城吏散卷春阴，山寺鸣钟隔雨深。
<br>招取遗民赴僧社，竹堂分坐静看心。
<br>
<br>
<br>
<br>&nbsp;&nbsp; 卷313_22 【句】张登 
<br>
<br>孤高齐帝石，萧洒晋亭峰。（见《漳州名胜志》）。
<br>
<br>境旷穷山外，城标涨海头。
<br>
<br>
<br>
<br>&nbsp;&nbsp; 卷313_23 【陪韩退之、窦贻、周同寻刘尊师不遇，得师字】韦执中 
<br>
<br>早尚逍遥境，常怀汗漫期。星郎同访道，羽客杳何之。 
<br>物外求仙侣，人间失我师。不知柯烂者，何处看围棋。
<br>
<br>
<br>
<br>&nbsp;&nbsp; 卷313_24 【寻人偶题】邵真 
<br>
<br>日昃不复午，落花难归树。人生能几何，莫厌相逢遇。
<br>
<br>
<br>
<br>&nbsp;&nbsp; 卷313_25 【墙阴残雪】何频瑜 
<br>
<br>积雪还因地，墙阴久尚残。影添斜月白，光借夕阳寒。 
<br>皎洁开帘近，清荧步履看。状花飞著树，如玉不成盘。 
<br>冰薄方宁及，霜浓比亦难。谁怜高卧处，岁暮叹袁安。
<br>
<br>
<br>
<br>&nbsp;&nbsp; 卷313_26 【题度支杂事典庭中柏树】骆浚 
<br>
<br>干耸一条青玉直，叶铺千叠绿云低。
<br>争如燕雀偏巢此，却是鸳鸯不得栖。
<br>
<br>
<br>
<br>&nbsp;&nbsp; 卷313_27 【梢云（一作曹松）】罗让 
<br>
<br>殊质资灵贶，凌空发瑞云。梢梢含树彩，郁郁动霞文。 
<br>不比因风起，全非触石分。叶光闲泛滟，枝杪静氛氲。 
<br>隐见心无宰，裴回庆自君。翻飞如可托，长愿在横汾。
<br>
<br>
<br>
<br>&nbsp;&nbsp; 卷313_28 【闰月定四时】罗让 
<br>
<br>月闰随寒暑，畴人定职司。馀分将考日，积算自成时。 
<br>律候行宜表，阴阳运不欺。气薰灰琯验，数扐卦辞推。 
<br>六律文明序，三年理暗移。当知岁功立，唯是奉无私。
<br>
<br>
<br>
<br>
<br>
<br>
<br>&nbsp;&nbsp;卷314_1 【享文恭太子庙乐章】陈京 
<br>
<br>歌以德发，声以乐贵。乐善名存，追仙礼异。 
<br>鸾旌拱修，凤鸣合次。神听皇慈，仲月皆至。
<br>
<br>
<br>&nbsp;&nbsp; 卷314_2 【步虚词十九首】韦渠牟 
<br>
<br>玉简真人降，金书道箓通。烟霞方蔽日，云雨已生风。 
<br>四极威仪异，三天使命同。那将人世恋，不去上清宫。
<br>
<br>羽驾正翩翩，云鸿最自然。霞冠将月晓，珠珮与星连。 
<br>镂玉留新诀，雕金得旧编。不知飞鸾鹤，更有几人仙。
<br>
<br>上帝求仙使，真符取玉郎。三才闲布象，二景郁生光。 
<br>骑吏排龙虎，笙歌走凤凰。天高人不见，暗入白云乡。
<br>
<br>鸾鹤共裴回，仙官使者催。香花三洞启，风雨百神来。 
<br>凤篆文初定，龙泥印已开。何须生羽翼，始得上瑶台。
<br>
<br>羽节忽排烟，苏君已得仙。命风驱日月，缩地走山川。 
<br>几处留丹灶，何时种玉田。一朝骑白虎，直上紫微天。
<br>
<br>静发降灵香，思神意智长。虎存时促步，龙想更成章。 
<br>扣齿风雷响，挑灯日月光。仙云在何处，仿佛满空堂。
<br>
<br>几度游三洞，何方召百神。风云皆守一，龙虎亦全真。 
<br>执节仙童小，烧香玉女春。应须绝岩内，委曲问皇人。
<br>
<br>上法杳无营，玄修似有情。道宫琼作想，真帝玉为名。 
<br>召岳驰旌节，驱雷发吏兵。云车降何处，斋室有仙卿。
<br>
<br>羽卫一何鲜，香云起暮烟。方朝太素帝，更向玉清天。 
<br>凤曲凝犹吹，龙骖俨欲前。真文几时降，知在永和年。
<br>
<br>大道何年学，真符此日催。还持金作印，未要玉为台。 
<br>羽节分明授，霞衣整顿裁。应缘五云使，教上列仙来。
<br>
<br>独自授金书，萧条咏紫虚。龙行还当马，云起自成车。 
<br>九转风烟合，千年井灶馀。参差从太一，寿等混元初。
<br>
<br>道学已通神，香花会女真。霞床珠斗帐，金荐玉舆轮。 
<br>一室心偏静，三天夜正春。灵官竟谁降，仙相有夫人。
<br>
<br>上界有黄房，仙家道路长。神来知位次，乐变叶宫商。 
<br>竞把琉璃盏，都倾白玉浆。霞衣最芬馥，苏合是灵香。
<br>
<br>珠佩紫霞缨，夫人会八灵。太霄犹有观，绝宅岂无形。 
<br>暮雨裴回降，仙歌宛转听。谁逢玉妃辇，应检九真经。
<br>
<br>西海辞金母，东方拜木公。云行疑带雨，星步欲凌风。 
<br>羽袖挥丹凤，霞巾曳彩虹。飘飖九霄外，下视望仙宫。
<br>
<br>玉树杂金花，天河织女家。月邀丹凤舄，风送紫鸾车。 
<br>雾縠笼绡带，云屏列锦霞。瑶台千万里，不觉往来赊。
<br>
<br>舞凤凌天出，歌麟入夜听。云容衣眇眇，风韵曲泠泠。 
<br>扣齿端金简，焚香检玉经。仙宫知不远，只近太微星。
<br>
<br>紫府与玄洲，谁来物外游。无烦骑白鹿，不用驾青牛。 
<br>金化颜应驻，云飞鬓不秋。仍闻碧海上，更用玉为楼。
<br>
<br>辔鹤复骖鸾，全家去不难。鸡声随羽化，犬影入云看。 
<br>酿玉当成酒，烧金且转丹。何妨五色绶，次第给仙官。
<br>
<br>
<br>
<br>&nbsp;&nbsp; 卷314_3 【览外生卢纶诗，因以示此】韦渠牟 
<br>
<br>卫玠清谈性最强，明时独拜正员郎。关心珠玉曾无价， 
<br>满手琼瑶更有光。谋略久参花府盛，才名常带粉闱香。 
<br>终期内殿联诗句，共汝朝天会柏梁。
<br>
<br>
<br>
<br>&nbsp;&nbsp; 卷314_4 【赠窦五判官】韦渠牟 
<br>
<br>故旧相逢三两家，爱君兄弟有声华。文辉锦彩珠垂露， 
<br>逸兴江天绮散霞。美玉自矜频献璞，真金难与细披沙。 
<br>终须撰取新诗品，更比芙蓉出水花。
<br>
<br>
<br>
<br>&nbsp;&nbsp; 卷314_5 【湖上闲居（一作闲居湖上）】窦参 
<br>
<br>避影将息阴，自然知音稀。向来深林中，偶亦有所窥。 
<br>飞鸟口衔食，引雏上高枝。高枝但各有，安知宜不宜。 
<br>止止复何云，物情何自私。
<br>
<br>
<br>
<br>&nbsp;&nbsp; 卷314_6 【迁谪江表久未归】窦参 
<br>
<br>一自经放逐，裴回无所从。便为寒山云，不得随飞龙。 
<br>名岂不欲保，归岂不欲早。苟无三月资，难适千里道。 
<br>离心与羁思，终日常草草。人生年几齐，忧苦即先老。 
<br>谁能假羽翼，使我畅怀抱。
<br>
<br>
<br>
<br>&nbsp;&nbsp; 卷314_7 【登潜山观】窦参 
<br>
<br>山势欲相抱，一条微径盘。攀萝歇复行，始得凌仙坛。 
<br>闻道葛夫子，此中炼还丹。丹成五色光，服之生羽翰。 
<br>灵草空自绿，馀霞谁共餐。至今步虚处，犹有孤飞鸾。 
<br>幽幽古殿门，下压浮云端。万丈水声落，四时松色寒。 
<br>既入无何乡，转嫌人事难。终当远尘俗，高卧从所安。
<br>
<br>
<br>
<br>&nbsp;&nbsp; 卷314_8 【淮西席上醉歌】卢群 
<br>
<br>祥瑞不在凤凰麒麟，太平须得边将忠臣。卫霍真诚奉主， 
<br>貔虎十万一身。江河潜注息浪，蛮貊款塞无尘。 
<br>但得百寮师长肝胆，不用三军罗绮金银。
<br>
<br>
<br>
<br>&nbsp;&nbsp; 卷314_9 【天池晚棹】韦皋 
<br>
<br>雨霁天池生意足，花间谁咏采莲曲。舟浮十里芰荷香， 
<br>歌发一声山水绿。春暧鱼抛水面纶，晚晴鹭立波心玉。 
<br>扣舷归载月黄昏，直至更深不假烛。
<br>
<br>
<br>
<br>&nbsp;&nbsp; 卷314_10 【赠何遐】韦皋 
<br>
<br>腰间宝剑七星文，掌上弯弓挂六钧。
<br>箭发□云双雁落，始知秦地有将军。
<br>
<br>
<br>
<br>&nbsp;&nbsp; 卷314_11 【忆玉箫】韦皋 
<br>
<br>黄雀衔来已数春，别时留解赠佳人。
<br>长江不见鱼书至，为遣相思梦入秦。
<br>
<br>
<br>
<br>&nbsp;&nbsp; 卷314_12 【观翟玉妓】李愿 
<br>
<br>女郎闺阁春，抱瑟坐花茵。艳粉宜斜烛，羞蛾惨向人。 
<br>寄情摇玉柱，流眄整罗巾。幸以芳香袖，承君宛转尘。
<br>
<br>
<br>
<br>&nbsp;&nbsp; 卷314_13 【思妇】李愿 
<br>
<br>良人久不至，惟恨锦屏孤。憔悴衣宽日，空房问女巫。
<br>
<br>
<br>
<br>&nbsp;&nbsp; 卷314_14 【徐州使院赋】王智兴 
<br>
<br>三十年前老健儿，刚被郎中遣作诗。
<br>江南花柳从君咏，塞北烟尘我独知。
<br>
<br>
<br>
<br>&nbsp;&nbsp; 卷314_15 【茶山诗】袁高 
<br>
<br>禹贡通远俗，所图在安人。后王失其本，职吏不敢陈。 
<br>亦有奸佞者，因兹欲求伸。动生千金费，日使万姓贫。 
<br>我来顾渚源，得与茶事亲。氓辍耕农耒，采采实苦辛。 
<br>一夫旦当役，尽室皆同臻。扪葛上欹壁，蓬头入荒榛。 
<br>终朝不盈掬，手足皆鳞皴。悲嗟遍空山，草木为不春。 
<br>阴岭芽未吐，使者牒已频。心争造化功，走挺糜鹿均。 
<br>选纳无昼夜，捣声昏继晨。众工何枯栌，俯视弥伤神。 
<br>皇帝尚巡狩，东郊路多堙。周回绕天涯，所献愈艰勤。 
<br>况减兵革困，重兹固疲民。未知供御馀，谁合分此珍。 
<br>顾省忝邦守，又惭复因循。茫茫沧海间，丹愤何由申。
<br>
<br>
<br>
<br>&nbsp;&nbsp; 卷314_16 【送惟详律师自越之义兴】崔子向 
<br>
<br>阳羡诸峰顶，何曾异剡山。雨晴人到寺，木落夜开关。 
<br>缝衲纱灯亮，看心锡仗闲。西方知有社，未得与师还。
<br>
<br>
<br>
<br>&nbsp;&nbsp; 卷314_17 【上鲍大夫（防）】崔子向 
<br>
<br>行尽江南塞北时，无人不诵鲍家诗。
<br>东堂桂树何年折，直至如今少一枝。
<br>
<br>
<br>
<br>&nbsp;&nbsp; 卷314_18 【题越王台】崔子向 
<br>
<br>越井岗头松柏老，越王台上生秋草。
<br>古木多年无子孙，牛羊践踏成官道。
<br>
<br>
<br>
<br>&nbsp;&nbsp; 卷314_19 【赠韩退之】张署 
<br>
<br>九疑峰畔二江前，恋阙思乡日抵年。白简趋朝曾并命， 
<br>苍梧左宦一联翩。鲛人远泛渔舟水，鵩鸟闲飞露里天。 
<br>涣汗几时流率土，扁舟西下共归田。
<br>
<br>
<br>
<br>&nbsp;&nbsp; 卷314_20 【享惠昭太子庙乐章（请神）】归登 
<br>
<br>嘉荐既陈，祀事孔明。间歌在堂，万舞在庭。 
<br>外则尽物，内则尽诚。凤笙如闻，歆其洁精。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷315_1 【剡溪行却寄新别者】朱放 
<br>
<br>潺湲寒溪上，自此成离别。回首望归人，移舟逢暮雪。 
<br>频行识草树，渐老伤年发。唯有白云心，为向东山月。
<br>
<br>
<br>&nbsp;&nbsp; 卷315_2 【九日陪刘中丞宴昌乐寺送梁廷评】朱放 
<br>
<br>独坐三台妙，重阳百越间。水心观远俗，霜气入秋山。 
<br>不弃遗簪旧，宁辞落帽还。仍闻西上客，咫尺谒天颜。
<br>
<br>
<br>
<br>&nbsp;&nbsp; 卷315_3 【经故贺宾客镜湖道士观】朱放 
<br>
<br>已得归乡里，逍遥一外臣。那随流水去，不待镜湖春。 
<br>雪里登山屐，林间漉酒巾。空馀道士观，谁是学仙人。
<br>
<br>
<br>
<br>&nbsp;&nbsp; 卷315_4 【送著公归越（一作皇甫曾诗）】朱放 
<br>
<br>谁能愁此别，到越会相逢。长忆云门寺，门前千万峰。 
<br>石床埋积雪，山路倒枯松。莫学白道士，无人知去踪。
<br>
<br>
<br>
<br>&nbsp;&nbsp; 卷315_5 【秣陵送客入京】朱放 
<br>
<br>秣陵春已至，君去学归鸿。绿水琴声切，青袍草色同。 
<br>鸟喧金谷树，花满洛阳宫。日日相思处，江边杨柳风。
<br>
<br>
<br>
<br>&nbsp;&nbsp; 卷315_6 【灵门寺赠灵一上人】朱放 
<br>
<br>所思劳旦夕，惆怅去湘东。禅客知何在，春山几处同。 
<br>独行残雪里，相见暮云中。请住东林寺，弥年事远公。
<br>
<br>
<br>
<br>&nbsp;&nbsp; 卷315_7 【江上送别】朱放 
<br>
<br>浦边新见柳摇时，北客相逢只自悲。惆怅空知思后会， 
<br>艰难不敢料前期。行看汉月愁征战，共折江花怨别离。 
<br>向夕孤城分首处，寂寥横笛为君吹。
<br>
<br>
<br>
<br>&nbsp;&nbsp; 卷315_8 【归桐庐旧居寄严长史（一作章八元诗）】朱放 
<br>
<br>昨辞天子棹归舟，家在桐庐忆旧丘。三月暖时花竞发， 
<br>两溪分处水争流。近闻江老传乡语，遥见家山减旅愁。 
<br>或在醉中逢夜雪，怀贤应向剡川游。
<br>
<br>
<br>
<br>&nbsp;&nbsp; 卷315_9 【竹】朱放 
<br>
<br>青林何森然，沈沈独曙前。出墙同淅沥，开户满婵娟。 
<br>箨卷初呈粉，苔侵乱上钱。疏中思水过，深处若山连。 
<br>叠夜常栖露，清朝乍有蝉。砌阴迎缓策，檐翠对欹眠。 
<br>迸笋双分箭，繁梢一向偏。月过惊散雪，风动极闻泉。 
<br>幽谷添诗谱，高人欲制篇。萧萧意何恨，不独往湘川。
<br>
<br>
<br>
<br>&nbsp;&nbsp; 卷315_10 【铜雀妓】朱放 
<br>
<br>恨唱歌声咽，愁翻舞袖迟。西陵日欲暮，是妾断肠时。
<br>
<br>
<br>
<br>&nbsp;&nbsp; 卷315_11 【毗陵留别】朱放 
<br>
<br>别离非一处，此处最伤情。白发将春草，相随日日生。
<br>
<br>
<br>
<br>&nbsp;&nbsp; 卷315_12 【题竹林寺】朱放 
<br>
<br>岁月人间促，烟霞此地多。殷勤竹林寺，能得几回过。
<br>
<br>
<br>
<br>&nbsp;&nbsp; 卷315_13 【答陆澧】朱放 
<br>
<br>松叶堪为酒，春来酿几多。不辞山路远，踏雪也相过。
<br>
<br>
<br>
<br>&nbsp;&nbsp; 卷315_14 【杨子津送人】朱放 
<br>
<br>今朝杨子津，忽见五溪人。老病无馀事，丹砂乞五斤。
<br>
<br>
<br>
<br>&nbsp;&nbsp; 卷315_15 【山中谒皇甫曾】朱放 
<br>
<br>寻源路已尽，笑入白云间。不解乘轺客，那知有此山。
<br>
<br>
<br>
<br>&nbsp;&nbsp; 卷315_16 【剡山夜月（一题剡溪舟行）】朱放 
<br>
<br>月在沃洲山上，人归剡县溪边。 
<br>漠漠黄花覆水，时时白鹭惊船。
<br>
<br>
<br>
<br>&nbsp;&nbsp; 卷315_17 【九日与杨凝、崔淑期登江上山会有故不得往因赠之】朱放 
<br>
<br>欲从携手登高去，一到门前意已无。
<br>那得更将头上发，学他年少插茱萸。
<br>
<br>
<br>
<br>&nbsp;&nbsp; 卷315_18 【山中听子规（一作顾况诗）】朱放 
<br>
<br>幽人自爱山中宿，又近葛洪丹井西。
<br>窗中有个长松树，半夜子规来上啼。
<br>
<br>
<br>
<br>&nbsp;&nbsp; 卷315_19 【乱后经淮阴岸】朱放 
<br>
<br>荒村古岸谁家在，野水浮云处处愁。
<br>唯有河边衰柳树，蝉声相送到扬州。
<br>
<br>
<br>
<br>&nbsp;&nbsp; 卷315_20 【送张山人】朱放 
<br>
<br>知君住处足风烟，古寺荒村在眼前。
<br>便欲移家逐君去，唯愁未有买山钱。
<br>
<br>
<br>
<br>&nbsp;&nbsp; 卷315_21 【别李季兰】朱放 
<br>
<br>古岸新花开一枝，岸傍花下有分离。
<br>莫将罗袖拂花落，便是行人肠断时。
<br>
<br>
<br>
<br>&nbsp;&nbsp; 卷315_22 【游石涧寺】朱放 
<br>
<br>闻道幽深石涧寺，不逢流水亦难知。
<br>莫道山僧无伴侣，猕猴长在古松枝。
<br>
<br>
<br>
<br>&nbsp;&nbsp; 卷315_23 【新安所居答相访人所居萧使君为制】朱放 
<br>
<br>谢公见我多愁疾，为我开门对碧山。
<br>君若欲来看猿鸟，不须争把桂枝攀。
<br>
<br>
<br>
<br>&nbsp;&nbsp; 卷315_24 【送魏校书】朱放 
<br>
<br>长恨江南足别离，几回相送复相随。
<br>杨花撩乱扑流水，愁杀人行知不知。
<br>
<br>
<br>
<br>&nbsp;&nbsp; 卷315_25 【送温台】朱放 
<br>
<br>眇眇天涯君去时，浮云流水自相随。
<br>人生一世长如客，何必今朝是别离。
<br>
<br>
<br>
<br>&nbsp;&nbsp; 卷315_26 【句】朱放 
<br>
<br>爱彼云外人，求取涧底泉。
<br>
<br>风吹芭蕉拆，鸟啄梧桐落。（并《诗式》）。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
