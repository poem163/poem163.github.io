<HTML>
<HEAD>
<TITLE>全唐诗 卷208-211 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷208-211</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷208-211</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6091"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷208-211')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷208-211]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷208_1 【送泉州李使君之任（一作送李使君赴泉州）】包何 
<br>
<br>傍海皆荒服，分符重汉臣。云山百越路，市井十洲人。 
<br>执玉来朝远，还珠入贡频。连年不见雪，到处即行春。
<br>
<br>
<br>&nbsp;&nbsp; 卷208_2 【和孟虔州闲斋即事】包何 
<br>
<br>古郡邻江岭，公庭半薜萝。府僚闲不入，山鸟静偏过。 
<br>睥睨临花柳，栏干枕芰荷。麦秋今欲至，君听两岐歌。
<br>
<br>
<br>
<br>&nbsp;&nbsp; 卷208_3 【同李郎中净律院梡子树】包何 
<br>
<br>本梡稀难识，沙门种则生。叶殊经写字，子为佛称名。 
<br>滤水浇新长，燃灯暖更荣。亭亭无别意，只是劝修行。
<br>
<br>
<br>
<br>&nbsp;&nbsp; 卷208_4 【同阎伯均宿道士观有述】包何 
<br>
<br>南国佳人去不回，洛阳才子更须媒。绮琴白雪无心弄， 
<br>罗幌清风到晓开。冉冉修篁依户牖，迢迢列宿映楼台。 
<br>纵令奔月成仙去，且作行云入梦来。
<br>
<br>
<br>
<br>&nbsp;&nbsp; 卷208_5 【送乌程王明府贬巴江】包何 
<br>
<br>一片孤帆无四邻，北风吹过五湖滨。
<br>相看尽是江南客，独有君为岭外人。
<br>
<br>
<br>
<br>&nbsp;&nbsp; 卷208_6 【同舍弟佶、班、韦二员外秋苔对之成咏】包何 
<br>
<br>每看苔藓色，如向簿书闲。幽思缠芳树，高情寄远山。 
<br>雨痕连地绿，日色出林斑。却笑兴公赋，临危滑石间。
<br>
<br>
<br>
<br>&nbsp;&nbsp; 卷208_7 【送王汶宰江阴】包何 
<br>
<br>郡北乘流去，花间竟日行。海鱼朝满市，江鸟夜喧城。 
<br>止酒非关病，援琴不在声。应缘五斗米，数日滞渊明。
<br>
<br>
<br>
<br>&nbsp;&nbsp; 卷208_8 【和苗员外寓直中书】包何 
<br>
<br>朝列称多士，君家有二难。贞为台里柏，芳作省中兰。 
<br>夜宿分曹阔，晨趋接武欢。每怜双阙下，雁序入鸳鸾。
<br>
<br>
<br>
<br>&nbsp;&nbsp; 卷208_9 【阙下芙蓉】包何 
<br>
<br>一人理国致升平，万物呈祥助圣明。天上河从阙下过， 
<br>江南花向殿前生。广云垂荫开难落，湛露为珠满不倾。 
<br>更对乐悬张宴处，歌工欲奏采莲声。
<br>
<br>
<br>
<br>&nbsp;&nbsp; 卷208_10 【江上田家】包何 
<br>
<br>近海川原薄，人家本自稀。黍苗期腊酒，霜叶是寒衣。 
<br>市井谁相识，渔樵夜始归。不须骑马问，恐畏狎鸥飞。
<br>
<br>
<br>
<br>&nbsp;&nbsp; 卷208_11 【送韦侍御奉使江岭诸道催青苗钱】包何 
<br>
<br>近远从王事，南行处处经。手持霜简白，心在夏苗青。 
<br>回雁书应报，愁猿夜屡听。因君使绝域，方物尽来庭。
<br>
<br>
<br>
<br>&nbsp;&nbsp; 卷208_12 【和程员外春日东郊即事】包何 
<br>
<br>郎官休浣怜迟日，野老欢娱为有年。几处折花惊蝶梦， 
<br>数家留叶待蚕眠。藤垂宛地萦珠履，泉迸侵阶浸绿钱。 
<br>直到闭关朝谒去，莺声不散柳含烟。
<br>
<br>
<br>
<br>&nbsp;&nbsp; 卷208_13 【裴端公使院，赋得隔帘见春雨】包何 
<br>
<br>细雨未成霖，垂帘但觉阴。唯看上砌湿，不遣入檐深。 
<br>度隙沾霜简，因风润绮琴。须移户外屦，檐溜夜相侵。
<br>
<br>
<br>
<br>&nbsp;&nbsp; 卷208_14 【相里使君第七男生日（一作生日）】包何 
<br>
<br>娶妻生子复生男，独有君家众所谈。荀氏八龙唯欠一， 
<br>桓山四凤已过三。他时干蛊声名著，今日悬弧宴乐酣。 
<br>谁道众贤能继体，须知个个出于蓝。
<br>
<br>
<br>
<br>&nbsp;&nbsp; 卷208_15 【同诸公寻李方直不遇】包何 
<br>
<br>闻说到扬州，吹箫忆旧游。人来多不见，莫是上迷楼。
<br>
<br>
<br>
<br>&nbsp;&nbsp; 卷208_16 【婺州留别邓使君】包何 
<br>
<br>西掖驰名久，东阳出守时。江山婺女分，风月隐侯诗。 
<br>别恨双溪急，留欢五马迟。回舟映沙屿，未远剩相思。
<br>
<br>
<br>
<br>&nbsp;&nbsp; 卷208_17 【寄杨侍御（一作包佶诗）】包何 
<br>
<br>一官何幸得同时，十载无媒独见遗。
<br>今日不论腰下组，请君看取鬓边丝。
<br>
<br>
<br>
<br>&nbsp;&nbsp; 卷208_18 【赋得秤，送孟孺卿】包何 
<br>
<br>愿以金秤锤，因君赠别离。钩悬新月吐，衡举众星随。 
<br>掌握须平执，锱铢必尽知。由来投分审，莫放弄权移。
<br>
<br>
<br>
<br>&nbsp;&nbsp; 卷208_19 【长安晓望，寄崔补阙（一作司空曙诗）】包何 
<br>
<br>迢递山河拥帝京，参差宫殿接云平。风吹晓漏经长乐， 
<br>柳带晴烟出禁城。天净笙歌临路发，日高车马隔尘行。 
<br>自怜久滞诸生列，未得金闺籍姓名。
<br>
<br>
<br>
<br>
<br>
<br>
<br>&nbsp;&nbsp; 卷209_1 【送萧颖士赴东府得路字】贾邕 
<br>
<br>子欲适东周，门人盈歧路。高标信难仰，薄官非始务。 
<br>绵邈千里途，裴回四郊暮。征车日云远，抚已惭深顾。
<br>
<br>
<br>&nbsp;&nbsp; 卷209_2 【送萧颖士赴东府得适字】刘舟 
<br>
<br>大名掩诸古，独断无不适。德遂天下宗，官为幕中客。 
<br>骊山浮云散，灞岸零雨夕。请业非远期，圆光再生魄。
<br>
<br>
<br>
<br>&nbsp;&nbsp; 卷209_3 【送萧颖士赴东府得离字】长孙铸 
<br>
<br>大德讵可拟，高梧有长离。素怀经纶具，昭世犹安卑。 
<br>落日去关外，悠悠隔山陂。我心如浮云，千里相追随。
<br>
<br>
<br>
<br>&nbsp;&nbsp; 卷209_4 【送萧颖士赴东府，得还字】房白 
<br>
<br>夫子高世迹，时人不可攀。今予亦云幸，谬得承温颜。 
<br>良策资入幕，遂行从近关。青春灞亭别，此去何时还。
<br>
<br>
<br>
<br>&nbsp;&nbsp; 卷209_5 【送萧颖士赴东府，得引字】元晟 
<br>
<br>吾见夫子德，谁云习相近。数仞不可窥，言味终难尽。 
<br>处喧虑常澹，作吏心亦隐。更有嵩少峰，东南为胜引。
<br>
<br>
<br>
<br>&nbsp;&nbsp; 卷209_6 【送萧颖士赴东府，得浅字】刘太冲 
<br>
<br>吾师继微言，赞述在坟典。寸禄聊自资，平生宦情鲜。 
<br>逶迟东州路，春草深复浅。日远夫子门，中心曷由展。
<br>
<br>
<br>
<br>&nbsp;&nbsp; 卷209_7 【送萧颖士赴东府，得草字】姚发 
<br>
<br>天生良史笔，浪迹擅文藻。中夏授参谋，东夷愿闻道。 
<br>行轩玩春日，饯席藉芳草。幸得师季良，欣留箧笥宝。
<br>
<br>
<br>
<br>&nbsp;&nbsp; 卷209_8 【送萧颖士赴东府，得往字】郑愕 
<br>
<br>斤溪数亩田，素心拟长往。繄君曲得引，使我缨俗网。 
<br>风尘岂不劳，道义成心赏。春郊桃李月，忍此戒征两。
<br>
<br>
<br>
<br>&nbsp;&nbsp; 卷209_9 【送萧颖士赴东府，得散字】殷少野 
<br>
<br>官闲幕府下，聊以任纵诞。文学鲁仲尼，高标嵇中散。 
<br>出门时雨润，对酒春风暖。感激知己恩，别离魂欲断。
<br>
<br>
<br>
<br>&nbsp;&nbsp; 卷209_10 【送萧颖士赴东府，得君字】邬载 
<br>
<br>策名十二载，独立先斯文。迩来及门者，半已升青云。 
<br>青云岂无姿，黄鹄素不群。一辞芸香吏，几岁沧江濆。 
<br>散职既不羁，天听亦昭闻。虽承急贤诏，未谒陶唐君。 
<br>薄俸还自急，此言那足云。和风媚东郊，时物滋南薰。 
<br>蕙草正可摘，豫章犹未分。宗师忽千里，使我心氛氲。
<br>
<br>
<br>
<br>
<br>
<br>&nbsp;&nbsp;卷210_1 【奉陪韦中丞使君游鹤林寺】皇甫曾 
<br>
<br>古寺传灯久，层城闭阁闲。香花同法侣，旌旆入深山。 
<br>寒磬虚空里，孤云起灭间。谢公忆高卧，徒御欲东还。
<br>
<br>
<br>&nbsp;&nbsp; 卷210_2 【奉送杜侍御还京（一作杜中丞，一作林中丞）】皇甫曾 
<br>
<br>罢战回龙节，朝天上凤池。寒生五湖道，春入万年枝。 
<br>召化多遗爱，胡清已畏知。怀恩偏感别，堕泪向旌麾。
<br>
<br>
<br>
<br>&nbsp;&nbsp; 卷210_3 【酬郑侍御秋夜见寄】皇甫曾 
<br>
<br>摇落空林夜，河阳兴已生。未辞公府步，知结远山情。 
<br>高柳风难定，寒泉月助明。袁公方卧雪，尺素及柴荆。
<br>
<br>
<br>
<br>&nbsp;&nbsp; 卷210_4 【酬窦拾遗秋日见呈（时此公自江阴令除谏官）】皇甫曾 
<br>
<br>孤城永巷时相见，衰柳闲门日半斜。
<br>欲送近臣朝魏阙，犹怜残菊在陶家。
<br>
<br>
<br>
<br>&nbsp;&nbsp; 卷210_5 【韦使君宅海榴咏】皇甫曾 
<br>
<br>淮阳卧理有清风，腊月榴花带雪红。
<br>闭阁寂寥常对此，江湖心在数枝中。
<br>
<br>
<br>
<br>&nbsp;&nbsp; 卷210_6 【送普上人还阳羡（一作皇甫冉诗）】皇甫曾 
<br>
<br>花宫难久别，道者忆千灯。残雪入林路，暮山归寺僧。 
<br>日光依嫩草，泉响滴春冰。何用求方便，看心是一乘。
<br>
<br>
<br>
<br>&nbsp;&nbsp; 卷210_7 【送李中丞归本道（一作送人作使归）】皇甫曾 
<br>
<br>上将还专席，双旌复出秦。关河三晋路，宾从五原人。 
<br>孤戍云连海，平沙雪度春。酬恩看玉剑，何处有烟尘。
<br>
<br>
<br>
<br>&nbsp;&nbsp; 卷210_8 【和谢舍人雪夜寓直】皇甫曾 
<br>
<br>禁省夜沉沉，春风雪满林。沧洲归客梦，青琐近臣心。 
<br>挥翰宣鸣玉，承恩在赐金。建章寒漏起，更助掖垣深。
<br>
<br>
<br>
<br>&nbsp;&nbsp; 卷210_9 【寻刘处士】皇甫曾 
<br>
<br>几年人不见，林下掩柴关。留客当清夜，逢君话旧山。 
<br>隔城寒杵急，带月早鸿还。南陌虽相近，其如隐者闲。
<br>
<br>
<br>
<br>&nbsp;&nbsp; 卷210_10 【哭陆处士】皇甫曾 
<br>
<br>从此无期见，柴门对雪开。二毛逢世难，万恨掩泉台。 
<br>返照空堂夕，孤城吊客回。汉家偏访道，犹畏鹤书来。
<br>
<br>
<br>
<br>&nbsp;&nbsp; 卷210_11 【乌程水楼留别】皇甫曾 
<br>
<br>悠悠千里去，惜此一尊同。客散高楼上，帆飞细雨中。 
<br>山程随远水，楚思在青枫。共说前期易，沧波处处同。
<br>
<br>
<br>
<br>&nbsp;&nbsp; 卷210_12 【题赠吴门邕上人】皇甫曾 
<br>
<br>春山唯一室，独坐草萋萋。身寂心成道，花闲鸟自啼。 
<br>细泉松径里，返景竹林西。晚与门人别，依依出虎溪。
<br>
<br>
<br>
<br>&nbsp;&nbsp; 卷210_13 【送陆鸿渐山人采茶回】皇甫曾 
<br>
<br>千峰待逋客，香茗复丛生。采摘知深处，烟霞羡独行。 
<br>幽期山寺远，野饭石泉清。寂寂燃灯夜，相思一磬声。
<br>
<br>
<br>
<br>&nbsp;&nbsp; 卷210_14 【寄刘员外长卿】皇甫曾 
<br>
<br>南忆新安郡，千山带夕阳。断猿知夜久，秋草助江长。 
<br>疏发应成素，青松独耐霜。爱才称汉主，题柱待回乡。
<br>
<br>
<br>
<br>&nbsp;&nbsp; 卷210_15 【寄张仲甫】皇甫曾 
<br>
<br>悲风生旧浦，云岭隔东田。伏腊同鸡黍，柴门闭雪天。 
<br>孤村明夜火，稚子候归船。静者心相忆，离居畏度年。
<br>
<br>
<br>
<br>&nbsp;&nbsp; 卷210_16 【送元侍御充使湖南】皇甫曾 
<br>
<br>云梦南行尽，三湘万里流。山川重分手，徒御亦悲秋。 
<br>白简劳王事，清猿助客愁。离群复多病，岁晚忆沧洲。
<br>
<br>
<br>
<br>&nbsp;&nbsp; 卷210_17 【晚至华阴】皇甫曾 
<br>
<br>腊尽促归心，行人及华阴。云霞仙掌出，松柏古祠深。 
<br>野渡冰生岸，寒川烧隔林。温泉看渐近，宫树晚沈沈。
<br>
<br>
<br>
<br>&nbsp;&nbsp; 卷210_18 【送孔征士】皇甫曾 
<br>
<br>谷口山多处，君归不可寻。家贫青史在，身老白云深。 
<br>扫雪开松径，疏泉过竹林。馀生负丘壑，相送亦何心。
<br>
<br>
<br>
<br>&nbsp;&nbsp; 卷210_19 【秋兴】皇甫曾 
<br>
<br>流萤与落叶，秋晚共纷纷。返照城中尽，寒砧雨外闻。 
<br>离人见衰鬓，独鹤暮何群。楚客在千里，相思看碧云。
<br>
<br>
<br>
<br>&nbsp;&nbsp; 卷210_20 【送归中丞使新罗】皇甫曾 
<br>
<br>南幰衔恩去，东夷泛海行。天遥辞上国，水尽到孤城。 
<br>已变炎凉气，仍愁浩淼程。云涛不可极，来往见双旌。
<br>
<br>
<br>
<br>&nbsp;&nbsp; 卷210_21 【送少微上人东南游】皇甫曾 
<br>
<br>石梁人不到，独往更迢迢。乞食山家少，寻钟野寺遥。 
<br>松门风自扫，瀑布雪难消。秋夜闻清梵，馀音逐海潮。
<br>
<br>
<br>
<br>&nbsp;&nbsp; 卷210_22 【送韦判官赴闽中】皇甫曾 
<br>
<br>孤棹闽中客，双旌海上军。路人从北少，海水向南分。 
<br>野鹤伤秋别，林猿忌夜闻。汉家崇亚相，知子远邀勋。
<br>
<br>
<br>
<br>&nbsp;&nbsp; 卷210_23 【送人还荆州（一作李嘉祐诗）】皇甫曾 
<br>
<br>草色随骢马，悠悠同出秦。水传云梦晓，山接洞庭春。 
<br>帆影连三峡，猿声近四邻。青门一分手，难见杜陵人。
<br>
<br>
<br>
<br>&nbsp;&nbsp; 卷210_24 【寄净虚上人初至云门（一作刘长聊诗）】皇甫曾 
<br>
<br>寒踪白云里，法侣自提携。竹径通城下，松门隔水西。 
<br>方同沃洲去，不似武陵迷。仿佛方知处，高峰是会稽。
<br>
<br>
<br>
<br>&nbsp;&nbsp; 卷210_25 【春和杜相公移入长兴宅，奉呈诸宰执】皇甫曾 
<br>
<br>欲向幽偏适，还从绝地移。秦官鼎食贵，尧世土阶卑。 
<br>戟户槐阴满，书窗竹叶垂。才分午夜漏，遥隔万年枝。 
<br>北阙深恩在，东林远梦知。日斜门掩映，山远树参差。 
<br>论道齐鸳翼，题诗忆凤池。从公亦何幸，长与珮声随。
<br>
<br>
<br>
<br>&nbsp;&nbsp; 卷210_26 【路中口号】皇甫曾 
<br>
<br>还乡不见家，年老眼多泪。车马上河桥，城中好天气。
<br>
<br>
<br>
<br>&nbsp;&nbsp; 卷210_27 【山下泉】皇甫曾 
<br>
<br>漾漾带山光，澄澄倒林影。那知石上喧，却忆山中静。
<br>
<br>
<br>
<br>&nbsp;&nbsp; 卷210_28 【早朝日寄所知】皇甫曾 
<br>
<br>长安雪夜见归鸿，紫禁朝天拜舞同。曙色渐分双阙下， 
<br>漏声遥在百花中。炉烟乍起开仙仗，玉佩才成引上公。 
<br>共荷发生同雨露，不应黄叶久随风。
<br>
<br>
<br>
<br>&nbsp;&nbsp; 卷210_29 【秋夕寄怀契上人】皇甫曾 
<br>
<br>已见槿花朝委露，独悲孤鹤在人群。真僧出世心无事， 
<br>静夜名香手自焚。窗临绝涧闻流水，客至孤峰扫白云。 
<br>更想清晨诵经处，独看松上雪纷纷。
<br>
<br>
<br>
<br>&nbsp;&nbsp; 卷210_30 【张芬见访郊居作】皇甫曾 
<br>
<br>林中雨散早凉生，已有迎秋促织声。三径荒芜羞对客， 
<br>十年衰老愧称兄。愁心自惜江蓠晚，世事方看木槿荣。 
<br>君若罢官携手日，寻山莫算白云程。
<br>
<br>
<br>
<br>&nbsp;&nbsp; 卷210_31 【赠鉴上人（一作赠别筌公）】皇甫曾 
<br>
<br>律仪传教诱，僧腊老烟霄。树色依禅诵，泉声入寂寥。 
<br>宝龛经末劫，画壁见南朝。深竹风开合，寒潭月动摇。 
<br>息心归静理，爱道坐中宵。更欲寻真去，乘船过海潮。
<br>
<br>
<br>
<br>&nbsp;&nbsp; 卷210_32 【奉寄中书王舍人】皇甫曾 
<br>
<br>腰金载笔谒承明，至道安禅得此生，西掖几年纶綍贵， 
<br>东山遥夜薜萝情。风传刻漏星河曙，月上梧桐雨露清。 
<br>圣主好文谁为荐，闭门空赋子虚成。
<br>
<br>
<br>
<br>&nbsp;&nbsp; 卷210_33 【送汤中丞和蕃】皇甫曾 
<br>
<br>继好中司出，天心外国知。已传尧雨露，更说汉威仪。 
<br>陇上应回首，河源复载驰。孤峰问徒御，空碛见旌麾。 
<br>春草乡愁起，边城旅梦移。莫嗟行远地，此去答恩私。
<br>
<br>
<br>
<br>&nbsp;&nbsp; 卷210_34 【送和西蕃使】皇甫曾 
<br>
<br>白简初分命，黄金已在腰。恩华通外国，徒御发中朝。 
<br>雨雪从边起，旌旗上陇遥。暮天沙漠漠，空碛马萧萧。 
<br>寒路随河水，关城见柳条。和戎先罢战，知胜霍嫖姚。
<br>
<br>
<br>
<br>&nbsp;&nbsp; 卷210_35 【送王相公赴幽州】皇甫曾 
<br>
<br>台衮兼戎律，勤忧秉化元。凤池东掖宠，龙节北方尊。 
<br>长路山河转，前驱鼓角喧。人安布时令，地远答君恩。 
<br>暮日平沙迥，秋风大旆翻。渔阳在天末，恋别信陵门。
<br>
<br>
<br>
<br>&nbsp;&nbsp; 卷210_36 【送徐大夫赴南海】皇甫曾 
<br>
<br>旧国当分阃，天涯答圣私。大军传羽檄，老将拜旌旗。 
<br>位重登坛后，恩深弄印时。何年谏猎赋，今日饮泉诗。 
<br>海内求民瘼，城隅见岛夷。由来黄霸去，自有上台期。
<br>
<br>
<br>
<br>&nbsp;&nbsp; 卷210_37 【赠沛禅师】皇甫曾 
<br>
<br>南岳满湘沅，吾师经利涉。身归沃洲老，名与支公接。 
<br>净教传荆吴，道缘止渔猎。观空色不染，对境心自惬。 
<br>室中人寂寞，门外山重叠。天台积幽梦，早晚当负笈。
<br>
<br>
<br>
<br>&nbsp;&nbsp; 卷210_38 【萼岭四望】皇甫曾 
<br>
<br>汉家仙仗在咸阳，洛水东流出建章。
<br>野老至今犹望幸，离宫秋树独苍苍。
<br>
<br>
<br>
<br>&nbsp;&nbsp; 卷210_39 【过刘员外长卿别墅（一作碧涧别业）】皇甫曾 
<br>
<br>谢客开山后，郊扉积水通。江湖千里别，衰老一尊同。 
<br>返照寒川满，平田暮雪空。沧洲自有趣，不便哭途穷。
<br>
<br>
<br>
<br>&nbsp;&nbsp; 卷210_40 【遇风雨作（一作权德舆诗）】皇甫曾 
<br>
<br>草草理夜装，涉江又登陆。望路殊未穷，指期今已促。 
<br>传呼戒徒驭，振辔转林麓。阴云拥岩端，沾雨当山腹。 
<br>震雷如在耳，飞电来照目。兽迹不敢窥，马蹄惟务速。 
<br>虔心若斋祷，濡体如沐浴。万窍相怒号，百泉暗奔瀑。 
<br>危梁虑足跌，峻坂忧车覆。问我何以然，前日爱微禄。 
<br>转知人代事，缨组乃徽束。向若家居时，安枕春梦熟。 
<br>遵途稍已近，候吏来相续。晓霁心始安，林端见初旭。
<br>
<br>
<br>
<br>&nbsp;&nbsp; 卷210_41 【送商州杜中丞赴任】皇甫曾 
<br>
<br>安康地理接商於，帝命专城总赋舆。夕拜忽辞青琐闼， 
<br>晨装独捧紫泥书。深山古驿分驺骑，芳草闲云逐隼旟。 
<br>绮皓清风千古在，因君一为谢岩居。
<br>
<br>
<br>
<br>&nbsp;&nbsp; 卷210_42 【送著公归越】皇甫曾 
<br>
<br>谁能愁此别，到越会相逢。长忆云门寺，门前千万峰。 
<br>石床埋积雪，山路倒枯松。莫学白居士，无人知去踪。
<br>
<br>
<br>
<br>&nbsp;&nbsp; 卷210_43 【送郑秀才贡举】皇甫曾 
<br>
<br>西去意如何，知随贡士科。吟诗向月路，驱马出烟萝。 
<br>晚色寒芜远，秋声候雁多。自怜归未得，相送一劳歌。
<br>
<br>
<br>
<br>&nbsp;&nbsp; 卷210_44 【锡杖歌，送明楚上人归佛川（一作权德舆诗）】皇甫曾 
<br>
<br>上人远自西天至，头陀行遍南朝寺。口翻贝叶古字经， 
<br>手持金策声泠泠。护法护身惟振锡，石濑云溪深寂寂。 
<br>乍来松径风露寒，遥映霜天月成魄。后夜空山禅诵时， 
<br>寥寥挂在枯树枝。真法尝传心不住，东西南北随缘路。 
<br>佛川此去何时回，应真莫便游天台。
<br>
<br>
<br>
<br>&nbsp;&nbsp; 卷210_45 【玉山岭上作】皇甫曾 
<br>
<br>悠悠驱匹马，征路上连冈。晚翠深云窦，寒台净石梁。 
<br>秋花偏似雪，枫叶不禁霜。愁见前程远，空郊下夕阳。
<br>
<br>
<br>
<br>&nbsp;&nbsp; 卷210_46 【国子柳博士兼领太常博士，辄申贺赠】皇甫曾 
<br>
<br>博士本秦官，求才帖职难。临风曲台净，对月碧池寒。 
<br>讲学分阴重，斋祠晓漏残。朝衣辨色处，双绶更宜看。
<br>
<br>
<br>
<br>&nbsp;&nbsp; 卷210_47 【送裴秀才贡举】皇甫曾 
<br>
<br>儒衣羞此别，去抵汉公卿。宾贡年犹少，篇章艺已成。 
<br>临流惜暮景，话别起乡情。离酌不辞醉，西江春草生。
<br>
<br>
<br>
<br>&nbsp;&nbsp; 卷210_48 【赠老将】皇甫曾 
<br>
<br>白草黄云塞上秋，曾随骠骑出并州。
<br>辘轳剑折虬髯白，转战功多独不侯。
<br>
<br>
<br>
<br>
<br>
<br>&nbsp;&nbsp;卷211_1 【铜雀妓】高適 
<br>
<br>日暮铜雀迥，秋深玉座清。萧森松柏望，委郁绮罗情。 
<br>君恩不再得，妾舞为谁轻。
<br>
<br>
<br>&nbsp;&nbsp; 卷211_2 【塞下曲】高適 
<br>
<br>结束浮云骏，翩翩出从戎。且凭天子怒，复倚将军雄。 
<br>万鼓雷殷地，千旗火生风。日轮驻霜戈，月魄悬雕弓。 
<br>青海阵云匝，黑山兵气冲。战酣太白高，战罢旄头空。 
<br>万里不惜死，一朝得成功。画图麒麟阁，入朝明光宫。 
<br>大笑向文士，一经何足穷。古人昧此道，往往成老翁。
<br>
<br>
<br>
<br>&nbsp;&nbsp; 卷211_3 【塞上】高適 
<br>
<br>东出卢龙塞，浩然客思孤。亭堠列万里，汉兵犹备胡。 
<br>边尘涨北溟，虏骑正南驱。转斗岂长策，和亲非远图。 
<br>惟昔李将军，按节出皇都。总戎扫大漠，一战擒单于。 
<br>常怀感激心，愿效纵横谟。倚剑欲谁语，关河空郁纡。
<br>
<br>
<br>
<br>&nbsp;&nbsp; 卷211_4 【蓟门行五首】高適 
<br>
<br>蓟门逢古老，独立思氛氲。一身既零丁，头鬓白纷纷。 
<br>勋庸今已矣，不识霍将军。
<br>
<br>汉家能用武，开拓穷异域。戍卒厌糠核，降胡饱衣食。 
<br>关亭试一望，吾欲泪沾臆。
<br>
<br>边城十一月，雨雪乱霏霏。元戎号令严，人马亦轻肥。 
<br>羌胡无尽日，征战几时归。
<br>
<br>幽州多骑射，结发重横行。一朝事将军，出入有声名。 
<br>纷纷猎秋草，相向角弓鸣。
<br>
<br>黯黯长城外，日没更烟尘。胡骑虽凭陵，汉兵不顾身。 
<br>古树满空塞，黄云愁杀人。
<br>
<br>
<br>
<br>&nbsp;&nbsp; 卷211_5 【效古赠崔二】高適 
<br>
<br>十月河洲时，一看有归思。风飙生惨烈，雨雪暗天地。 
<br>我辈今胡为，浩哉迷所至。缅怀当途者，济济居声位。 
<br>邈然在云霄，宁肯更沦踬。周旋多燕乐，门馆列车骑。 
<br>美人芙蓉姿，狭室兰麝气。金炉陈兽炭，谈笑正得意。 
<br>岂论草泽中，有此枯槁士。我惭经济策，久欲甘弃置。 
<br>君负纵横才，如何尚憔悴。长歌增郁怏，对酒不能醉。 
<br>穷达自有时，夫子莫下泪。
<br>
<br>
<br>
<br>&nbsp;&nbsp; 卷211_6 【钜鹿赠李少府】高適 
<br>
<br>李侯虽薄宦，时誉何籍籍。骏马常借人，黄金每留客。 
<br>投壶华馆静，纵酒凉风夕。即此遇神仙，吾欣知损益。
<br>
<br>
<br>
<br>&nbsp;&nbsp; 卷211_7 【东平留赠狄司马（曾与田安西充判官）】高適 
<br>
<br>古人无宿诺，兹道以为难。万里赴知己，一言诚可叹。 
<br>马蹄经月窟，剑术指楼兰。地出北庭尽，城临西海寒。 
<br>森然瞻武库，则是弄儒翰。入幕绾银绶，乘轺兼铁冠。 
<br>练兵日精锐，杀敌无遗残。献捷见天子，论功俘可汗。 
<br>激昂丹墀下，顾盼青云端。谁谓纵横策，翻为权势干。 
<br>将军既坎壈，使者亦辛酸。耿介挹三事，羁离从一官。 
<br>知君不得意，他日会鹏抟。
<br>
<br>
<br>
<br>&nbsp;&nbsp; 卷211_8 【过卢明府有赠】高適 
<br>
<br>良吏不易得，古人今可传。静然本诸己，以此知其贤。 
<br>我行挹高风，羡尔兼少年。胸怀豁清夜，史汉如流泉。 
<br>明日复行春，逶迤出郊坛。登高见百里，桑野郁芊芊。 
<br>时平俯鹊巢，岁熟多人烟。奸猾唯闭户，逃亡归种田。 
<br>回轩自郭南，老幼满马前。皆贺蚕农至，而无徭役牵。 
<br>君观黎庶心，抚之诚万全。何幸逢大道，愿言烹小鲜。 
<br>能奏明廷主，一试武城弦。
<br>
<br>
<br>
<br>&nbsp;&nbsp; 卷211_9 【单父逢邓司仓覆仓库，因而有赠】高適 
<br>
<br>邦牧今坐啸，群贤趋纪纲。四人忽不扰，耕者遥相望。 
<br>粲粲府中妙，授词如履霜。炎炎伏热时，草木无晶光。 
<br>匹马度睢水，清风何激扬。校缗阅帑藏，发廪欣斯箱。 
<br>邂逅得相逢，欢言至夕阳。开襟自公馀，载酒登琴堂。 
<br>举杯挹山川，寓目穷毫芒。白鸟向田尽，青蝉归路长。 
<br>醉中不惜别，况乃正游梁。
<br>
<br>
<br>
<br>&nbsp;&nbsp; 卷211_10 【蓟门不遇王之涣、郭密之，因以留赠】高適 
<br>
<br>適远登蓟丘，兹晨独搔屑。贤交不可见，吾愿终难说。 
<br>迢递千里游，羁离十年别。才华仰清兴，功业嗟芳节。 
<br>旷荡阻云海，萧条带风雪。逢时事多谬，失路心弥折。 
<br>行矣勿重陈，怀君但愁绝。
<br>
<br>
<br>
<br>&nbsp;&nbsp; 卷211_11 【寄孟五少府】高適 
<br>
<br>秋气落穷巷，离忧兼暮蝉。后时已如此，高兴亦徒然。 
<br>知君念淹泊，忆我屡周旋。征路见来雁，归人悲远天。 
<br>平生感千里，相望在贞坚。
<br>
<br>
<br>
<br>&nbsp;&nbsp; 卷211_12 【苦雨寄房四昆季】高適 
<br>
<br>独坐见多雨，况兹兼索居。茫茫十月交，穷阴千里馀。 
<br>弥望无端倪，北风击林箊。白日渺难睹，黄云争卷舒。 
<br>安得造化功，旷然一扫除。滴沥檐宇愁，寥寥谈笑疏。 
<br>泥涂拥城郭，水潦盘丘墟。惆怅悯田农，裴回伤里闾。 
<br>曾是力井税，曷为无斗储。万事切中怀，十年思上书。 
<br>君门嗟缅邈，身计念居诸。沉吟顾草茅，郁怏任盈虚。 
<br>黄鹄不可羡，鸡鸣时起予。故人平台侧，高馆临通衢。 
<br>兄弟方荀陈，才华冠应徐。弹棋自多暇，饮酒更何如。 
<br>知人想林宗，直道惭史鱼。携手风流在，开襟鄙吝祛。 
<br>宁能访穷巷，相与对园蔬。
<br>
<br>
<br>
<br>&nbsp;&nbsp; 卷211_13 【和贺兰判官望北海作】高適 
<br>
<br>圣代务平典，輶轩推上才。迢遥溟海际，旷望沧波开。 
<br>四牡未遑息，三山安在哉。巨鳌不可钓，高浪何崔嵬。 
<br>湛湛朝百谷，茫茫连九垓。挹流纳广大，观异增迟回。 
<br>日出见鱼目，月圆知蚌胎。迹非想像到，心以精灵猜。 
<br>远色带孤屿，虚声涵殷雷。风行越裳贡，水遏天吴灾。 
<br>揽辔隼将击，忘机鸥复来。缘情韵骚雅，独立遗尘埃。 
<br>吏道竟殊用，翰林仍忝陪。长鸣谢知己，所愧非龙媒。
<br>
<br>
<br>
<br>&nbsp;&nbsp; 卷211_14 【和崔二少府登楚丘城作】高適 
<br>
<br>故人亦不遇，异县久栖托。辛勤失路意，感叹登楼作。 
<br>清晨眺原野，独立穷寥廓。云散芒砀山，水还睢阳郭。 
<br>绕梁即襟带，封卫多漂泊。事古悲城池，年丰爱墟落。 
<br>相逢俱未展，携手空萧索。何意千里心，仍求百金诺。 
<br>公侯皆我辈，动用在谋略。圣心思贤才，朅来刈葵藿。
<br>
<br>
<br>
<br>&nbsp;&nbsp; 卷211_15 【酬司空璲少府】高適 
<br>
<br>飘飖未得意，感激与谁论。昨日遇夫子，仍欣吾道存。 
<br>江山满词赋，札翰起凉温。吾见风雅作，人知德业尊。 
<br>惊飙荡万木，秋气屯高原。燕赵何苍茫，鸿雁来翩翻。 
<br>此时与君别，握手欲无言。
<br>
<br>
<br>
<br>&nbsp;&nbsp; 卷211_16 【酬李少府】高適 
<br>
<br>出塞魂屡惊，怀贤意难说。谁知吾道间，乃在客中别。 
<br>日夕捧琼瑶，相思无休歇。伊人虽薄宦，举代推高节。 
<br>述作凌江山，声华满冰雪。一登蓟丘上，四顾何惨烈。 
<br>来雁无尽时，边风正骚屑。将从崖谷遁，且与沉浮绝。 
<br>君若登青云，余当投魏阙。
<br>
<br>
<br>
<br>&nbsp;&nbsp; 卷211_17 【酬裴秀才】高適 
<br>
<br>男儿贵得意，何必相知早。飘荡与物永，蹉跎觉年老。 
<br>长卿无产业，季子惭妻嫂。此事难重陈，未于众人道。
<br>
<br>
<br>
<br>&nbsp;&nbsp; 卷211_18 【酬陆少府】高適 
<br>
<br>朝临淇水岸，还望卫人邑。别意在山阿，征途背原隰。 
<br>萧萧前村口，唯见转蓬入。水渚人去迟，霜天雁飞急。 
<br>固应不远别，所与路未及。欲济川上舟，相思空伫立。
<br>
<br>
<br>
<br>&nbsp;&nbsp; 卷211_19 【奉酬北海李太守丈人夏日平阴亭】高適 
<br>
<br>天子股肱守，丈人山岳灵。出身侍丹墀，举翮凌青冥。 
<br>当昔皇运否，人神俱未宁。谏官莫敢议，酷吏方专刑。 
<br>谷永独言事，匡衡多引经。两朝纳深衷，万乘无不听。 
<br>盛烈播南史，雄词豁东溟。谁谓整隼旟，翻然忆柴扃。 
<br>寄书汶阳客，回首平阴亭。开封见千里，结念存百龄。 
<br>隐轸江山丽，氛氲兰茝馨。自怜遇时休，漂泊随流萍。 
<br>春野变木德，夏天临火星。一生徒羡鱼，四十犹聚萤。 
<br>从此日闲放，焉能怀拾青。
<br>
<br>
<br>
<br>&nbsp;&nbsp; 卷211_20 【酬马八效古见赠】高適 
<br>
<br>深崖无绿竹，秀色徒氛氲。时代种桃李，无人顾此君。 
<br>奈何冰雪操，尚与蒿莱群。愿托灵仙子，一声吹入云。
<br>
<br>
<br>
<br>&nbsp;&nbsp; 卷211_21 【酬鸿胪裴主簿雨后睢阳北楼见赠之作（一作王昌龄诗）】高適 
<br>
<br>暮霞照新晴，归云犹相逐。有怀晨昏暇，相见登眺目。 
<br>问礼侍彤襜，题诗访茅屋。高楼多古今，陈事满陵谷。 
<br>地久微子封，台馀孝王筑。裴回顾霄汉，豁达俯川陆。 
<br>远水对秋城，长天向乔木。公门何清净，列戟森已肃。 
<br>不叹携手稀，恒思著鞭速。终当拂羽翰，轻举随鸿鹄。
<br>
<br>
<br>
<br>&nbsp;&nbsp; 卷211_22 【酬裴员外以诗代书】高適 
<br>
<br>少时方浩荡，遇物犹尘埃。脱略身外事，交游天下才。 
<br>单车入燕赵，独立心悠哉。宁知戎马间，忽展平生怀。 
<br>且欣清论高，岂顾夕阳颓。题诗碣石馆，纵酒燕王台。 
<br>北望沙漠垂，漫天雪皑皑。临边无策略，览古空裴回。 
<br>乐毅吾所怜，拔齐翻见猜。荆卿吾所悲，适秦不复回。 
<br>然诺多死地，公忠成祸胎。与君从此辞，每恐流年催。 
<br>如何俱老大，始复忘形骸。兄弟真二陆，声名连八裴。 
<br>乙未将星变，贼臣候天灾。胡骑犯龙山，乘舆经马嵬。 
<br>千官无倚著，万姓徒悲哀。诛吕鬼神动，安刘天地开。 
<br>奔波走风尘，倏忽值云雷。拥旄出淮甸，入幕征楚材。 
<br>誓当剪鲸鲵，永以竭驽骀。小人胡不仁，谗我成死灰。 
<br>赖得日月明，照耀无不该。留司洛阳宫，詹府唯蒿莱。 
<br>是时扫氛祲，尚未歼渠魁。背河列长围，师老将亦乖。 
<br>归军剧风火，散卒争椎埋。一夕瀍洛空，生灵悲曝腮。 
<br>衣冠投草莽，予欲驰江淮。登顿宛叶下，栖遑襄邓隈。 
<br>城池何萧条，邑屋更崩摧。纵横荆棘丛，但见瓦砾堆。 
<br>行人无血色，战骨多青苔。遂除彭门守，因得朝玉阶。 
<br>激昂仰鹓鹭，献替欣盐梅。驱传及远蕃，忧思郁难排。 
<br>罢人纷争讼，赋税如山崖。所思在畿甸，曾是鲁宓侪。 
<br>自从拜郎官，列宿焕天街。那能访遐僻，还复寄琼瑰。 
<br>金玉本高价，埙篪终易谐。朗咏临清秋，凉风下庭槐。 
<br>何意寇盗间，独称名义偕。辛酸陈侯诔，叹息季鹰杯。 
<br>白日屡分手，青春不再来。卧看中散论，愁忆太常斋。 
<br>酬赠徒为尔，长歌还自咍。
<br>
<br>
<br>
<br>&nbsp;&nbsp; 卷211_23 【酬庞十兵曹】高適 
<br>
<br>忆昔游京华，自言生羽翼。怀书访知己，末路空相识。 
<br>许国不成名，还家有惭色。托身从畎亩，浪迹初自得。 
<br>雨泽感天时，耕耘忘帝力。同人洛阳至，问我睢水北。 
<br>遂尔款津涯，净然见胸臆。高谈悬物象，逸韵投翰墨。 
<br>别岸迥无垠，海鹤鸣不息。梁城多古意，携手共凄恻。 
<br>怀贤想邹枚，登高思荆棘。世情恶疵贱，之子怜孤直。 
<br>酬赠感并深，离忧岂终极。
<br>
<br>
<br>
<br>&nbsp;&nbsp; 卷211_24 【同吕员外酬田著作幕门军西宿盘山秋夜作】高適 
<br>
<br>碛路天早秋，边城夜应永。遥传戎旅作，已报关山冷。 
<br>上将顿盘阪，诸军遍泉井。绸缪阃外书，慷慨幕中请。 
<br>能使勋业高，动令氛雾屏。远途能自致，短步终难骋。 
<br>羽翮时一看，穷愁始三省。人生感然诺，何啻若形影。 
<br>白发知苦心，阳春见佳境。星河连塞络，刁斗兼山静。 
<br>忆君霜露时，使我空引领。
<br>
<br>
<br>
<br>&nbsp;&nbsp; 卷211_25 【酬秘书弟兼寄幕下诸公】高適 
<br>
<br>亚相膺时杰，群才遇良工。翩翩幕下来，拜赐甘泉宫。 
<br>信知命世奇，适会非常功。侍御执邦宪，清词焕春丛。 
<br>末路望绣衣，他时常发蒙。孰云三军壮，惧我弹射雄。 
<br>谁谓万里遥，在我樽俎中。光禄经济器，精微自深衷。 
<br>前席屡荣问，长城兼在躬。高纵激颓波，逸翮驰苍穹。 
<br>将副节制筹，欲令沙漠空。司业志应徐，雅度思冲融。 
<br>相思三十年，忆昨犹儿童。今来抱青紫，忽若披鹓鸿。 
<br>说剑增慷慨，论交持始终。秘书即吾门，虚白无不通。 
<br>多才陆平原，硕学郑司农。献封到关西，独步归山东。 
<br>永意久知处，嘉言能亢宗。客从梁宋来，行役随转蓬。 
<br>酬赠欣元弟，忆贤瞻数公。游鳞戏沧浪，鸣凤栖梧桐。 
<br>并负垂天翼，俱乘破浪风。眈眈天府间，偃仰谁敢同。 
<br>何意构广厦，翻然顾雕虫。应知阮步兵，惆怅此途穷。
<br>
<br>
<br>
<br>&nbsp;&nbsp; 卷211_26 【淇上酬薛三据，兼寄郭少府微（一作王昌龄诗）】高適 
<br>
<br>自从别京华，我心乃萧索。十年守章句，万事空寥落。 
<br>北上登蓟门，茫茫见沙漠。倚剑对风尘，慨然思卫霍。 
<br>拂衣去燕赵，驱马怅不乐。天长沧洲路，日暮邯郸郭。 
<br>酒肆或淹留，渔潭屡栖泊。独行备艰险，所见穷善恶。 
<br>永愿拯刍荛，孰云干鼎镬。皇情念淳古，时俗何浮薄。 
<br>理道资任贤，安人在求瘼。故交负灵奇，逸气抱謇谔。 
<br>隐轸经济具，纵横建安作。才望忽先鸣，风期无宿诺。 
<br>飘飖劳州县，迢递限言谑。东驰眇贝丘，西顾弥虢略。 
<br>淇水徒自流，浮云不堪托。吾谋适可用，天路岂寥廓。 
<br>不然买山田，一身与耕凿。且欲同鹪鹩，焉能志鸿鹄。
<br>
<br>
<br>
<br>&nbsp;&nbsp; 卷211_27 【酬岑二十主簿秋夜见赠之作】高適 
<br>
<br>舍下蛩乱鸣，居然自萧索。缅怀高秋兴，忽枉清夜作。 
<br>感物我心劳，凉风惊二毛。池枯菡萏死，月出梧桐高。 
<br>如何异乡县，复得交才彦。汩没嗟后时，蹉跎耻相见。 
<br>箕山别来久，魏阙谁不恋。独有江海心，悠悠未尝倦。
<br>
<br>
<br>
<br>&nbsp;&nbsp; 卷211_28 【答侯少府】高適 
<br>
<br>常日好读书，晚年学垂纶。漆园多乔木，睢水清粼粼。 
<br>诏书下柴门，天命敢逡巡。赫赫三伏时，十日到咸秦。 
<br>褐衣不得见，黄绶翻在身。吏道顿羁束，生涯难重陈。 
<br>北使经大寒，关山饶苦辛。边兵若刍狗，战骨成埃尘。 
<br>行矣勿复言，归欤伤我神。如何燕赵陲，忽遇平生亲。 
<br>开馆纳征骑，弹弦娱远宾。飘飖天地间，一别方兹晨。 
<br>东道有佳作，南朝无此人。性灵出万象，风骨超常伦。 
<br>吾党谢王粲，群贤推郄诜。明时取秀才，落日过蒲津。 
<br>节苦名已富，禄微家转贫。相逢愧薄游，抚己荷陶钧。 
<br>心事正堪尽，离居宁太频。两河归路遥，二月芳草新。 
<br>柳接滹沱暗，莺连渤海春。谁谓行路难，猥当希代珍。 
<br>提握每终日，相思犹比邻。江海有扁舟，丘园有角巾。 
<br>君意定何适，我怀知所遵。浮沉各异宜，老大贵全真。 
<br>莫作云霄计，遑遑随缙绅。
<br>
<br>
<br>
<br>&nbsp;&nbsp; 卷211_29 【宋中别周、梁、李三子】高適 
<br>
<br>曾是不得意，适来兼别离。如何一尊酒，翻作满堂悲。 
<br>周子负高价，梁生多逸词。周旋梁宋间，感激建安时。 
<br>白雪正如此，青云无自疑。李侯怀英雄，肮脏乃天资。 
<br>方寸且无间，衣冠当在斯。俱为千里游，忽念两乡辞。 
<br>且见壮心在，莫嗟携手迟。凉风吹北原，落日满西陂。 
<br>露下草初白，天长云屡滋。我心不可问，君去定何之。 
<br>京洛多知己，谁能忆左思。
<br>
<br>
<br>
<br>&nbsp;&nbsp; 卷211_30 【宋中别李八】高適 
<br>
<br>岁晏谁不归，君归意可说。将趋倚门望，还念同人别。 
<br>驻马临长亭，飘然事明发。苍茫眺千里，正值苦寒节。 
<br>旧国多转蓬，平台下明月。世情薄疵贱，夫子怀贤哲。 
<br>行矣各勉旃，吾当挹馀烈。
<br>
<br>
<br>
<br>&nbsp;&nbsp; 卷211_31 【别王彻】高適 
<br>
<br>归客自南楚，怅然思北林。萧条秋风暮，回首江淮深。 
<br>留君终日欢，或为梁父吟。时辈想鹏举，他人嗟陆沉。 
<br>载酒登平台，赠君千里心。浮云暗长路，落日有归禽。 
<br>离别未足悲，辛勤当自任。吾知十年后，季子多黄金。
<br>
<br>
<br>
<br>&nbsp;&nbsp; 卷211_32 【送萧十八与房侍御回还】高適 
<br>
<br>常苦古人远，今见斯人古。澹泊遗声华，周旋必邹鲁。 
<br>故交在梁宋，游方出庭户。匹马鸣朔风，一身济河浒。 
<br>辛勤采兰咏，款曲翰林主。岁月催别离，庭闱远风土。 
<br>寥寥寒烟静，莽莽夕阴吐。明发不在兹，青天眇难睹。
<br>
<br>
<br>
<br>&nbsp;&nbsp; 卷211_33 【宋中送族侄式颜（时张大夫贬括州使人召式颜遂有此作）】高適 
<br>
<br>大夫击东胡，胡尘不敢起。胡人山下哭，胡马海边死。 
<br>部曲尽公侯，舆台亦朱紫。当时有勋业，末路遭谗毁。 
<br>转旆燕赵间，剖符括苍里。弟兄莫相见，亲族远枌梓。 
<br>不改青云心，仍招布衣士。平生怀感激，本欲候知己。 
<br>去矣难重陈，飘然自兹始。游梁且未遇，适越今何以。 
<br>乡山西北愁，竹箭东南美。峥嵘缙云外，苍莽几千里。 
<br>旅雁悲啾啾，朝昏孰云已。登临多瘴疠，动息在风水。 
<br>虽有贤主人，终为客行子。我携一尊酒，满酌聊劝尔。 
<br>劝尔惟一言，家声勿沦滓。
<br>
<br>
<br>
<br>&nbsp;&nbsp; 卷211_34 【又送族侄式颜】高適 
<br>
<br>惜君才未遇，爱君才若此。世上五百年，吾家一千里。 
<br>俱游帝城下，忽在梁园里。我今行山东，离忧不能已。
<br>
<br>
<br>
<br>&nbsp;&nbsp; 卷211_35 【赠别王十七管记】高適 
<br>
<br>故交吾未测，薄宦空年岁。晚节踪曩贤，雄词冠当世。 
<br>堂中皆食客，门外多酒债。产业曾未言，衣裘与人敝。 
<br>飘飖戎幕下，出入关山际。转战轻壮心，立谈有边计。 
<br>云沙自回合，天海空迢递。星高汉将骄，月盛胡兵锐。 
<br>沙深冷陉断，雪暗辽阳闭。亦谓扫欃枪，旋惊陷蜂虿。 
<br>归旌告东捷，斗骑传西败。遥飞绝汉书，已筑长安第。 
<br>画龙俱在叶，宠鹤先居卫。勿辞部曲勋，不藉将军势。 
<br>相逢季冬月，怅望穷海裔。折剑留赠人，严装遂云迈。 
<br>我行将悠缅，及此还羁滞。曾非济代谋，且有临深诫。 
<br>随波混清浊，与物同丑丽。眇忆青岩栖，宁忘褐衣拜。 
<br>自言爱水石，本欲亲兰蕙。何意薄松筠，翻然重菅蒯。 
<br>恒深取与分，孰慢平生契。款曲鸡黍期，酸辛别离袂。 
<br>逢时愧名节，遇坎悲沦替。适赵非解纷，游燕往无说。 
<br>浩歌方振荡，逸翮思凌励。倏若异鹏抟，吾当学蝉蜕。
<br>
<br>
<br>
<br>&nbsp;&nbsp; 卷211_36 【涟上别王秀才】高適 
<br>
<br>飘飖经远道，客思满穷秋。浩荡对长涟，君行殊未休。 
<br>崎岖山海侧，想像无前俦。何意照乘珠，忽然欲暗投。 
<br>东路方箫条，楚歌复悲愁。暮帆使人感，去鸟兼离忧。 
<br>行矣当自爱，壮年莫悠悠。余亦从此辞，异乡难久留。 
<br>赠言岂终极，慎勿滞沧洲。
<br>
<br>
<br>
<br>&nbsp;&nbsp; 卷211_37 【赠别沈四逸人】高適 
<br>
<br>沈侯未可测，其况信浮沉。十载常独坐，几人知此心。 
<br>乘舟蹈沧海，买剑投黄金。世务不足烦，有田西山岑。 
<br>我来遇知己，遂得开清襟。何意阃阈间，沛然江海深。 
<br>疾风扫秋树，濮上多鸣砧。耿耿尊酒前，联雁飞愁音。 
<br>平生重离别，感激对孤琴。
<br>
<br>
<br>
<br>&nbsp;&nbsp; 卷211_38 【送韩九】高適 
<br>
<br>惆怅别离日，裴回歧路前。归人望独树，匹马随秋蝉。 
<br>常与天下士，许君兄弟贤。良时正可用，行矣莫徒然。
<br>
<br>
<br>
<br>&nbsp;&nbsp; 卷211_39 【送崔录事赴宣城】高適 
<br>
<br>大国非不理，小官皆用才。欲行宣城印，住饮洛阳杯。 
<br>晚景为人别，长天无鸟回。举帆风波渺，倚棹江山来。 
<br>羡尔兼乘兴，芜湖千里开。
<br>
<br>
<br>
<br>&nbsp;&nbsp; 卷211_40 【别张少府】高適 
<br>
<br>归客留不住，朝云纵复横。马头向春草，斗柄临高城。 
<br>嗟我久离别，羡君看弟兄。归心更难道，回首一伤情。
<br>
<br>
<br>
<br>&nbsp;&nbsp; 卷211_41 【淇上别刘少府子英】高適 
<br>
<br>近来住淇上，萧条惟空林。又非耕种时，闲散多自任。 
<br>伊君独知我，驱马欲招寻。千里忽携手，十年同苦心。 
<br>求仁见交态，于道喜甘临。逸思乃天纵，微才应陆沉。 
<br>飘然归故乡，不复问离襟。南登黎阳渡，莽苍寒云阴。 
<br>桑叶原上起，河凌山下深。途穷更远别，相对益悲吟。
<br>
<br>
<br>
<br>&nbsp;&nbsp; 卷211_42 【别耿都尉】高適 
<br>
<br>四十能学剑，时人无此心。如何耿夫子，感激投知音。 
<br>翩翩白马来，二月青草深。别易小千里，兴酣倾百金。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
