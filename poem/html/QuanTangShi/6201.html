<HTML>
<HEAD>
<TITLE>全唐诗 卷647-649 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷647-649</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷647-649</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-04&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6201"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷647-649')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷647-649]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷647_1 【草檄答南蛮有咏】胡曾 
<br>
<br>辞天出塞阵云空，雾卷霞开万里通。亲受虎符安宇宙， 
<br>誓将龙剑定英雄。残霜敢冒高悬日，秋叶争禁大段风。 
<br>为报南蛮须屏迹，不同蜀将武侯功。
<br>
<br>
<br>&nbsp;&nbsp; 卷647_2 【寒食都门作】胡曾 
<br>
<br>二年寒食住京华，寓目春风万万家。金络马衔原上草， 
<br>玉颜人折路傍花。轩车竞出红尘合，冠盖争回白日斜。 
<br>谁念都门两行泪，故园寥落在长沙。
<br>
<br>
<br>
<br>&nbsp;&nbsp; 卷647_3 【薄命妾】胡曾 
<br>
<br>阿娇初失汉皇恩，旧赐罗衣亦罢薰。倚枕夜悲金屋雨， 
<br>卷帘朝泣玉楼云。宫前叶落鸳鸯瓦，架上尘生翡翠裙。 
<br>龙骑不巡时渐久，长门空掩绿苔纹。
<br>
<br>
<br>
<br>&nbsp;&nbsp; 卷647_4 【独不见】胡曾 
<br>
<br>玉关一自有氛埃，年少从军竟未回。门外尘凝张乐榭， 
<br>水边香灭按歌台。窗残夜月人何处，帘卷春风燕复来。 
<br>万里寂寥音信绝，寸心争忍不成灰。
<br>
<br>
<br>
<br>&nbsp;&nbsp; 卷647_5 【交河塞下曲】胡曾 
<br>
<br>交河冰薄日迟迟，汉将思家感别离。塞北草生苏武泣， 
<br>陇西云起李陵悲。晓侵雉堞乌先觉，春入关山雁独知。 
<br>何处疲兵心最苦，夕阳楼上笛声时。
<br>
<br>
<br>
<br>&nbsp;&nbsp; 卷647_6 【车遥遥】胡曾 
<br>
<br>自从车马出门朝，便入空房守寂寥。玉枕夜残鱼信绝， 
<br>金钿秋尽雁书遥。脸边楚雨临风落，头上春云向日销。 
<br>芳草又衰还不至，碧天霜冷转无憀。
<br>
<br>
<br>
<br>&nbsp;&nbsp; 卷647_7 【早发潜水驿谒郎中员外】胡曾 
<br>
<br>半床秋月一声鸡，万里行人费马蹄。青野雾销凝晋洞， 
<br>碧山烟散避秦溪。楼台稍辨乌城外，更漏微闻鹤柱西。 
<br>已是大仙怜后进，不应来向武陵迷。
<br>
<br>
<br>
<br>&nbsp;&nbsp; 卷647_8 【赠渔者】胡曾 
<br>
<br>不愧人间万户侯，子孙相继老扁舟。往来南越谙鲛室， 
<br>生长东吴识蜃楼。自为钓竿能遣闷，不因萱草解销忧。 
<br>羡君独得逃名趣，身外无机任白头。
<br>
<br>
<br>
<br>&nbsp;&nbsp; 卷647_9 【自岭下泛鹢到清远峡作】胡曾 
<br>
<br>乘船浮鹢下韶水，绝境方知在岭南。薜荔雨馀山自黛， 
<br>蒹葭烟尽岛如蓝。旦游萧帝新松寺，夜宿嫦娥桂影潭。 
<br>不为箧中书未献，便来兹地结茅庵。
<br>
<br>
<br>
<br>&nbsp;&nbsp; 卷647_10 【题周瑜将军庙】胡曾 
<br>
<br>共说生前国步难，山川龙战血漫漫。交锋魏帝旌旂退， 
<br>委任君王社稷安。庭际雨馀春草长，庙前风起晚光残。 
<br>功勋碑碣今何在，不得当时一字看。
<br>
<br>
<br>
<br>&nbsp;&nbsp; 卷647_11 【咏史诗·乌江】胡曾 
<br>
<br>争帝图王势已倾，八千兵散楚歌声。
<br>乌江不是无船渡，耻向东吴再起兵。
<br>
<br>
<br>
<br>&nbsp;&nbsp; 卷647_12 【咏史诗·章华台】胡曾 
<br>
<br>茫茫衰草没章华，因笑灵王昔好奢。
<br>台土未干箫管绝，可怜身死野人家。
<br>
<br>
<br>
<br>&nbsp;&nbsp; 卷647_13 【咏史诗·细腰宫】胡曾 
<br>
<br>楚王辛苦战无功，国破城荒霸业空。
<br>唯有青春花上露，至今犹泣细腰宫。
<br>
<br>
<br>
<br>&nbsp;&nbsp; 卷647_14 【咏史诗·沙苑】胡曾 
<br>
<br>冯翊南边宿雾开，行人一步一裴回。
<br>谁知此地凋残柳，尽是高欢败后栽。
<br>
<br>
<br>
<br>&nbsp;&nbsp; 卷647_15 【咏史诗·石城】胡曾 
<br>
<br>古郢云开白雪楼，汉江还绕石城流。
<br>何人知道寥天月，曾向朱门送莫愁。
<br>
<br>
<br>
<br>&nbsp;&nbsp; 卷647_16 【咏史诗·荆山】胡曾 
<br>
<br>抱玉岩前桂叶稠，碧谿寒水至今流。
<br>空山落日猿声叫，疑是荆人哭未休。
<br>
<br>
<br>
<br>&nbsp;&nbsp; 卷647_17 【咏史诗·阳台】胡曾 
<br>
<br>楚国城池飒已空，阳台云雨过无踪。
<br>何人更有襄王梦，寂寂巫山十二重。
<br>
<br>
<br>
<br>&nbsp;&nbsp; 卷647_18 【咏史诗·居延】胡曾 
<br>
<br>漠漠平沙际碧天，问人云此是居延。
<br>停骖一顾犹魂断，苏武争禁十九年。
<br>
<br>
<br>
<br>&nbsp;&nbsp; 卷647_19 【咏史诗·沛宫】胡曾 
<br>
<br>汉高辛苦事干戈，帝业兴隆俊杰多。
<br>犹恨四方无壮士，还乡悲唱大风歌。
<br>
<br>
<br>
<br>&nbsp;&nbsp; 卷647_20 【咏史诗·金谷园】胡曾 
<br>
<br>一自佳人坠玉楼，繁华东逐洛河流。
<br>唯馀金谷园中树，残日蝉声送客愁。
<br>
<br>
<br>
<br>&nbsp;&nbsp; 卷647_21 【咏史诗·湘川】胡曾 
<br>
<br>虞舜南捐万乘君，灵妃挥涕竹成纹。
<br>不知精魄游何处，落日潇湘空白云。
<br>
<br>
<br>
<br>&nbsp;&nbsp; 卷647_22 【咏史诗·夷门】胡曾 
<br>
<br>六龙冉冉骤朝昏，魏国贤才杳不存。
<br>唯有侯嬴在时月，夜来空自照夷门。
<br>
<br>
<br>
<br>&nbsp;&nbsp; 卷647_23 【咏史诗·黄金台】胡曾 
<br>
<br>北乘羸马到燕然，此地何人复礼贤。
<br>若问昭王无处所，黄金台上草连天。
<br>
<br>
<br>
<br>&nbsp;&nbsp; 卷647_24 【咏史诗·夷陵】胡曾 
<br>
<br>夷陵城阙倚朝云，战败秦师纵火焚。
<br>何事三千珠履客，不能西御武安君。
<br>
<br>
<br>
<br>&nbsp;&nbsp; 卷647_25 【咏史诗·汉江】胡曾 
<br>
<br>汉江一带碧流长，两岸春风起绿杨。
<br>借问胶船何处没，欲停兰棹祀昭王。
<br>
<br>
<br>
<br>&nbsp;&nbsp; 卷647_26 【咏史诗·苍梧】胡曾 
<br>
<br>有虞龙驾不西还，空委箫韶洞壑间。
<br>无计得知陵寝处，愁云长满九疑山。
<br>
<br>
<br>
<br>&nbsp;&nbsp; 卷647_27 【咏史诗·陈宫】胡曾 
<br>
<br>陈国机权未可涯，如何后主恣娇奢。
<br>不知即入宫中井，犹自听吹玉树花。
<br>
<br>
<br>
<br>&nbsp;&nbsp; 卷647_28 【咏史诗·南阳】胡曾 
<br>
<br>世乱英雄百战馀，孔明方此乐耕锄。
<br>蜀王不自垂三顾，争得先生出旧庐。
<br>
<br>
<br>
<br>&nbsp;&nbsp; 卷647_29 【咏史诗·即墨】胡曾 
<br>
<br>即墨门开纵火牛，燕师营里血波流。
<br>固存不得田单术，齐国寻成一土丘。
<br>
<br>
<br>
<br>&nbsp;&nbsp; 卷647_30 【咏史诗·渭滨】胡曾 
<br>
<br>岸草青青渭水流，子牙曾此独垂钓。
<br>当时未入非熊兆，几向斜阳叹白头。
<br>
<br>
<br>
<br>&nbsp;&nbsp; 卷647_31 【咏史诗·五湖】胡曾 
<br>
<br>东上高山望五湖，雪涛烟浪起天隅。
<br>不知范蠡乘舟后，更有功臣继踵无。
<br>
<br>
<br>
<br>&nbsp;&nbsp; 卷647_32 【咏史诗·易水】胡曾 
<br>
<br>一旦秦皇马角生，燕丹归北送荆卿。
<br>行人欲识无穷恨，听取东流易水声。
<br>
<br>
<br>
<br>&nbsp;&nbsp; 卷647_33 【咏史诗·长平】胡曾 
<br>
<br>长平瓦震武安初，赵卒俄成戏鼎鱼。
<br>四十万人俱下世，元戎何用读兵书。
<br>
<br>
<br>
<br>&nbsp;&nbsp; 卷647_34 【咏史诗·西园】胡曾 
<br>
<br>月满西园夜未央，金风不动邺天凉。
<br>高情公子多秋兴，更领诗人入醉乡。
<br>
<br>
<br>
<br>&nbsp;&nbsp; 卷647_35 【咏史诗·长沙】胡曾 
<br>
<br>江上南风起白蘋，长沙城郭异咸秦。
<br>故乡犹自嫌卑湿，何况当时赋鵩人。
<br>
<br>
<br>
<br>&nbsp;&nbsp; 卷647_36 【咏史诗·圯桥】胡曾 
<br>
<br>庙算张良独有馀，少年逃难下邳初。
<br>逡巡不进泥中履，争得先生一卷书。
<br>
<br>
<br>
<br>&nbsp;&nbsp; 卷647_37 【咏史诗·铜雀台】胡曾 
<br>
<br>魏武龙舆逐逝波，高台空按望陵歌。
<br>遏云声绝悲风起，翻向樽前泣翠娥。
<br>
<br>
<br>
<br>&nbsp;&nbsp; 卷647_38 【咏史诗·东晋】胡曾 
<br>
<br>石头城下浪崔嵬，风起声疑出地雷。
<br>何事苻坚太相小，欲投鞭策过江来。
<br>
<br>
<br>
<br>&nbsp;&nbsp; 卷647_39 【咏史诗·吴江】胡曾 
<br>
<br>子胥今日委东流，吴国明朝亦古丘。
<br>大笑夫差诸将相，更无人解守苏州。
<br>
<br>
<br>
<br>&nbsp;&nbsp; 卷647_40 【咏史诗·函谷关】胡曾 
<br>
<br>寂寂函关锁未开，田文车马出秦来。
<br>朱门不养三千客，谁为鸡鸣得放回。
<br>
<br>
<br>
<br>&nbsp;&nbsp; 卷647_41 【咏史诗·武关】胡曾 
<br>
<br>战国相持竟不休，武关才掩楚王忧。
<br>出门若取灵均语，岂作咸阳一死囚。
<br>
<br>
<br>
<br>&nbsp;&nbsp; 卷647_42 【咏史诗·垓下】胡曾 
<br>
<br>拔山力尽霸图隳，倚剑空歌不逝骓。
<br>明月满营天似水，那堪回首别虞姬。
<br>
<br>
<br>
<br>&nbsp;&nbsp; 卷647_43 【咏史诗·郴县】胡曾 
<br>
<br>义帝南迁路入郴，国亡身死乱山深。
<br>不知埋恨穷泉后，几度西陵片月沉。
<br>
<br>
<br>
<br>&nbsp;&nbsp; 卷647_44 【咏史诗·东海】胡曾 
<br>
<br>东巡玉辇委泉台，徐福楼船尚未回。
<br>自是祖龙先下世，不关无路到蓬莱。
<br>
<br>
<br>
<br>&nbsp;&nbsp; 卷647_45 【咏史诗·故宜城】胡曾 
<br>
<br>武安南伐勒秦兵，疏凿功将夏禹并。
<br>谁谓长渠千载后，水流犹入故宜城。
<br>
<br>
<br>
<br>&nbsp;&nbsp; 卷647_46 【咏史诗·成都】胡曾 
<br>
<br>杜宇曾为蜀帝王，化禽飞去旧城荒。
<br>年年来叫桃花月，似向春风诉国亡。
<br>
<br>
<br>
<br>&nbsp;&nbsp; 卷647_47 【咏史诗·檀溪】胡曾 
<br>
<br>三月襄阳绿草齐，王孙相引到檀溪。
<br>的卢何处埋龙骨，流水依前绕大堤。
<br>
<br>
<br>
<br>&nbsp;&nbsp; 卷647_48 【咏史诗·青冢】胡曾 
<br>
<br>玉貌元期汉帝招，谁知西嫁怨天骄。
<br>至今青冢愁云起，疑是佳人恨未销。
<br>
<br>
<br>
<br>&nbsp;&nbsp; 卷647_49 【咏史诗·李陵台】胡曾 
<br>
<br>北入单于万里疆，五千兵败滞穷荒。
<br>英雄不伏蛮夷死，更筑高台望故乡。
<br>
<br>
<br>
<br>&nbsp;&nbsp; 卷647_50 【咏史诗·河梁】胡曾 
<br>
<br>汉家英杰出皇都，携手河梁话入胡。
<br>不是子卿全大节，也应低首拜单于。
<br>
<br>
<br>
<br>&nbsp;&nbsp; 卷647_51 【咏史诗·轵道】胡曾 
<br>
<br>汉祖西来秉白旄，子婴宗庙委波涛。
<br>谁怜君有翻身术，解向秦宫杀赵高。
<br>
<br>
<br>
<br>&nbsp;&nbsp; 卷647_52 【咏史诗·汉宫】胡曾 
<br>
<br>明妃远嫁泣西风，玉箸双垂出汉宫。
<br>何事将军封万户，却令红粉为和戎。
<br>
<br>
<br>
<br>&nbsp;&nbsp; 卷647_53 【咏史诗·豫让桥】胡曾 
<br>
<br>豫让酬恩岁已深，高名不朽到如今。
<br>年年桥上行人过，谁有当时国士心。
<br>
<br>
<br>
<br>&nbsp;&nbsp; 卷647_54 【咏史诗·华亭】胡曾 
<br>
<br>陆机西没洛阳城，吴国春风草又青。
<br>惆怅月中千岁鹤，夜来犹为唳华亭。
<br>
<br>
<br>
<br>&nbsp;&nbsp; 卷647_55 【咏史诗·东山】胡曾 
<br>
<br>五马南浮一化龙，谢安入相此山空。
<br>不知携妓重来日，几树莺啼谷口风。
<br>
<br>
<br>
<br>&nbsp;&nbsp; 卷647_56 【咏史诗·杀子谷】胡曾 
<br>
<br>举国贤良尽泪垂，扶苏屈死树边时。
<br>至今谷口泉呜咽，犹似秦人恨李斯。
<br>
<br>
<br>
<br>&nbsp;&nbsp; 卷647_57 【咏史诗·马陵】胡曾 
<br>
<br>坠叶萧萧九月天，驱兵独过马陵前。
<br>路傍古木虫书处，记得将军破敌年。
<br>
<br>
<br>
<br>&nbsp;&nbsp; 卷647_58 【咏史诗·玉门关】胡曾 
<br>
<br>西戎不敢过天山，定远功成白马闲。
<br>半夜帐中停烛坐，唯思生入玉门关。
<br>
<br>
<br>
<br>&nbsp;&nbsp; 卷647_59 【咏史诗·滹沱河】胡曾 
<br>
<br>光武经营业未兴，王郎兵革正凭陵。
<br>须知后汉功臣力，不及滹沱一片冰。
<br>
<br>
<br>
<br>&nbsp;&nbsp; 卷647_60 【咏史诗·黄河】胡曾 
<br>
<br>博望沉埋不复旋，黄河依旧水茫然。
<br>沿流欲共牛郎语，只得灵槎送上天。
<br>
<br>
<br>
<br>&nbsp;&nbsp; 卷647_61 【咏史诗·凤凰台】胡曾 
<br>
<br>秦娥一别凤凰台，东入青冥更不回。
<br>空有玉箫千载后，遗声时到世间来。
<br>
<br>
<br>
<br>&nbsp;&nbsp; 卷647_62 【咏史诗·五丈原】胡曾 
<br>
<br>蜀相西驱十万来，秋风原下久裴回。
<br>长星不为英雄住，半夜流光落九垓。
<br>
<br>
<br>
<br>&nbsp;&nbsp; 卷647_63 【咏史诗·平城】胡曾 
<br>
<br>汉帝西征陷虏尘，一朝围解议和亲。
<br>当时已有吹毛剑，何事无人杀奉春。
<br>
<br>
<br>
<br>&nbsp;&nbsp; 卷647_64 【咏史诗·汴水】胡曾 
<br>
<br>千里长河一旦开，亡隋波浪九天来。
<br>锦帆未落干戈起，惆怅龙舟更不回。
<br>
<br>
<br>
<br>&nbsp;&nbsp; 卷647_65 【咏史诗·兰台宫】胡曾 
<br>
<br>迟迟春日满长空，亡国离宫蔓草中。
<br>宋玉不忧人事变，从游那赋大王风。
<br>
<br>
<br>
<br>&nbsp;&nbsp; 卷647_66 【咏史诗·金牛驿】胡曾 
<br>
<br>山岭千重拥蜀门，成都别是一乾坤。
<br>五丁不凿金牛路，秦惠何由得并吞。
<br>
<br>
<br>
<br>&nbsp;&nbsp; 卷647_67 【咏史诗·望思台】胡曾 
<br>
<br>太子衔冤去不回，临皋从筑望思台。
<br>至今汉武销魂处，犹有悲风木上来。
<br>
<br>
<br>
<br>&nbsp;&nbsp; 卷647_68 【咏史诗·邯郸】胡曾 
<br>
<br>晓入邯郸十里春，东风吹下玉楼尘。
<br>青娥莫怪频含笑，记得当年失步人。
<br>
<br>
<br>
<br>&nbsp;&nbsp; 卷647_69 【咏史诗·箕山】胡曾 
<br>
<br>寂寂箕山春复秋，更无人到此溪头。
<br>弃瓢岩畔中宵月，千古空闻属许由。
<br>
<br>
<br>
<br>&nbsp;&nbsp; 卷647_70 【咏史诗·会稽山】胡曾 
<br>
<br>越王兵败已山栖，岂望全生出会稽。
<br>何事夫差无远虑，更开罗网放鲸鲵。
<br>
<br>
<br>
<br>&nbsp;&nbsp; 卷647_71 【咏史诗·不周山】胡曾 
<br>
<br>共工争帝力穷秋，因此捐生触不周。
<br>遂使世间多感客，至今哀怨水东流。
<br>
<br>
<br>
<br>&nbsp;&nbsp; 卷647_72 【咏史诗·虞坂】胡曾 
<br>
<br>悠悠虞坂路欹斜，迟日和风簇野花。
<br>未省孙阳身没后，几多骐骥困盐车。
<br>
<br>
<br>
<br>&nbsp;&nbsp; 卷647_73 【咏史诗·秦庭】胡曾 
<br>
<br>楚国君臣草莽间，吴王戈甲未东还。
<br>包胥不动咸阳哭，争得秦兵出武关。
<br>
<br>
<br>
<br>&nbsp;&nbsp; 卷647_74 【咏史诗·延平津】胡曾 
<br>
<br>延平津路水溶溶，峭壁巍岑一万重。
<br>昨夜七星潭底见，分明神剑化为龙。
<br>
<br>
<br>
<br>&nbsp;&nbsp; 卷647_75 【咏史诗·瑶池】胡曾 
<br>
<br>阿母瑶池宴穆王，九天仙乐送琼浆。
<br>漫矜八骏行如电，归到人间国已亡。
<br>
<br>
<br>
<br>&nbsp;&nbsp; 卷647_76 【咏史诗·铜柱】胡曾 
<br>
<br>一柱高标险塞垣，南蛮不敢犯中原。
<br>功成自合分茅土，何事翻衔薏苡冤。
<br>
<br>
<br>
<br>&nbsp;&nbsp; 卷647_77 【咏史诗·关西】胡曾 
<br>
<br>杨震幽魂下北邙，关西踪迹遂荒凉。
<br>四知美誉留人世，应与乾坤共久长。
<br>
<br>
<br>
<br>&nbsp;&nbsp; 卷647_78 【咏史诗·高阳池】胡曾 
<br>
<br>古人未遇即衔杯，所贵愁肠得酒开。
<br>何事山公持玉节，等闲深入醉乡来。
<br>
<br>
<br>
<br>&nbsp;&nbsp; 卷647_79 【咏史诗·泸水】胡曾 
<br>
<br>五月驱兵入不毛，月明泸水瘴烟高。
<br>誓将雄略酬三顾，岂惮征蛮七纵劳。
<br>
<br>
<br>
<br>&nbsp;&nbsp; 卷647_80 【咏史诗·细柳营】胡曾 
<br>
<br>文帝銮舆劳北征，条侯此地整严兵。
<br>辕门不峻将军令，今日争知细柳营。
<br>
<br>
<br>
<br>&nbsp;&nbsp; 卷647_81 【咏史诗·叶县】胡曾 
<br>
<br>叶公丘墓已尘埃，云矗崇墉亦半摧。
<br>借问往年龙见日，几多风雨送将来。
<br>
<br>
<br>
<br>&nbsp;&nbsp; 卷647_82 【咏史诗·杜邮】胡曾 
<br>
<br>自古功成祸亦侵，武安冤向杜邮深。
<br>五湖烟月无穷水，何事迁延到陆沉。
<br>
<br>
<br>
<br>&nbsp;&nbsp; 卷647_83 【咏史诗·柯亭】胡曾 
<br>
<br>一宿柯亭月满天，笛亡人没事空传。
<br>中郎在世无甄别，争得名垂尔许年。
<br>
<br>
<br>
<br>&nbsp;&nbsp; 卷647_84 【咏史诗·葛陂】胡曾 
<br>
<br>长房回到葛陂中，人已登真竹化龙。
<br>莫道神仙难顿学，嵇生自是不遭逢。
<br>
<br>
<br>
<br>&nbsp;&nbsp; 卷647_85 【咏史诗·博浪沙】胡曾 
<br>
<br>嬴政鲸吞六合秋，削平天下虏诸侯。
<br>山东不是无公子，何事张良独报仇。
<br>
<br>
<br>
<br>&nbsp;&nbsp; 卷647_86 【咏史诗·陇西】胡曾 
<br>
<br>乘春来到陇山西，隗氏城荒碧草齐。
<br>好笑王元不量力，函关那受一丸泥。
<br>
<br>
<br>
<br>&nbsp;&nbsp; 卷647_87 【咏史诗·白帝城】胡曾 
<br>
<br>蜀江一带向东倾，江上巍峨白帝城。
<br>自古山河归圣主，子阳虚共汉家争。
<br>
<br>
<br>
<br>&nbsp;&nbsp; 卷647_88 【咏史诗·牛渚】胡曾 
<br>
<br>温峤南归辍棹晨，燃犀牛渚照通津。
<br>谁知万丈洪流下，更有朱衣跃马人。
<br>
<br>
<br>
<br>&nbsp;&nbsp; 卷647_89 【咏史诗·朝歌】胡曾 
<br>
<br>长嗟墨翟少风流，急管繁弦似寇仇。
<br>若解闻韶知肉味，朝歌欲到肯回头。
<br>
<br>
<br>
<br>&nbsp;&nbsp; 卷647_90 【咏史诗·谷口】胡曾 
<br>
<br>一旦天真逐水流，虎争龙战为诸侯。
<br>子真独有烟霞趣，谷口耕锄到白头。
<br>
<br>
<br>
<br>&nbsp;&nbsp; 卷647_91 【咏史诗·武陵溪】胡曾 
<br>
<br>一溪春水彻云根，流出桃花片片新。
<br>若道长生是虚语，洞中争得有秦人。
<br>
<br>
<br>
<br>&nbsp;&nbsp; 卷647_92 【咏史诗·大泽】胡曾 
<br>
<br>白蛇初断路人通，汉祖龙泉血刃红。
<br>不是咸阳将瓦解，素灵那哭月明中。
<br>
<br>
<br>
<br>&nbsp;&nbsp; 卷647_93 【咏史诗·渑池】胡曾 
<br>
<br>日照荒城芳草新，相如曾此挫强秦。
<br>能令百二山河主，便作樽前击缶人。
<br>
<br>
<br>
<br>&nbsp;&nbsp; 卷647_94 【咏史诗·岘山】胡曾 
<br>
<br>晓日登临感晋臣，古碑零落岘山春。
<br>松间残露频频滴，酷似当时堕泪人。
<br>
<br>
<br>
<br>&nbsp;&nbsp; 卷647_95 【咏史诗·荥阳】胡曾 
<br>
<br>汉祖东征屈未伸，荥阳失律纪生焚。
<br>当时天下方龙战，谁为将军作诔文。
<br>
<br>
<br>
<br>&nbsp;&nbsp; 卷647_96 【咏史诗·长城】胡曾 
<br>
<br>祖舜宗尧自太平，秦皇何事苦苍生。
<br>不知祸起萧墙内，虚筑防胡万里城。
<br>
<br>
<br>
<br>&nbsp;&nbsp; 卷647_97 【咏史诗·赤壁】胡曾 
<br>
<br>烈火西焚魏帝旗，周郎开国虎争时。
<br>交兵不假挥长剑，已挫英雄百万师。
<br>
<br>
<br>
<br>&nbsp;&nbsp; 卷647_98 【咏史诗·田横墓】胡曾 
<br>
<br>古墓崔巍约路岐，歌传薤露到今时。
<br>也知不去朝黄屋，只为曾烹郦食其。
<br>
<br>
<br>
<br>&nbsp;&nbsp; 卷647_99 【咏史诗·青门】胡曾 
<br>
<br>汉皇提剑灭咸秦，亡国诸侯尽是臣。
<br>唯有东陵守高节，青门甘作种瓜人。
<br>
<br>
<br>
<br>&nbsp;&nbsp; 卷647_100 【咏史诗·姑苏台】胡曾 
<br>
<br>吴王恃霸弃雄才，贪向姑苏醉醁醅。
<br>不觉钱塘江上月，一宵西送越兵来。
<br>
<br>
<br>
<br>&nbsp;&nbsp; 卷647_101 【咏史诗·息城】胡曾 
<br>
<br>息亡身入楚王家，回首春风一面花。
<br>感旧不言长掩泪，只应翻恨有容华。
<br>
<br>
<br>
<br>&nbsp;&nbsp; 卷647_102 【咏史诗·上蔡】胡曾 
<br>
<br>上蔡东门狡兔肥，李斯何事忘南归。
<br>功成不解谋身退，直待云阳血染衣。
<br>
<br>
<br>
<br>&nbsp;&nbsp; 卷647_103 【咏史诗·武昌】胡曾 
<br>
<br>王浚戈鋋发上流，武昌鸿业土崩秋。
<br>思量铁锁真儿戏，谁为吴王画此筹。
<br>
<br>
<br>
<br>&nbsp;&nbsp; 卷647_104 【咏史诗·鸿沟】胡曾 
<br>
<br>虎倦龙疲白刃秋，两分天下指鸿沟。
<br>项王不觉英雄挫，欲向彭门醉玉楼。
<br>
<br>
<br>
<br>&nbsp;&nbsp; 卷647_105 【咏史诗·褒城】胡曾 
<br>
<br>恃宠娇多得自由，骊山举火戏诸侯。
<br>只知一笑倾人国，不觉胡尘满玉楼。
<br>
<br>
<br>
<br>&nbsp;&nbsp; 卷647_106 【咏史诗·金陵】胡曾 
<br>
<br>侯景长驱十万人，可怜梁武坐蒙尘。
<br>生前不得空王力，徒向金田自舍身。
<br>
<br>
<br>
<br>&nbsp;&nbsp; 卷647_107 【咏史诗·洛阳（一作司空图诗）】胡曾 
<br>
<br>石勒童年有战机，洛阳长啸倚门时。
<br>晋朝不是王夷甫，大智何由得预知。
<br>
<br>
<br>
<br>&nbsp;&nbsp; 卷647_108 【咏史诗·番禺】胡曾 
<br>
<br>重冈复岭势崔巍，一卒当关万卒回。
<br>不是大夫多辨说，尉他争肯筑朝台。
<br>
<br>
<br>
<br>&nbsp;&nbsp; 卷647_109 【咏史诗·汨罗】胡曾 
<br>
<br>襄王不用直臣筹，放逐南来泽国秋。
<br>自向波间葬鱼腹，楚人徒倚济川舟。
<br>
<br>
<br>
<br>&nbsp;&nbsp; 卷647_110 【咏史诗·彭泽】胡曾 
<br>
<br>英杰那堪屈下僚，便栽门柳事萧条。
<br>凤凰不共鸡争食，莫怪先生懒折腰。
<br>
<br>
<br>
<br>&nbsp;&nbsp; 卷647_111 【咏史诗·涿鹿】胡曾 
<br>
<br>涿鹿茫茫白草秋，轩辕曾此破蚩尤。
<br>丹霞遥映祠前水，疑是成川血尚流。
<br>
<br>
<br>
<br>&nbsp;&nbsp; 卷647_112 【咏史诗·洞庭】胡曾 
<br>
<br>五月扁舟过洞庭，鱼龙吹浪水云腥。
<br>轩辕黄帝今何在，回首巴山芦叶青。
<br>
<br>
<br>
<br>&nbsp;&nbsp; 卷647_113 【咏史诗·嶓冢】胡曾 
<br>
<br>夏禹崩来一万秋，水从嶓冢至今流。
<br>当时若诉胼胝苦，更使何人别九州。
<br>
<br>
<br>
<br>&nbsp;&nbsp; 卷647_114 【咏史诗·涂山】胡曾 
<br>
<br>大禹涂山御座开，诸侯玉帛走如雷。
<br>防风谩有专车骨，何事兹辰最后来。
<br>
<br>
<br>
<br>&nbsp;&nbsp; 卷647_115 【咏史诗·商郊】胡曾 
<br>
<br>莺啭商郊百草新，殷汤遗迹在荒榛。
<br>谁知继桀为天子，便是当初祝网人。
<br>
<br>
<br>
<br>&nbsp;&nbsp; 卷647_116 【咏史诗·傅岩】胡曾 
<br>
<br>岩前版筑不求伸，方寸那希据要津。
<br>自是武丁安寝夜，一宵宫里梦贤人。
<br>
<br>
<br>
<br>&nbsp;&nbsp; 卷647_117 【咏史诗·钜桥】胡曾 
<br>
<br>积粟成尘竟不开，谁知拒谏剖贤才。
<br>武王兵起无人敌，遂作商郊一聚灰。
<br>
<br>
<br>
<br>&nbsp;&nbsp; 卷647_118 【咏史诗·首阳山】胡曾 
<br>
<br>孤竹夷齐耻战争，望尘遮道请休兵。
<br>首阳山倒为平地，应始无人说姓名。
<br>
<br>
<br>
<br>&nbsp;&nbsp; 卷647_119 【咏史诗·孟津】胡曾 
<br>
<br>秋风飒飒孟津头，立马沙边看水流。
<br>见说武王东渡日，戎衣曾此叱阳侯。
<br>
<br>
<br>
<br>&nbsp;&nbsp; 卷647_120 【咏史诗·流沙】胡曾 
<br>
<br>七雄戈戟乱如麻，四海无人得坐家。
<br>老氏却思天竺住，便将徐甲去流沙。
<br>
<br>
<br>
<br>&nbsp;&nbsp; 卷647_121 【咏史诗·邓城】胡曾 
<br>
<br>邓侯城垒汉江干，自谓深根百世安。
<br>不用三甥谋楚计，临危方觉噬脐难。
<br>
<br>
<br>
<br>&nbsp;&nbsp; 卷647_122 【咏史诗·召陵】胡曾 
<br>
<br>小白匡周入楚郊，楚王雄霸亦咆哮。
<br>不思管仲为谋主，争取言征缩酒茅。
<br>
<br>
<br>
<br>&nbsp;&nbsp; 卷647_123 【咏史诗·绵山】胡曾 
<br>
<br>亲在要君召不来，乱山重叠使空回。
<br>如何坚执尤人意，甘向岩前作死灰。
<br>
<br>
<br>
<br>&nbsp;&nbsp; 卷647_124 【咏史诗·鲁城】胡曾 
<br>
<br>鲁公城阙已丘墟，荒草无由认玉除。
<br>因笑臧孙才智少，东门钟鼓祀鶢鶋。
<br>
<br>
<br>
<br>&nbsp;&nbsp; 卷647_125 【咏史诗·骕骦陂】胡曾 
<br>
<br>行行西至一荒陂，因笑唐公不见机。
<br>莫惜骕骦输令尹，汉东宫阙早时归。
<br>
<br>
<br>
<br>&nbsp;&nbsp; 卷647_126 【咏史诗·夹谷】胡曾 
<br>
<br>夹谷莺啼三月天，野花芳草整相鲜。
<br>来时不见侏儒死，空笑齐人失措年。
<br>
<br>
<br>
<br>&nbsp;&nbsp; 卷647_127 【咏史诗·吴宫】胡曾 
<br>
<br>草长黄池千里馀，归来宗庙已丘墟。
<br>出师不听忠臣谏，徒耻穷泉见子胥。
<br>
<br>
<br>
<br>&nbsp;&nbsp; 卷647_128 【咏史诗·摩笄山】胡曾 
<br>
<br>春草绵绵岱日低，山边立马看摩笄。
<br>黄莺也解追前事，来向夫人死处啼。
<br>
<br>
<br>
<br>&nbsp;&nbsp; 卷647_129 【咏史诗·房陵】胡曾 
<br>
<br>赵王一旦到房陵，国破家亡百恨增。
<br>魂断丛台归不得，夜来明月为谁升。
<br>
<br>
<br>
<br>&nbsp;&nbsp; 卷647_130 【咏史诗·濮水】胡曾 
<br>
<br>青春行役思悠悠，一曲汀蒲濮水流。
<br>正见涂中龟曳尾，令人特地感庄周。
<br>
<br>
<br>
<br>&nbsp;&nbsp; 卷647_131 【咏史诗·柏举】胡曾 
<br>
<br>野田极目草茫茫，吴楚交兵此路傍。
<br>谁料伍员入郢后，大开陵寝挞平王。
<br>
<br>
<br>
<br>&nbsp;&nbsp; 卷647_132 【咏史诗·望夫山】胡曾 
<br>
<br>一上青山便化身，不知何代怨离人。
<br>古来节妇皆销朽，独尔不为泉下尘。
<br>
<br>
<br>
<br>&nbsp;&nbsp; 卷647_133 【咏史诗·金义岭】胡曾 
<br>
<br>凿开山岭引湘波，上去昭回不较多。
<br>无限鹊临桥畔立，适来天道过天河。
<br>
<br>
<br>
<br>&nbsp;&nbsp; 卷647_134 【咏史诗·云云亭】胡曾 
<br>
<br>一上高亭日正晡，青山重叠片云无。
<br>万年松树不知数，若个虬枝是大夫。
<br>
<br>
<br>
<br>&nbsp;&nbsp; 卷647_135 【咏史诗·阿房宫】胡曾 
<br>
<br>新建阿房壁未干，沛公兵已入长安。
<br>帝王苦竭生灵力，大业沙崩固不难。
<br>
<br>
<br>
<br>&nbsp;&nbsp; 卷647_136 【咏史诗·沙丘】胡曾 
<br>
<br>年年游览不曾停，天下山川欲遍经。
<br>堪笑沙丘才过处，銮舆风过鲍鱼腥。
<br>
<br>
<br>
<br>&nbsp;&nbsp; 卷647_137 【咏史诗·咸阳】胡曾 
<br>
<br>一朝阎乐统群凶，二世朝廷扫地空。
<br>唯有渭川流不尽，至今犹绕望夷宫。
<br>
<br>
<br>
<br>&nbsp;&nbsp; 卷647_138 【咏史诗·废丘山】胡曾 
<br>
<br>此水虽非禹凿开，废丘山下重萦回。
<br>莫言只解东流去，曾使章邯自杀来。
<br>
<br>
<br>
<br>&nbsp;&nbsp; 卷647_139 【咏史诗·广武山】胡曾 
<br>
<br>数罪楚师应夺气，底须多论破深艰。
<br>仓皇斗智成何语，遗笑当时广武山。
<br>
<br>
<br>
<br>&nbsp;&nbsp; 卷647_140 【咏史诗·长安】胡曾 
<br>
<br>关东新破项王归，赤帜悠扬日月旗。
<br>从此汉家无敌国，争教彭越受诛夷。
<br>
<br>
<br>
<br>&nbsp;&nbsp; 卷647_141 【咏史诗·鸿门】胡曾 
<br>
<br>项籍鹰扬六合晨，鸿门开宴贺亡秦。
<br>樽前若取谋臣计，岂作阴陵失路人。
<br>
<br>
<br>
<br>&nbsp;&nbsp; 卷647_142 【咏史诗·汉中】胡曾 
<br>
<br>荆棘苍苍汉水湄，将坛烟草覆馀基。
<br>适来投石空江上，犹似龙颜纳谏时。
<br>
<br>
<br>
<br>&nbsp;&nbsp; 卷647_143 【咏史诗·泜水】胡曾 
<br>
<br>韩信经营按镆铘，临戎叱咤有谁加。
<br>犹疑转战逢勍敌，更向军中问左车。
<br>
<br>
<br>
<br>&nbsp;&nbsp; 卷647_144 【咏史诗·云梦】胡曾 
<br>
<br>汉祖听谗不可防，伪游韩信果罹殃。
<br>十处辛苦平天下，何事生擒入帝乡。
<br>
<br>
<br>
<br>&nbsp;&nbsp; 卷647_145 【咏史诗·高阳】胡曾 
<br>
<br>路入高阳感郦生，逢时长揖便论兵。
<br>最怜伏轼东游日，下尽齐王七十城。
<br>
<br>
<br>
<br>&nbsp;&nbsp; 卷647_146 【咏史诗·四皓庙】胡曾 
<br>
<br>四皓忘机饮碧松，石岩云殿隐高踪。
<br>不知俱出龙楼后，多在商山第几重。
<br>
<br>
<br>
<br>&nbsp;&nbsp; 卷647_147 【咏史诗·霸陵】胡曾 
<br>
<br>原头日落雪边云，犹放韩卢逐兔群。
<br>况是四方无事日，霸陵谁识旧将军。
<br>
<br>
<br>
<br>&nbsp;&nbsp; 卷647_148 【咏史诗·昆明池】胡曾 
<br>
<br>欲出昆明万里师，汉皇习战此穿池。
<br>如何一面图攻取，不念生灵气力疲。
<br>
<br>
<br>
<br>&nbsp;&nbsp; 卷647_149 【咏史诗·回中】胡曾 
<br>
<br>武皇无路及昆丘，青鸟西沈陇树秋。
<br>欲问生前躬祀日，几烦龙驾到泾州。
<br>
<br>
<br>
<br>&nbsp;&nbsp; 卷647_150 【咏史诗·东门】胡曾 
<br>
<br>何人知足反田庐，玉管东门饯二疏。
<br>岂是不荣天子禄，后贤那使久闲居。
<br>
<br>
<br>
<br>&nbsp;&nbsp; 卷647_151 【咏史诗·射熊馆】胡曾 
<br>
<br>汉帝荒唐不解忧，大夸田猎废农收。
<br>子云徒献长杨赋，肯念高皇沐雨秋。
<br>
<br>
<br>
<br>&nbsp;&nbsp; 卷647_152 【咏史诗·昆阳】胡曾 
<br>
<br>师克由来在协和，萧王兵马固无多。
<br>谁知大敌昆阳败，却笑前朝困楚歌。
<br>
<br>
<br>
<br>&nbsp;&nbsp; 卷647_153 【咏史诗·七里滩】胡曾 
<br>
<br>七里青滩映碧层，九天星象感严陵。
<br>钓鱼台上无丝竹，不是高人谁解登。
<br>
<br>
<br>
<br>&nbsp;&nbsp; 卷647_154 【咏史诗·颍川】胡曾 
<br>
<br>古贤高尚不争名，行止由来动杳冥。
<br>今日浪为千里客，看花惭上德星亭。
<br>
<br>
<br>
<br>&nbsp;&nbsp; 卷647_155 【咏史诗·江夏】胡曾 
<br>
<br>黄祖才非长者俦，祢衡珠碎此江头。
<br>今来鹦鹉洲边过，惟有无情碧水流。
<br>
<br>
<br>
<br>&nbsp;&nbsp; 卷647_156 【咏史诗·官渡】胡曾 
<br>
<br>本初屈指定中华，官渡相持勒虎牙。
<br>若使许攸财用足，山河争得属曹家。
<br>
<br>
<br>
<br>&nbsp;&nbsp; 卷647_157 【咏史诗·灞岸】胡曾 
<br>
<br>长安城外白云秋，萧索悲风灞水流。
<br>因想汉朝离乱日，仲宣从此向荆州。
<br>
<br>
<br>
<br>&nbsp;&nbsp; 卷647_158 【咏史诗·濡须桥】胡曾 
<br>
<br>徒向濡须欲受降，英雄才略独无双。
<br>天心不与金陵便，高步何由得渡江。
<br>
<br>
<br>
<br>&nbsp;&nbsp; 卷647_159 【咏史诗·豫州】胡曾 
<br>
<br>策马行行到豫州，祖生寂寞水空流。
<br>当时更有三年寿，石勒寻为关下囚。
<br>
<br>
<br>
<br>&nbsp;&nbsp; 卷647_160 【咏史诗·八公山】胡曾 
<br>
<br>苻坚举国出西秦，东晋危如累卵晨。
<br>谁料此山诸草木，尽能排难化为人。
<br>
<br>
<br>
<br>&nbsp;&nbsp; 卷647_161 【咏史诗·下第】胡曾 
<br>
<br>翰苑何时休嫁女，文昌早晚罢生儿。
<br>上林新桂年年发，不许平人折一枝。
<br>
<br>
<br>
<br>&nbsp;&nbsp; 卷647_162 【咏史诗·赠薛涛（一作王建诗）】胡曾 
<br>
<br>万里桥边女校书，枇杷花下闭门居。
<br>扫眉才子知多少，管领春风总不如。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷648_1 【采莲】方干 
<br>
<br>采莲女儿避残热，隔夜相期侵早发。指剥春葱腕似雪， 
<br>画桡轻拨蒲根月。兰舟尺速有输赢，先到河湾赌何物。 
<br>才到河湾分首去，散在花间不知处。
<br>
<br>
<br>&nbsp;&nbsp; 卷648_2 【寄李频】方干 
<br>
<br>众木又摇落，望群还不还。轩车在何处，雨雪满前山。 
<br>思苦文星动，乡遥钓渚闲。明年见名姓，唯我独何颜。
<br>
<br>
<br>
<br>&nbsp;&nbsp; 卷648_3 【东溪别业寄吉州段郎中】方干 
<br>
<br>前山含远翠，罗列在窗中。尽日人不到，一尊谁与同。 
<br>凉随莲叶雨，暑避柳条风。岂分长岑寂，明时有至公。
<br>
<br>
<br>
<br>&nbsp;&nbsp; 卷648_4 【怀州客舍】方干 
<br>
<br>误饮覃怀酒，谁知滞去程。朝昏太行色，坐卧沁河声。 
<br>白道穿秦甸，严鼙似戍城。邻鸡莫相促，游子自晨征。
<br>
<br>
<br>
<br>&nbsp;&nbsp; 卷648_5 【中路寄喻凫先辈】方干 
<br>
<br>求名如未遂，白首亦难归。送我尊前酒，典君身上衣。 
<br>寒芜随楚尽，落叶渡淮稀。莫叹干时晚，前心岂便非。
<br>
<br>
<br>
<br>&nbsp;&nbsp; 卷648_6 【送赵明府还北】方干 
<br>
<br>故园终不住，剑鹤在扁舟。尽室无馀俸，还家得白头。 
<br>钟催吴岫晓，月绕渭河流。曾是栖安邑，恩期异日酬。
<br>
<br>
<br>
<br>&nbsp;&nbsp; 卷648_7 【过朱协律故山】方干 
<br>
<br>地下无馀恨，人间得盛名。残篇续大雅，稚子托诸生。 
<br>度日山空暮，缘溪鹤自鸣。难收故交意，寒笛一声声。
<br>
<br>
<br>
<br>&nbsp;&nbsp; 卷648_8 【途中寄刘沆（一作寄朱特）】方干 
<br>
<br>登车误相远，谈笑亦何因。路入潇湘树，书随巴蜀人。 
<br>敛衣寒犯雪，倾箧病看春。莫负髫年志，清朝作献臣。
<br>
<br>
<br>
<br>&nbsp;&nbsp; 卷648_9 【送班主簿入谒荆南韦常侍（一作卢尚书）】方干 
<br>
<br>束书成远去，还计莫经春。倒箧唯求醉，登舟自笑贫。 
<br>波移彭蠡月，树没汉陵人。试吏曾趋府，旌幢自可亲。
<br>
<br>
<br>
<br>&nbsp;&nbsp; 卷648_10 【夏日登灵隐寺后峰】方干 
<br>
<br>绝顶无烦暑，登临三伏中。深萝难透日，乔木更含风。 
<br>山叠云霞际，川倾世界东。那知兹夕兴，不与古人同。
<br>
<br>
<br>
<br>&nbsp;&nbsp; 卷648_11 【听新蝉寄张昼】方干 
<br>
<br>细声频断续，审听亦难分。仿佛应移处，从容却不闻。 
<br>兰栖朝咽露，树隐暝吟云。莫遣乡愁起，吾怀只是君。
<br>
<br>
<br>
<br>&nbsp;&nbsp; 卷648_12 【送喻坦之下第还江东】方干 
<br>
<br>文战偶未胜，无令移壮心。风尘辞帝里，舟楫到家林。 
<br>过楚寒方尽，浮淮月正沈。持杯话来日，不听洞庭砧。
<br>
<br>
<br>
<br>&nbsp;&nbsp; 卷648_13 【送姚舒下第游蜀】方干 
<br>
<br>蜀路何迢递，怜君独去游。风烟连北虏，山水似东瓯。 
<br>九折盘荒坂，重江绕汉州。临邛一壶酒，能遣长卿愁。
<br>
<br>
<br>
<br>&nbsp;&nbsp; 卷648_14 【旅次钱塘】方干 
<br>
<br>此地似乡国，堪为朝夕吟。云藏吴相庙，树引越山禽。 
<br>潮落海人散，钟迟秋寺深。我来无旧识，谁见寂寥心。
<br>
<br>
<br>
<br>&nbsp;&nbsp; 卷648_15 【别喻凫】方干 
<br>
<br>知心似古人，岁久分弥亲。离别波涛阔，留连槐柳新。 
<br>蟆陵寒贳酒，渔浦夜垂纶。自此星居后，音书岂厌频。
<br>
<br>
<br>
<br>&nbsp;&nbsp; 卷648_16 【送相里烛】方干 
<br>
<br>相逢未作期，相送定何之。不得长年少，那堪远别离。 
<br>泛湖乘月早，践雪过山迟。永望多时立，翻如在梦思。
<br>
<br>
<br>
<br>&nbsp;&nbsp; 卷648_17 【君不来】方干 
<br>
<br>闲花未零落，心绪已纷纷。久客无人见，新禽何处闻。 
<br>舟随一水远，路出万山分。夜月生愁望，孤光必照君。
<br>
<br>
<br>
<br>&nbsp;&nbsp; 卷648_18 【将谒商州吕郎中，道出楚州，留献章中丞】方干 
<br>
<br>江流盘复直，浮棹出家林。商洛路犹远，山阳春已深。 
<br>青云应有望，白发未相侵。才小知难荐，终劳许郭心。
<br>
<br>
<br>
<br>&nbsp;&nbsp; 卷648_19 【金州客舍】方干 
<br>
<br>卷箔群峰暮，萧条未掩关。江流嶓冢雨，路入汉家山。 
<br>落叶欹眠后，孤砧倚望间。此情偏耐醉，难遣酒罍闲。
<br>
<br>
<br>
<br>&nbsp;&nbsp; 卷648_20 【途中逢孙辂因得李频消息】方干 
<br>
<br>灞上寒仍在，柔条亦自新。山河虽度腊，雨雪未知春。 
<br>正忆同袍者，堪逢共国人。衔杯益无语，与尔转相亲。
<br>
<br>
<br>
<br>&nbsp;&nbsp; 卷648_21 【送从兄郜（一作韦郜，一作途中别孙璐）】方干 
<br>
<br>道路本无限，又应何处逢。流年莫虚掷，华发不相容。 
<br>野渡波摇月，空城雨翳钟。此心随去马，迢递过千峰。
<br>
<br>
<br>
<br>&nbsp;&nbsp; 卷648_22 【送许温（一作浑）】方干 
<br>
<br>壮岁分罙切，少年心正同。当闻千里去，难遣一尊空。 
<br>翳烛蒹葭雨，吹帆橘柚风。明年见亲族，尽集在怀中。
<br>
<br>
<br>
<br>&nbsp;&nbsp; 卷648_23 【镜中别业二首（一作镜湖西岛闲居）】方干 
<br>
<br>寒山压镜心，此处是家林。梁燕窥春醉，岩猿学夜吟。 
<br>云连平地起，月向白波沈。犹自闻钟角，栖身可在深。
<br>
<br>世人如不容，吾自纵天慵。落叶凭风扫，香粳倩水舂。 
<br>花期连郭雾，雪夜隔湖钟。身外无能事，头宜白此峰。
<br>
<br>
<br>
<br>&nbsp;&nbsp; 卷648_24 【经周处士故居】方干 
<br>
<br>愁吟与独行，何事不伤情。久立钓鱼处，唯闻啼鸟声。 
<br>山蔬和草嫩，海树入篱生。吾在兹溪上，怀君恨不平。
<br>
<br>
<br>
<br>&nbsp;&nbsp; 卷648_25 【赠喻凫】方干 
<br>
<br>所得非众语，众人那得知。才吟五字句，又白几茎髭。 
<br>月阁欹眠夜，霜轩正坐时。沈思心更苦，恐作满头丝。
<br>
<br>
<br>
<br>&nbsp;&nbsp; 卷648_26 【早发洞庭】方干 
<br>
<br>长天接广泽，二气共含秋。举目无平地，何心恋直钩。 
<br>孤钟鸣大岸，片月落中流。却忆鸱夷子，当时此泛舟。
<br>
<br>
<br>
<br>&nbsp;&nbsp; 卷648_27 【贻钱塘县路明府】方干 
<br>
<br>志业不得力，到今犹苦吟。吟成五字句，用破一生心。 
<br>世路屈声远，寒溪怨气深。前贤多晚达，莫怕鬓霜侵。
<br>
<br>
<br>
<br>&nbsp;&nbsp; 卷648_28 【湖上言事寄长城喻明府】方干 
<br>
<br>吟霜与卧云，此兴亦甘贫。吹箭落翠羽，垂丝牵锦鳞。 
<br>满湖风撼月，半日雨藏春。却笑萦簪组，劳心字远人。
<br>
<br>
<br>
<br>&nbsp;&nbsp; 卷648_29 【涵碧亭（洋州于中丞宰东阳日置）】方干 
<br>
<br>高低竹杂松，积翠复留风。路极阴溪里，寒生暑气中。 
<br>闲云低覆草，片水静涵空。方见洋源牧，心侔造化功。
<br>
<br>
<br>
<br>&nbsp;&nbsp; 卷648_30 【除夜】方干 
<br>
<br>永怀难自问，此夕众愁兴。晓韵侵春角，寒光隔岁灯。 
<br>心燃一寸火，泪结两行冰。煦育诚非远，阳和又欲升。
<br>
<br>
<br>
<br>&nbsp;&nbsp; 卷648_31 【赠许牍山人】方干 
<br>
<br>才子醉更逸，一吟倾一觞。支颐忍有得，摇笔便成章。 
<br>王粲实可重，祢衡争不狂。何时应会面，梦里是潇湘。
<br>
<br>
<br>
<br>&nbsp;&nbsp; 卷648_32 【赠功成将】方干 
<br>
<br>定难在明略，何曾劳战争。飞书谕强寇，计日下重城。 
<br>深雪移军夜，寒笳出塞情。苦心殊易老，新发早年生。
<br>
<br>
<br>
<br>&nbsp;&nbsp; 卷648_33 【白艾原客】方干 
<br>
<br>原上桑柘瘦，再来还见贫。沧州几年隐，白发一茎新。 
<br>败叶平空堑，残阳满近邻。闲言说知己，半是学禅人。
<br>
<br>
<br>
<br>&nbsp;&nbsp; 卷648_34 【朔管】方干 
<br>
<br>寥寥落何处，一夜过胡天。送苦秋风外，吹愁白发边。 
<br>望乡皆下泪，久戍尽休眠。寂寞空沙晓，开眸片月悬。
<br>
<br>
<br>
<br>&nbsp;&nbsp; 卷648_35 【忆故山】方干 
<br>
<br>旧山长系念，终日卧边亭。道路知已远，梦魂空再经。 
<br>秋泉凉好引，乳鹤静宜听。独上高楼望，蓬身且未宁。
<br>
<br>
<br>
<br>&nbsp;&nbsp; 卷648_36 【冬夜泊僧舍】方干 
<br>
<br>江东寒近腊，野寺水天昏。无酒能消夜，随僧早闭门。 
<br>照墙灯焰细，著瓦雨声繁。漂泊仍千里，清吟欲断魂。
<br>
<br>
<br>
<br>&nbsp;&nbsp; 卷648_37 【新秋独夜寄戴叔伦】方干 
<br>
<br>遥夜独不卧，寂寥庭户中。河明五陵上，月满九门东。 
<br>万里亲朋散，故园沧海空。归怀正南望，此夕起秋风。
<br>
<br>
<br>
<br>&nbsp;&nbsp; 卷648_38 【送沛县司马丞之任】方干 
<br>
<br>举酒一相劝，逢春聊尽欢。羁游故交少，远别后期难。 
<br>路上野花发，雨中青草寒。悠悠两都梦，小沛与长安。
<br>
<br>
<br>
<br>&nbsp;&nbsp; 卷648_39 【送卢评事东归（一作戴叔伦诗，题云送友人东归）】方干 
<br>
<br>万里杨柳色，出关随故人。轻烟覆流水，落日照行尘。 
<br>积梦江湖阔，忆家兄弟贫。裴回灞亭上，不语共伤春。
<br>
<br>
<br>
<br>&nbsp;&nbsp; 卷648_40 【清明日送邓芮还乡（一作戴叔伦诗）】方干 
<br>
<br>钟鼓喧离室，车徒促夜装。晓榆新变火，轻柳暗飞霜。 
<br>转镜看华发，传杯话故乡。每嫌儿女泪，今日自沾裳。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷649_1 【送崔拾遗出使江东】方干 
<br>
<br>九门思谏诤，万里采风谣。关外逢秋月，天涯过晚潮。 
<br>雁飞云杳杳，木落浦萧萧。空怨他乡别，回舟暮寂寥。
<br>
<br>
<br>&nbsp;&nbsp; 卷649_2 【重阳日送洛阳李丞之任】方干 
<br>
<br>为文通绝境，从宦及良辰。洛下知名早，腰边结绶新。 
<br>且倾浮菊酒，聊拂染衣尘。独恨沧州侣，愁来别故人。
<br>
<br>
<br>
<br>&nbsp;&nbsp; 卷649_3 【江州送李侍御归东洛】方干 
<br>
<br>独乘骢马去，不并旅人还。中外名卿贵，田园高步闲。 
<br>暮春经楚县，新月上淮山。道路空瞻望，轩车不敢攀。
<br>
<br>
<br>
<br>&nbsp;&nbsp; 卷649_4 【送郭太祝归江东】方干 
<br>
<br>乡人去欲尽，北雁又南飞。京洛风尘久，江淮音信稀。 
<br>旧山知独往，一醉莫相违。未得解羁旅，无劳问是非。
<br>
<br>
<br>
<br>&nbsp;&nbsp; 卷649_5 【送李恬及第后还贝州】方干 
<br>
<br>成名年少日，就业圣人书。擢桂谁相比，籝金已不如。 
<br>东城送归客，秋日待征车。若到清潭畔，儒风变里闾。
<br>
<br>
<br>
<br>&nbsp;&nbsp; 卷649_6 【收两京后还上都兼访一二亲故】方干 
<br>
<br>离堂千里客，归骑五陵人。路转函关晚，烟开上苑新。 
<br>天涯将野服，阙下见乡亲。问得存亡事，裁诗寄海滨。
<br>
<br>
<br>
<br>&nbsp;&nbsp; 卷649_7 【送汶上王明府之任】方干 
<br>
<br>何时到故乡，归去佩铜章。亲友移家尽，闾阎百战伤。 
<br>背关馀草木，出塞足风霜。遗老应相贺，知君不下堂。
<br>
<br>
<br>
<br>&nbsp;&nbsp; 卷649_8 【湖南使院遣情送江夏贺侍郎】方干 
<br>
<br>云雨一消散，悠悠关复河。俱从泛舟役，遂隔洞庭波。 
<br>楚水去不尽，秋风今更过。无由得相见，却恨寄书多。
<br>
<br>
<br>
<br>&nbsp;&nbsp; 卷649_9 【过申州作】方干 
<br>
<br>万人曾死战，几户免刀兵。井邑初安堵，儿童未长成。 
<br>凉风吹古木，野火烧残营。寥落千馀里，山高水复清。
<br>
<br>
<br>
<br>&nbsp;&nbsp; 卷649_10 【汝南过访田评事】方干 
<br>
<br>移家近汉阴，不复问华簪。买酒宜城远，烧田梦泽深。 
<br>暮山逢鸟入，寒水见鱼沈。与物皆无累，终年惬本心。
<br>
<br>
<br>
<br>&nbsp;&nbsp; 卷649_11 【送道上人游方】方干 
<br>
<br>律仪通外学，诗思入玄关。烟景随人别，风姿与物闲。 
<br>贯花留静室，咒水度空山。谁识浮云意，悠悠天地间。
<br>
<br>
<br>
<br>&nbsp;&nbsp; 卷649_12 【送饶州王司法之任兼寄朱处士】方干 
<br>
<br>莫辞还作吏，且喜速回车。留醉悲残岁，含情寄远书。 
<br>共看衰老近，转觉宦名虚。遥想清溪畔，幽人得自如。
<br>
<br>
<br>
<br>&nbsp;&nbsp; 卷649_13 【詹碏山居】方干 
<br>
<br>爱此栖心静，风尘路已赊。十馀茎野竹，一两树山花。 
<br>绕石开泉细，穿罗引径斜。无人会幽意，来往在烟霞。
<br>
<br>
<br>
<br>&nbsp;&nbsp; 卷649_14 【晓角】方干 
<br>
<br>画角吹残月，寒声发戍楼。立霜嘶马怨，攒碛泣兵愁。 
<br>燕雁鸣云畔，胡风冷草头。罢闻三会后，天迥晓星流。
<br>
<br>
<br>
<br>&nbsp;&nbsp; 卷649_15 【冬日】方干 
<br>
<br>烧火掩关坐，穷居客访稀。冻云愁暮色，寒日淡斜晖。 
<br>穿牖竹风满，绕庭云叶飞。已嗟周一岁，羁寓尚何依。
<br>
<br>
<br>
<br>&nbsp;&nbsp; 卷649_16 【残秋送友】方干 
<br>
<br>早为千里别，况复是秋残。木叶怨先老，江云愁暮寒。 
<br>交情如水淡，离酒泛杯宽。料想还家后，休吟行路难。
<br>
<br>
<br>
<br>&nbsp;&nbsp; 卷649_17 【客行】方干 
<br>
<br>藕叶缀为衣，东西泣路岐。乡心日落后，身计酒醒时。 
<br>触目多添感，凝情足所思。羁愁难尽遣，行坐一低眉。
<br>
<br>
<br>
<br>&nbsp;&nbsp; 卷649_18 【秋夜】方干 
<br>
<br>度鸿惊睡醒，欹枕已三更。梦破寂寥思，灯残零落明。 
<br>空窗闲月色，幽壁静虫声。况是离乡久，依然无限情。
<br>
<br>
<br>
<br>&nbsp;&nbsp; 卷649_19 【新月】方干 
<br>
<br>入夜天西见，蛾眉冷素光。潭鱼惊钓落，云雁怯弓张。 
<br>隐隐临珠箔，微微上粉墙。更怜三五夕，仙桂满轮芳。
<br>
<br>
<br>
<br>&nbsp;&nbsp; 卷649_20 【滁上怀周贺】方干 
<br>
<br>就枕忽不寐，孤怀兴叹初。南谯收旧历，上苑绝来书。 
<br>暝雪细声积，晨钟寒韵疏。侯门昔弹铗，曾共食江鱼。
<br>
<br>
<br>
<br>&nbsp;&nbsp; 卷649_21 【寄石湓清越上人】方干 
<br>
<br>寺处唯高僻，云生石枕前。静吟因得句，独夜不妨禅。 
<br>窗接停猿树，岩飞浴鹤泉。相思有书札，俱倩猎人传。
<br>
<br>
<br>
<br>&nbsp;&nbsp; 卷649_22 【陈式水墨山水】方干 
<br>
<br>造化有功力，平分归笔端。溪如冰后听，山似烧来看。 
<br>立意雪髯出，支颐烟汗干。世间从尔后，应觉致名难。
<br>
<br>
<br>
<br>&nbsp;&nbsp; 卷649_23 【陈秀才亭际木兰】方干 
<br>
<br>昔见初栽日，今逢成树时。存思心更感，绕看步还迟。 
<br>蝶舞摇风蕊，莺啼含露枝。裴回不忍去，应与醉相宜。
<br>
<br>
<br>
<br>&nbsp;&nbsp; 卷649_24 【赠镜公（一作旅次钱塘）】方干 
<br>
<br>幽独度遥夜，夜清神更闲。高风吹越树，细露湿湖山。 
<br>月皎微吟后，钟鸣不寐间。如教累簪组，此兴岂相关。
<br>
<br>
<br>
<br>&nbsp;&nbsp; 卷649_25 【登雪窦僧家（一作书窦云禅者壁）】方干 
<br>
<br>登寺寻盘道，人烟远更微。石窗秋见海，山霭暮侵衣。 
<br>众木随僧老，高泉尽日飞。谁能厌轩冕，来此便忘机。
<br>
<br>
<br>
<br>&nbsp;&nbsp; 卷649_26 【途中逢进士许巢】方干 
<br>
<br>声望去已远，门人无不知。义行相识处，贫过少年时。 
<br>妨寐夜吟苦，爱闲身达迟。难求似君者，我去更逢谁。
<br>
<br>
<br>
<br>&nbsp;&nbsp; 卷649_27 【赠玛瑙山禅者（一作赠玛瑙禅师归京）】方干 
<br>
<br>芿草不停兽，因师山更灵。村林朝乞食，风雨夜开扃。 
<br>井味兼松粉，云根着净瓶。尘劳如醉梦，对此暂能醒。
<br>
<br>
<br>
<br>&nbsp;&nbsp; 卷649_28 【酬故人陈乂都】方干 
<br>
<br>远别那无梦，重游自有期。半年乡信到，两地赤心知。 
<br>坐久吟移调，更长砚结凘。文人才力薄，终怕阿戎欺。
<br>
<br>
<br>
<br>&nbsp;&nbsp; 卷649_29 【闰春】方干 
<br>
<br>幂幂复苍苍，微和傍早阳。前春寒已尽，待闰日犹长。 
<br>柳变虽因雨，花迟岂为霜。自兹延圣历，谁不驻年光。
<br>
<br>
<br>
<br>&nbsp;&nbsp; 卷649_30 【方著作画竹】方干 
<br>
<br>叠叶与高节，俱从毫末生。流传千古誉，研炼十年情。 
<br>向月本无影，临风疑有声。吾家钓台畔，似此两三茎。
<br>
<br>
<br>
<br>&nbsp;&nbsp; 卷649_31 【题友人山花】方干 
<br>
<br>平明方发尽，为待好风吹。不见移来日，先愁落去时。 
<br>浓香薰叠叶，繁朵压卑枝。坐看皆终夕，游蜂似有期。
<br>
<br>
<br>
<br>&nbsp;&nbsp; 卷649_32 【赠诗僧怀静】方干 
<br>
<br>几生馀习在，时复作微吟。坐夏莓苔合，行禅桧柏深。 
<br>入山成白首，学道是初心。心地不移变，徒云寒暑侵。
<br>
<br>
<br>
<br>&nbsp;&nbsp; 卷649_33 【赠许牍秀才】方干 
<br>
<br>理论与妙用，皆从人外来。山河澄正气，雪月助宏才。 
<br>傲世寄渔艇，藏名归酒杯。升沈在方寸，即恐起风雷。
<br>
<br>
<br>
<br>&nbsp;&nbsp; 卷649_34 【送于丹】方干 
<br>
<br>至业是至宝，莫过心自知。时情如甚畅，天道即无私。 
<br>入洛霜霰苦，离家兰菊衰。焚舟不回顾，薄暮又何之。
<br>
<br>
<br>
<br>&nbsp;&nbsp; 卷649_35 【送人游日本国】方干 
<br>
<br>苍茫大荒外，风教即难知。连夜扬帆去，经年到岸迟。 
<br>波涛含左界，星斗定东维。或有归风便，当为相见期。
<br>
<br>
<br>
<br>&nbsp;&nbsp; 卷649_36 【东溪言事寄于丹】方干 
<br>
<br>日月昼夜转，年光难驻留。轩窗才过雨，枕簟即知秋。 
<br>草际鸟行出，溪中虹影收。唯君壮心在，应笑卧沧洲。
<br>
<br>
<br>
<br>&nbsp;&nbsp; 卷649_37 【暮发七里滩夜泊严光台下】方干 
<br>
<br>一瞬即七里，箭驰犹是难。樯边走岚翠，枕底失风湍。 
<br>但讶猿鸟定，不知霜月寒。前贤竟何益，此地误垂竿。
<br>
<br>
<br>
<br>&nbsp;&nbsp; 卷649_38 【处州洞溪】方干 
<br>
<br>气象四时清，无人画得成。众山寒叠翠，两派绿分声。 
<br>坐月何曾夜，听松不似晴。混元融结后，便有此溪名。
<br>
<br>
<br>
<br>&nbsp;&nbsp; 卷649_39 【称心寺中岛】方干 
<br>
<br>水木深不极，似将星汉连。中州唯此地，上界别无天。 
<br>雪折停猿树，花藏浴鹤泉。师为终老意，日日复年年。
<br>
<br>
<br>
<br>&nbsp;&nbsp; 卷649_40 【岁晚苦寒】方干 
<br>
<br>地气寒不畅，严风无定时。挑灯青烬少，呵笔尺书迟。 
<br>白兔没已久，晨鸡僵未知。伫看开圣历，喧煦立为期。
<br>
<br>
<br>
<br>&nbsp;&nbsp; 卷649_41 【杜鹃花】方干 
<br>
<br>未问移栽日，先愁落地时。疏中从间叶，密处莫烧枝。 
<br>郢客教谁探，胡蜂是自知。周回两三步，常有醉乡期。
<br>
<br>
<br>
<br>&nbsp;&nbsp; 卷649_42 【山中】方干 
<br>
<br>散拙亦自遂，粗将猿鸟同。飞泉高泻月，独树迥含风。 
<br>果落盘盂上，云生箧笥中。未甘明圣日，终作钓渔翁。
<br>
<br>
<br>
<br>&nbsp;&nbsp; 卷649_43 【路支使小池】方干 
<br>
<br>儿童戏穿凿，咫尺见津涯。藓岸和纤草，松泉溅浅沙。 
<br>光含半床月，影入一枝花。到此无醒日，当时有习家。
<br>
<br>
<br>
<br>&nbsp;&nbsp; 卷649_44 【清源标公】方干 
<br>
<br>师为众人重，始得众人师。年到白头日，行如新戒时。 
<br>瓶添放鱼涧，窗迥袅猿枝。此地堪终老，迷痴自不知。
<br>
<br>
<br>
<br>&nbsp;&nbsp; 卷649_45 【题雪窦禅师壁（一作赠雪窦峰禅师）】方干 
<br>
<br>飞泉溅禅石，瓶注亦生苔。海上山不浅，天边人自来。 
<br>长年随桧柏，独夜任风雷。猎者闻疏磬，知师入定回。
<br>
<br>
<br>
<br>&nbsp;&nbsp; 卷649_46 【重寄金山寺僧】方干 
<br>
<br>风涛匝山寺，磬韵达渔船。此处别师久，远怀无信传。 
<br>月华妨静烛，鸟语答幽禅。已见如如理，灰心应不然。
<br>
<br>
<br>
<br>&nbsp;&nbsp; 卷649_47 【哭胡珪】方干 
<br>
<br>才高登上第，孝极殁庐茔。一命何无定，片言徒有声。 
<br>故园花自发，新冢月初明。寂寞重泉里，岂知春物荣。
<br>
<br>
<br>
<br>&nbsp;&nbsp; 卷649_48 【与清溪赵明府】方干 
<br>
<br>清规暂趋府，独立与谁亲。遂性无非酒，求闲却爱贫。 
<br>林泉应入梦，印绶莫留人。王事闻多暇，吟来几首新。
<br>
<br>
<br>
<br>&nbsp;&nbsp; 卷649_49 【送剡县陈永秩满归越】方干 
<br>
<br>俸禄三年后，程途一月间。舟中非客路，镜里是家山。 
<br>密雪沾行袂，离杯变别颜。古人唯贺满，今挈解由还。
<br>
<br>
<br>
<br>&nbsp;&nbsp; 卷649_50 【示乡叟】方干 
<br>
<br>暮齿甘衰谢，逢人惜别离。青山前代业，老树此身移。 
<br>买药将衣尽，寻方见字迟。如何镊残鬓，览镜变成丝。
<br>
<br>
<br>
<br>&nbsp;&nbsp; 卷649_51 【游竹林寺】方干 
<br>
<br>得路到深寺，幽虚曾识名。藓浓阴砌古，烟起暮香生。 
<br>曙月落松翠，石泉流梵声。闻僧说真理，烦恼自然轻。
<br>
<br>
<br>
<br>&nbsp;&nbsp; 卷649_52 【陆处士别业】方干 
<br>
<br>问道远相访，无人觉路长。夜深回钓楫，月影出书床。 
<br>蝉噪蓼花发，禽来山果香。多时欲归去，西望又斜阳。
<br>
<br>
<br>
<br>&nbsp;&nbsp; 卷649_53 【赠中岳僧】方干 
<br>
<br>坐来丛木大，谁见入岩年。多病长留药，无忧亦是禅。 
<br>支床移片石，舂粟引高泉。尽愿求心法，逢谁即拟传。
<br>
<br>
<br>
<br>&nbsp;&nbsp; 卷649_54 【寄普州贾司仓岛】方干 
<br>
<br>乱山重复叠，何路访先生。岂料多才者，空垂不世名。 
<br>闲曹犹得醉，薄俸亦胜耕。莫问吟诗石，年年芳草平。
<br>
<br>
<br>
<br>&nbsp;&nbsp; 卷649_55 【送镜空上人游江南】方干 
<br>
<br>去住如云鹤，飘然不可留。何山逢后夏，一食在孤舟。 
<br>细雨莲塘晚，疏蝉橘岸秋。应怀旧溪月，夜过石窗流。
<br>
<br>
<br>
<br>&nbsp;&nbsp; 卷649_56 【新正】方干 
<br>
<br>荜门惆怅内，时节暗来频。每见新正雪，长思故国春。 
<br>云西斜去雁，江上未归人。又一年为客，何媒得到秦。
<br>
<br>
<br>
<br>&nbsp;&nbsp; 卷649_57 【夜听步虚】方干 
<br>
<br>寂寂永宫里，天师朝礼声。步虚闻一曲，浑欲到三清。 
<br>瑞草秋风起，仙阶夜月明。多年远尘意，此地欲铺平。
<br>
<br>
<br>
<br>&nbsp;&nbsp; 卷649_58 【题碧溪山禅老（一作赠鹤隐寺僧）】方干 
<br>
<br>师步有云随，师情唯鹤知。萝迷收朮路，雪隔出溪时。 
<br>竹狖窥沙井，岩禽停桧枝。由来傲卿相，卧稳答书迟。
<br>
<br>
<br>
<br>&nbsp;&nbsp; 卷649_59 【寒食宿先天寺无可上人房】方干 
<br>
<br>双扉桧下开，寄宿石房苔。幡北灯花动，城西雪霰来。 
<br>收棋想云梦，罢茗议天台。同忆前年腊，师初白阁回。
<br>
<br>
<br>
<br>&nbsp;&nbsp; 卷649_60 【中秋月】方干 
<br>
<br>凉霄烟霭外，三五玉蟾秋。列野星辰正，当空鬼魅愁。 
<br>泉澄寒魄莹，露滴冷光浮。未折青青桂，吟看不忍休。
<br>
<br>
<br>
<br>&nbsp;&nbsp; 卷649_61 【暮冬书怀呈友人（一作喻凫诗）】方干 
<br>
<br>空为梁甫吟，谁竟是知音。风雪生寒夜，乡园来旧心。 
<br>沧江孤棹迥，白阁一钟深。君子久忘我，此怀甘自沈。
<br>
<br>
<br>
<br>&nbsp;&nbsp; 卷649_62 【赠江南僧】方干 
<br>
<br>忘机室亦空，禅与沃州同。唯有半庭竹，能生竟日风。 
<br>思山海月上，出定印香终。继后传衣者，还须立雪中。
<br>
<br>
<br>
<br>&nbsp;&nbsp; 卷649_63 【柳】方干 
<br>
<br>摇曳惹风吹，临堤软胜丝。态浓谁为识，力弱自难持。 
<br>学舞枝翻袖，呈妆叶展眉。如何一攀折，怀友又题诗。
<br>
<br>
<br>
<br>&nbsp;&nbsp; 卷649_64 【送姚合员外赴金州】方干 
<br>
<br>受诏从华省，开旗发帝州。野烟新驿曙，残照古山秋。 
<br>树势连巴没，江声入楚流。唯应化行后，吟句上闲楼。
<br>
<br>
<br>
<br>&nbsp;&nbsp; 卷649_65 【送江阴霍明府之任】方干 
<br>
<br>遥遥去舸新，浸郭苇兼蘋。树列巢滩鹤，乡多钓浦人。 
<br>虹分阳羡雨，浪隔广陵春。知竟三年秩，琴书外是贫。
<br>
<br>
<br>
<br>&nbsp;&nbsp; 卷649_66 【送友及第归浙东】方干 
<br>
<br>南行无俗侣，秋雁与寒云。野趣自多惬，乡名人共闻。 
<br>吴山中路断，浙水半江分。此地登临惯，摅情一送君。
<br>
<br>
<br>
<br>&nbsp;&nbsp; 卷649_67 【山中即事】方干 
<br>
<br>趋世非身事，山中适性情。野花多异色，幽鸟少凡声。 
<br>树影搜凉卧，苔光破碧行。闲寻采药处，仙路渐分明。
<br>
<br>
<br>
<br>&nbsp;&nbsp; 卷649_68 【过黄州作】方干 
<br>
<br>弭节齐安郡，孤城百战残。傍村林有虎，带郭县无官。 
<br>暮角梅花怨，清江桂影寒。黍离缘底事，撩我起长叹。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
