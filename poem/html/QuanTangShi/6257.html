<HTML>
<HEAD>
<TITLE>全唐诗 卷872-875 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷872-875</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷872-875</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6257"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷872-875')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷872-875]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷872_1 【广州三樵歌】无名氏 
<br>
<br>奉敕追三樵，随侯傍道走。回头语李郎，唤取尔朱九。
<br>
<br>
<br>&nbsp;&nbsp; 卷872_2 【三御史咏】无名氏 
<br>
<br>韦子凝而密，任生直且狂。可怜元福庆，也学坐凝床。
<br>
<br>
<br>
<br>&nbsp;&nbsp; 卷872_3 【台中里行咏】无名氏 
<br>
<br>柱下虽为史，台中未是官。何时闻必也，早晚见任端。
<br>
<br>
<br>
<br>&nbsp;&nbsp; 卷872_4 【讥裴休】无名氏 
<br>
<br>赵氏儿皆尼氏女，师翁儿即晋公儿。
<br>却教术士难推算，胎月分张与阿谁。
<br>
<br>
<br>
<br>&nbsp;&nbsp; 卷872_5 【嘲四相（宣宗时曹确、杨收、徐商、路岩同秉政）】无名氏 
<br>
<br>确确无馀事，钱财总被收。商人都不管，货赂几时休。
<br>
<br>
<br>
<br>&nbsp;&nbsp; 卷872_6 【放榜诗（太和八年放榜，进士多贫士）】无名氏 
<br>
<br>乞儿还有大通年，三十三人碗杖全。
<br>薛庶准前骑瘦马，范酂依旧盖番毡。
<br>
<br>
<br>
<br>&nbsp;&nbsp; 卷872_7 【改魏扶诗】无名氏 
<br>
<br>叶落满庭阴，朱门试院深。昔年辛苦地，今日负前心。
<br>
<br>
<br>
<br>&nbsp;&nbsp; 卷872_8 【嘲举子骑驴】无名氏 
<br>
<br>今年敕下尽骑驴，短轴长鞦满九衢。
<br>清瘦儿郎犹自可，就中愁杀郑昌图。
<br>
<br>
<br>
<br>&nbsp;&nbsp; 卷872_9 【嘲崔垂休】无名氏 
<br>
<br>慈恩塔下亲泥壁，滑腻光华玉不如。
<br>何事博陵崔四十，金陵腿上逞欧书。
<br>
<br>
<br>
<br>&nbsp;&nbsp; 卷872_10 【嘲主司崔澹】无名氏 
<br>
<br>主司何事厌吾王，解把黄巢比武王。
<br>
<br>
<br>
<br>&nbsp;&nbsp; 卷872_11 【朝士戏任毂】无名氏 
<br>
<br>云林应讶鹤书迟，自入京来探事宜。
<br>从此见山须合眼，被山相赚已多时。
<br>
<br>
<br>
<br>&nbsp;&nbsp; 卷872_12 【题房鲁题名后】无名氏 
<br>
<br>姚家新婿是房郎，未解芳颜意欲狂。
<br>见说正调穿羽箭，莫教射破寺家墙。
<br>
<br>
<br>
<br>&nbsp;&nbsp; 卷872_13 【洛阳人嘲跋异】无名氏 
<br>
<br>赫赫洛下，唯说异画。张氏出头，跋异无价。
<br>
<br>
<br>
<br>&nbsp;&nbsp; 卷872_14 【又嘲】无名氏 
<br>
<br>李生来，跋君怕。不意今日却增价，不画罗汉画驼马。
<br>
<br>
<br>
<br>&nbsp;&nbsp; 卷872_15 【蜀选人嘲韩昭】无名氏 
<br>
<br>嘉眉邛蜀，侍郎骨肉。导江青城，侍郎情亲。 
<br>果阆二州，侍郎自留。巴蓬集壁，侍郎不识。
<br>
<br>
<br>
<br>&nbsp;&nbsp; 卷872_16 【嘲伛偻人】无名氏 
<br>
<br>拄杖欲似乃，播笏还似及。逆风荡雨行，面干顶额湿。 
<br>著衣床上坐，肚缓脊皮急。城门尔许高，故自匍匐入。
<br>
<br>
<br>
<br>&nbsp;&nbsp; 卷872_17 【曲中唱语】无名氏 
<br>
<br>张公吃酒李公颠，盛六生儿郑九怜。
<br>舍下雄鸡伤一德，南头小凤纳三千。
<br>
<br>
<br>
<br>&nbsp;&nbsp; 卷872_18 【改唱】无名氏 
<br>
<br>张公吃酒李公颠，盛六生儿郑九怜。
<br>舍下雄鸡失一足，街头小福拉三拳。
<br>
<br>
<br>
<br>&nbsp;&nbsp; 卷872_19 【街中又唱】无名氏 
<br>
<br>莫将庞大作荍团，庞大皮中的不干。
<br>不怕凤凰当额打，更将鸡脚用筋缠。
<br>
<br>
<br>
<br>&nbsp;&nbsp; 卷872_20 【吹火诗（前首邻人作，后首效作）】无名氏 
<br>
<br>吹火朱唇动，添薪玉腕斜。遥看烟里面，大似雾中花。
<br>
<br>吹火青唇动，添薪黑腕斜。遥看烟里面，恰似鸠盘荼。
<br>
<br>
<br>
<br>&nbsp;&nbsp; 卷872_21 【刘黑闼解嘲人语】无名氏 
<br>
<br>水恶，头如镰杓尾如凿，河里搦鱼无僻错。（嘲水恶鸟）
<br>
<br>骆驼，项曲绿蹄，被他负物多。（嘲骆驼）
<br>
<br>
<br>
<br>&nbsp;&nbsp; 卷872_22 【村人学解嘲人语】无名氏 
<br>
<br>绵绢，割两耳，只有面。
<br>
<br>
<br>
<br>&nbsp;&nbsp; 卷872_23 【嘲刘师老】无名氏 
<br>
<br>大府朝天升穆老，尚书倒地落刘郎。
<br>
<br>
<br>
<br>&nbsp;&nbsp; 卷872_24 【嘲郑薰】无名氏 
<br>
<br>主司头脑太冬烘，错认颜标作鲁公。
<br>
<br>
<br>
<br>&nbsp;&nbsp; 卷872_25 【嘲蒋蟠金丹】无名氏 
<br>
<br>张鹄只消千驮绢，蒋蟠惟用一丸丹。
<br>
<br>
<br>
<br>&nbsp;&nbsp; 卷872_26 【注苗张二进士题名】无名氏 
<br>
<br>一双前进士，两个阿孩儿。
<br>
<br>
<br>
<br>&nbsp;&nbsp; 卷872_27 【袁州人谑彭伉】无名氏 
<br>
<br>湛贲及第，彭伉落驴。
<br>
<br>
<br>
<br>&nbsp;&nbsp; 卷872_28 【洛中人语】无名氏 
<br>
<br>昔娄师德园，今袁德师楼。
<br>
<br>
<br>
<br>&nbsp;&nbsp; 卷872_29 【嘲毛炳、彭会】无名氏 
<br>
<br>彭生作赋茶三片，毛氏传诗酒半升。
<br>
<br>
<br>
<br>&nbsp;&nbsp; 卷872_30 【右威卫嘲语】无名氏 
<br>
<br>门缘御史塞，厅被校书侵。
<br>
<br>
<br>
<br>&nbsp;&nbsp; 卷872_31 【南唐伶人献先主词】无名氏 
<br>
<br>惟愿普天多瑞庆，柳条结絮鹅双生。
<br>
<br>
<br>
<br>&nbsp;&nbsp; 卷872_32 【闽伶官戏主延政语】无名氏 
<br>
<br>只闻有泗州和尚，不见有五县天子。
<br>
<br>
<br>
<br>&nbsp;&nbsp; 卷872_33 【言志】无名氏 
<br>
<br>腰缠十万贯，骑鹤上扬州。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷873_1 【题洛阳县壁】李兼 
<br>
<br>猾吏畏服，县妖破胆。好录政声，闻于御览。
<br>
<br>
<br>&nbsp;&nbsp; 卷873_2 【题书卷后语】杜兼 
<br>
<br>倩俸写来手自校，汝曹读之知圣道，坠之鬻之为不孝。
<br>
<br>
<br>
<br>&nbsp;&nbsp; 卷873_3 【题李阳冰玉箸篆词】舒元舆 
<br>
<br>斯去千年，冰生唐时。冰复去矣，后来者谁？ 
<br>后千年有人，谁能待之。后千年无人，篆止于斯。 
<br>呜呼主人，为吾宝之。
<br>
<br>
<br>
<br>&nbsp;&nbsp; 卷873_4 【判误书纸背】裴谞 
<br>
<br>这畔似那畔，那畔似这畔。 
<br>我也不辞与你判，笑杀门前著靴汉。
<br>
<br>
<br>
<br>&nbsp;&nbsp; 卷873_5 【又判争猫儿状】裴谞 
<br>
<br>猫儿不识主，傍家搦老鼠。两家不须争，将来与裴谞。
<br>
<br>
<br>
<br>&nbsp;&nbsp; 卷873_6 【断僧通状】李翱 
<br>
<br>上岁童子，二十受戒。君王不朝，父母不拜。 
<br>口称贫道，有钱放债。量决十下，牒出东界。
<br>
<br>
<br>
<br>&nbsp;&nbsp; 卷873_7 【判僧云晏五人聚赌喧诤语】韩滉 
<br>
<br>正法何曾执贝，空门不积馀财。白日既能赌博， 
<br>通宵必醉尊罍。强说天堂难到，又言地狱长开。 
<br>并付江神收管，波中便是泉台。
<br>
<br>
<br>
<br>&nbsp;&nbsp; 卷873_8 【判道士黄山隐】皇甫大夫 
<br>
<br>道士黄山隐，轻人复重财。太山将比甑，东海只容杯。 
<br>绿绶藏云帔，乌巾换鹿胎。黄泉六个鬼，今夜待君来。
<br>
<br>
<br>
<br>&nbsp;&nbsp; 卷873_9 【碾驴鞍判】罗绍威 
<br>
<br>邺城大道甚宽，何故驾车碾鞍？ 
<br>领鞴驴汉子科决，待驾车汉子喜欢。
<br>
<br>
<br>
<br>&nbsp;&nbsp; 卷873_10 【批州符】萧结 
<br>
<br>秧开五叶，蚕长三眠。人皆忙迫，划甚闲船。
<br>
<br>
<br>
<br>&nbsp;&nbsp; 卷873_11 【判部民诉主簿牒】王鲁 
<br>
<br>汝虽打草，吾已惊蛇。
<br>
<br>
<br>
<br>&nbsp;&nbsp; 卷873_12 【戏为冥吏判】伶人 
<br>
<br>焦湖百里，一任作獭。
<br>
<br>
<br>
<br>&nbsp;&nbsp; 卷873_13 【自状】张翱 
<br>
<br>有张翱兮，寓止淮阴。来绮席兮，放恣胸襟。
<br>
<br>
<br>
<br>&nbsp;&nbsp; 卷873_14 【刺左右膊诗】赵武建 
<br>
<br>野鸭滩头宿，朝朝被鹘梢。忽惊飞入水，留命到今朝。
<br>
<br>
<br>
<br>&nbsp;&nbsp; 卷873_15 【刺左臂膊诗】宋元素 
<br>
<br>昔日已前家未贫，苦将钱物结交亲。
<br>如今失路寻知己，行尽关山无一人。
<br>
<br>
<br>
<br>&nbsp;&nbsp; 卷873_16 【刺左右膊句】张幹 
<br>
<br>生不怕京兆尹（左），死不畏阎罗王（右）。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷874_1 【廉州人歌】 
<br>
<br>廉州颜有道，性行同庄老。爱民如赤子，不杀非时草。
<br>
<br>
<br>&nbsp;&nbsp; 卷874_2 【沧州百姓歌】 
<br>
<br>新河得通舟楫利，直达沧海鱼盐至。
<br>昔日徒行今骋驷，美哉薛公德滂被。
<br>
<br>
<br>
<br>&nbsp;&nbsp; 卷874_3 【薛将军歌】 
<br>
<br>将军三箭定天山，战士长歌入汉关。
<br>
<br>
<br>
<br>&nbsp;&nbsp; 卷874_4 【郢州人歌】 
<br>
<br>父母育我田使君，精神为人上天闻。
<br>田中致雨山出云，但愿常在不患贫。
<br>
<br>
<br>
<br>&nbsp;&nbsp; 卷874_5 【雒县舆人诵】 
<br>
<br>我有圣帝抚令君，遭暴昏椽惸寡纷。民户流散日月曛， 
<br>君去来兮惠我仁，百姓苏矣见阳春。
<br>
<br>
<br>
<br>&nbsp;&nbsp; 卷874_6 【黄獐歌】 
<br>
<br>黄獐黄獐草里藏，弯弓射尔伤。
<br>
<br>
<br>
<br>&nbsp;&nbsp; 卷874_7 【桑条歌】 
<br>
<br>桑条韦也，女时韦也乐。
<br>
<br>
<br>
<br>&nbsp;&nbsp; 卷874_8 【景龙中嘲宰相歌】 
<br>
<br>礼贤不解开东阁，燮理惟能闭北门。
<br>
<br>
<br>
<br>&nbsp;&nbsp; 卷874_9 【选人歌】 
<br>
<br>今年选数恰相当，都由座主无文章。
<br>案后一腔冻猪肉，所以名为姜侍郎。
<br>
<br>
<br>
<br>&nbsp;&nbsp; 卷874_10 【鲁城民歌】 
<br>
<br>鲁地抑种稻，一概被水沫。年年索蟹夫，百姓不可活。
<br>
<br>
<br>
<br>&nbsp;&nbsp; 卷874_11 【王法曹歌】 
<br>
<br>前得尹佛子，后得王癞獭。判事驴咬瓜，唤人牛嚼沫。 
<br>见钱满面喜，无镪从头喝。常逢饿夜叉，百姓不可活。
<br>
<br>
<br>
<br>&nbsp;&nbsp; 卷874_12 【得体歌】 
<br>
<br>得体纥那也，纥囊得体那。潭里船车闹，扬州铜器多。 
<br>三郎当殿坐，听唱得体歌。
<br>
<br>
<br>
<br>&nbsp;&nbsp; 卷874_13 【得宝歌】 
<br>
<br>得宝耶，弘农耶？弘农耶，得宝耶？
<br>
<br>
<br>
<br>&nbsp;&nbsp; 卷874_14 【崔成甫翻得宝歌】 
<br>
<br>得宝弘农野，弘农得宝那。潭里船车闹，扬州铜器多。 
<br>三郎当殿坐，听唱得宝歌。
<br>
<br>
<br>
<br>&nbsp;&nbsp; 卷874_15 【袁仁敬歌】 
<br>
<br>天不恤冤人兮，何夺我慈亲兮。有理无申兮， 
<br>痛哉安诉陈兮。
<br>
<br>
<br>
<br>&nbsp;&nbsp; 卷874_16 【京兆二尹歌】 
<br>
<br>前尹赫赫，具瞻允若。后尹熙熙，具瞻允斯。
<br>
<br>
<br>
<br>&nbsp;&nbsp; 卷874_17 【黄州左公歌】 
<br>
<br>我欲逃乡里，我欲去坟墓。左公今既来，谁忍弃之去。
<br>
<br>
<br>
<br>&nbsp;&nbsp; 卷874_18 【又歌】 
<br>
<br>吾乡有鬼巫，惑人人不知。天子正尊信，左公能杀之。
<br>
<br>
<br>
<br>&nbsp;&nbsp; 卷874_19 【舒州人歌】 
<br>
<br>邻邑谷不登，我土丰粢盛。禾稼美如云，实系我使君。
<br>
<br>
<br>
<br>&nbsp;&nbsp; 卷874_20 【建州人歌】 
<br>
<br>令我州郡泰，令我户口裕，令我活计大，陆员外。
<br>
<br>令我家不分，令我马成群，令我稻满囷，陆使君。
<br>
<br>
<br>
<br>&nbsp;&nbsp; 卷874_21 【吴人歌】 
<br>
<br>朝判长洲暮判吴，道不拾遗人不孤。
<br>
<br>
<br>
<br>&nbsp;&nbsp; 卷874_22 【汴州人歌】 
<br>
<br>浊流洋洋，有辟其郛。阗道嚾呼，公来之初。 
<br>今公之归，公在丧车。
<br>
<br>公既来止，东人以完。今公殁矣，人谁与安？
<br>
<br>
<br>
<br>&nbsp;&nbsp; 卷874_23 【建昌民歌】 
<br>
<br>我有父，何易于。昔无储，今有馀。
<br>
<br>
<br>
<br>&nbsp;&nbsp; 卷874_24 【巴州薛刺史歌】 
<br>
<br>日出而耕，日入而归。吏不到门，夜不掩扉。 
<br>有孩有童，愿以名垂。何以字之，薛孙薛儿。
<br>
<br>
<br>
<br>&nbsp;&nbsp; 卷874_25 【高苑令歌】 
<br>
<br>高苑之树枯已荣，淄川之水浑已澄，邹邑之民仆已行。
<br>
<br>
<br>
<br>&nbsp;&nbsp; 卷874_26 【九龙帐歌】 
<br>
<br>谁谓九龙帐，惟贮一归郎。
<br>
<br>
<br>
<br>&nbsp;&nbsp; 卷874_27 【伪蜀鸳鸯树歌】 
<br>
<br>愿作坟上鸳鸯，来作双飞，去作双归。
<br>
<br>
<br>
<br>&nbsp;&nbsp; 卷874_28 【曲江游人歌】 
<br>
<br>春光且莫去，留与醉人看。
<br>
<br>
<br>
<br>&nbsp;&nbsp; 卷874_29 【蜥蜴求雨歌】 
<br>
<br>蜥蜴蜥蜴，兴云吐雾。雨若滂沱，放汝归去。
<br>
<br>
<br>
<br>&nbsp;&nbsp; 卷874_30 【挽歌】 
<br>
<br>红轮决定沈西去，未委魂灵往那方。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷875_1 【唐受命谶】 
<br>
<br>法律存，道德在，白旗天子出东海。
<br>
<br>桃李子，莫浪语。黄鹄绕山飞，宛转花园里。
<br>
<br>桃花园，宛转属旌幡。
<br>
<br>桃李子，鸿鹄绕阳山，宛转花林里。莫浪语，谁道许。
<br>
<br>桃李子，洪水绕杨山。
<br>
<br>江南杨柳树，江北李花荣。杨柳飞绵何处去， 
<br>李花结果自然成。
<br>
<br>
<br>&nbsp;&nbsp; 卷875_2 【劝进疏引谶】 
<br>
<br>东海十八子，八井唤三军。手持双白雀，头上戴紫云。
<br>
<br>丁丑语甲子，深藏八堂里。何意坐堂里，中央有天子。
<br>
<br>西北天火照，龙山昭童子。赤光连北斗，童子木上悬白幡。 
<br>胡兵纷纷满前后，拍手唱堂堂，驱羊向南走。
<br>
<br>胡兵未济汉不整，治中都护有八井。
<br>
<br>兴伍伍，仁义行武。得九九，得声名。童子木底百丈水， 
<br>东家井里五色星。我语不可信，问取卫先生。
<br>
<br>戌亥君臣乱，子丑破城隍。寅卯如欲定，龙蛇伏四方。 
<br>十八成男子，洪水主刀傍。市朝义归政，人宁俱不荒。 
<br>人言有恒性，也复道非常。为君好思量，何□□禹汤。 
<br>桃源花□□，李树起堂堂。只看寅卯岁，深水没黄杨。
<br>
<br>
<br>
<br>&nbsp;&nbsp; 卷875_3 【符凤引谶】 
<br>
<br>黑衣神孙披天裳。
<br>
<br>
<br>
<br>&nbsp;&nbsp; 卷875_4 【安禄山古谶】 
<br>
<br>两角女子绿衣裳，端坐太行邀君王，一止之月必消亡。
<br>
<br>
<br>
<br>&nbsp;&nbsp; 卷875_5 【普满题潞州佛舍】 
<br>
<br>此水连泾水，双珠血满川。青牛将赤虎，还号太平年。
<br>
<br>
<br>
<br>&nbsp;&nbsp; 卷875_6 【南省北街人吟】 
<br>
<br>放榜只应三月暮，登科又校一年迟。
<br>
<br>
<br>
<br>&nbsp;&nbsp; 卷875_7 【卢求榜谶】 
<br>
<br>裴头黄尾，三求六李。
<br>
<br>
<br>
<br>&nbsp;&nbsp; 卷875_8 【清僧示赵宗儒】 
<br>
<br>梨花发后杏花初，甸邑南来庆有馀。
<br>
<br>
<br>
<br>&nbsp;&nbsp; 卷875_9 【又示段文昌】 
<br>
<br>去日既逢梅蕊绽，来时应见杏花开。
<br>
<br>
<br>
<br>&nbsp;&nbsp; 卷875_10 【洛城五凤楼中歌】 
<br>
<br>天津桥畔火光起，魏王堤上看洪水。
<br>
<br>
<br>
<br>&nbsp;&nbsp; 卷875_11 【延和阁诗】 
<br>
<br>延和高阁上干云，小语犹疑太乙闻。
<br>烧尽降真无一事，开门迎得毕将军。
<br>
<br>
<br>
<br>&nbsp;&nbsp; 卷875_12 【唐旧谶】 
<br>
<br>兔子上金床。
<br>
<br>
<br>
<br>&nbsp;&nbsp; 卷875_13 【越中狂生题旗亭】 
<br>
<br>日日草重生，悠悠傍素城。诸侯逐兔白，夏满镜湖平。
<br>
<br>
<br>
<br>&nbsp;&nbsp; 卷875_14 【清泰三年歌】 
<br>
<br>丙申年，数在五楼前。但看八九月，胡虏乱中原。
<br>
<br>
<br>
<br>&nbsp;&nbsp; 卷875_15 【蜀王氏谶文】 
<br>
<br>李祜西王逢吉昌，上德兑兴丹莫当。
<br>
<br>
<br>
<br>&nbsp;&nbsp; 卷875_16 【黄万祜题蜀宫壁】 
<br>
<br>莫交牵动青猪足，动即炎炎不可扑。
<br>鸷兽不欲两头黄，黄即其年天下哭。
<br>
<br>
<br>
<br>&nbsp;&nbsp; 卷875_17 【孟蜀丐者语】 
<br>
<br>不得登，登便倒。
<br>
<br>
<br>
<br>&nbsp;&nbsp; 卷875_18 【孟蜀桃符诗】 
<br>
<br>新年纳馀庆，嘉节号长春。
<br>
<br>
<br>
<br>&nbsp;&nbsp; 卷875_19 【上蓝和尚晋汉二代谶】 
<br>
<br>石榴花发石榴开。
<br>
<br>
<br>
<br>&nbsp;&nbsp; 卷875_20 【又遗钟传偈】 
<br>
<br>但看来年二三月，柳条堪作打钟槌。
<br>
<br>
<br>
<br>&nbsp;&nbsp; 卷875_21 【又报王审知十字谶】 
<br>
<br>不怕羊入屋，只怕钱入腹。
<br>
<br>
<br>
<br>&nbsp;&nbsp; 卷875_22 【钱处士李氏谶】 
<br>
<br>仿佛之间一倍杨。
<br>
<br>
<br>
<br>&nbsp;&nbsp; 卷875_23 【孙咸题庐山神庙诗】 
<br>
<br>独入玄宫礼至真，焚香不为贱贫身。秦淮两岸沙埋骨， 
<br>湓浦千家血染尘。庐阜烟霞谁是主，虎溪风月属何人。 
<br>九江太守勤王室，好放天兵渡要津。
<br>
<br>
<br>
<br>&nbsp;&nbsp; 卷875_24 【南唐江州风坠诗】 
<br>
<br>由来秉节世无双，独守孤城死不降。
<br>何似知机早回首，免教流血满长江。
<br>
<br>
<br>
<br>&nbsp;&nbsp; 卷875_25 【杭州还乡和尚唱】 
<br>
<br>还乡寂寂杳无踪，不挂征帆水陆通。
<br>蹋得故乡回地稳，更无南北与西东。
<br>
<br>
<br>
<br>&nbsp;&nbsp; 卷875_26 【福州记】 
<br>
<br>潮水来，岩头没。潮水去，矢口出。
<br>
<br>
<br>
<br>&nbsp;&nbsp; 卷875_27 【黄涅槃谶】 
<br>
<br>先打南，后打北，留取清源作佛国。
<br>
<br>
<br>
<br>&nbsp;&nbsp; 卷875_28 【陈智广谶】 
<br>
<br>骑马来，骑马去。
<br>
<br>
<br>
<br>&nbsp;&nbsp; 卷875_29 【又谶】 
<br>
<br>功下田，力交连。井底坐，二十年。
<br>
<br>
<br>
<br>&nbsp;&nbsp; 卷875_30 【僧缄示王处厚】 
<br>
<br>周士同成，二王殊名。王居一焉，百日为程。
<br>
<br>
<br>
<br>&nbsp;&nbsp; 卷875_31 【任叟书授刘生】 
<br>
<br>承欲往梁宋，梁宋灾方重，旦夕为人讼。 
<br>承欲访郑生，郑生将有厄。即为千里客，兼亦变衫色。
<br>
<br>
<br>
<br>&nbsp;&nbsp; 卷875_32 【昌明里中谶】 
<br>
<br>欲知修续者，脚下是生毛。
<br>
<br>
<br>
<br>&nbsp;&nbsp; 卷875_33 【宋善威诗】 
<br>
<br>月落三株树，日映九重天。良夜欢宴罢，暂别庚申年。
<br>
<br>
<br>
<br>&nbsp;&nbsp; 卷875_34 【田承嗣诳李宝臣伪谶】 
<br>
<br>二帝同功势万全，将田作伴入幽燕。
<br>
<br>
<br>
<br>&nbsp;&nbsp; 卷875_35 【皮日休造黄巢谶】 
<br>
<br>欲知圣人姓，田八二十一。欲知圣人名，果头三屈律。
<br>
<br>
<br>
<br>&nbsp;&nbsp; 卷875_36 【附：上元初嵩山石记】 
<br>
<br>木子当天下，止戈龙。李代代不移宗， 
<br>中鼎显真容，基千万岁。
<br>
<br>
<br>
<br>&nbsp;&nbsp; 卷875_37 【上阳铜器篆】 
<br>
<br>长宜子孙。
<br>
<br>
<br>
<br>&nbsp;&nbsp; 卷875_38 【永安渠石铭】 
<br>
<br>百年为市后为池。
<br>
<br>
<br>
<br>&nbsp;&nbsp; 卷875_39 【漳泉分地神篆】 
<br>
<br>漳泉两州，分地太平。永安龙溪，山高气清。 
<br>千年不惑，万古作程。
<br>
<br>
<br>
<br>&nbsp;&nbsp; 卷875_40 【含元殿丹石隐语】 
<br>
<br>天汉二年，赤光生栗。木下有子，伤心遇酷。
<br>
<br>
<br>
<br>&nbsp;&nbsp; 卷875_41 【长安空宅铭篆】 
<br>
<br>夏天子紫金三十斤，赐有德者。
<br>
<br>
<br>
<br>&nbsp;&nbsp; 卷875_42 【莆田石记】 
<br>
<br>石敢当，镇百鬼，压灾殃。官吏福，百姓康。 
<br>风教盛，礼乐昌。
<br>
<br>
<br>
<br>&nbsp;&nbsp; 卷875_43 【符离树穴中石篆】 
<br>
<br>旁有水，上有道，八百年中逢栲栳。
<br>
<br>
<br>
<br>&nbsp;&nbsp; 卷875_44 【淮西池濠石铭】 
<br>
<br>井底一竿竹，竹色深绿绿。鸡未肥，酒未熟， 
<br>障车儿郎且须缩。
<br>
<br>
<br>
<br>&nbsp;&nbsp; 卷875_45 【罗池石刻】 
<br>
<br>龙城柳，神所守。驱厉鬼，山左首。福土氓，制九丑。
<br>
<br>
<br>
<br>&nbsp;&nbsp; 卷875_46 【道者遗记】 
<br>
<br>武之在卯，尧王八季。我弃其寝，我去其扆。深深然， 
<br>高高然。人不吾知，又不吾谓。由今之后，二百馀祀。 
<br>焰焰其光，和和其始。东方有兔，小首元尾。经过吾道， 
<br>来至吾里。饮吾泉以醉，登吾榻而寐。刻乎其壁， 
<br>奥乎其义。人谁以辨，其东平子。
<br>
<br>
<br>
<br>&nbsp;&nbsp; 卷875_47 【王璠石铭】 
<br>
<br>山有石，石有玉。玉有瑕，即休也。
<br>
<br>
<br>
<br>&nbsp;&nbsp; 卷875_48 【玄元观栋桁记】 
<br>
<br>山水谁无言，元年有福重修。
<br>
<br>
<br>
<br>&nbsp;&nbsp; 卷875_49 【天台观石简记】 
<br>
<br>海水竭，台山缺，皇家宝祚无休歇。
<br>
<br>
<br>
<br>&nbsp;&nbsp; 卷875_50 【成都罗城北门石记】 
<br>
<br>五五复五五，五五逾重数。浮世若浮云，金石一如故。 
<br>与君相见时，杳杳非今土。
<br>
<br>
<br>
<br>&nbsp;&nbsp; 卷875_51 【青羊宫砖记】 
<br>
<br>太平平中元灾。
<br>
<br>
<br>
<br>&nbsp;&nbsp; 卷875_52 【铜雀台玉板篆】 
<br>
<br>上土巴灰除虚除，伊尹东北八九馀。秦赵多应分五玉， 
<br>丝竹木子世世居。但看六六百中外，世主难留如国如。
<br>
<br>
<br>
<br>&nbsp;&nbsp; 卷875_53 【显德道宫石记】 
<br>
<br>瑞云灵迹镇梁东，他日多应与古同。
<br>岁月迁移人事改，再来闲处又兴功。
<br>
<br>
<br>
<br>&nbsp;&nbsp; 卷875_54 【南唐升元殿基下石记（江南将亡数年前掘得此）】 
<br>
<br>莫问江南事，江南事可凭。抱鸡升宝位，跨犬出金陵。 
<br>子建司南位，安仁秉夜灯。东邻娇小女，骑虎渡河冰。
<br>
<br>
<br>
<br>&nbsp;&nbsp; 卷875_55 【马殷浚城石碣篆】 
<br>
<br>龙举头，猳掉尾。羊为兄，猴作弟。羊归穴，猴离次。
<br>
<br>
<br>
<br>&nbsp;&nbsp; 卷875_56 【王霸仙坛砖刻】 
<br>
<br>树枯不用伐，坛坏不须结。未满一千岁，自有系孙列。 
<br>后来是三皇，潮水荡祸殃。岩逢二乍间，未免有消亡。 
<br>子孙依吾道，代代封闽疆。
<br>
<br>
<br>
<br>&nbsp;&nbsp; 卷875_57 【刘龑石谶】 
<br>
<br>人人有一，山山值牛。兔丝吞骨，盖海承刘。
<br>
<br>
<br>
<br>&nbsp;&nbsp; 卷875_58 【南汉罗浮古剑篆文】 
<br>
<br>丁与水同宫，王将耳口同。尹来居口上，山岫获重重。
<br>
<br>
<br>
<br>&nbsp;&nbsp; 卷875_59 【司马承祯含象鉴文】 
<br>
<br>天地含象，日月贞明。写规万物，洞鉴百灵。
<br>
<br>龟自卜，镜自照。吉可募，光不曜。
<br>
<br>青盖作镜大吉昌，巧工刊之成文章。左龙右虎辟不祥， 
<br>朱鸟玄武顺于旁，子孙富贵居中央。
<br>
<br>
<br>
<br>&nbsp;&nbsp; 卷875_60 【景震剑文】 
<br>
<br>撝雷电，运玄星。摧凶恶，亨利贞。
<br>
<br>乾降精，坤应灵。日月象，岳渎形。
<br>
<br>
<br>
<br>&nbsp;&nbsp; 卷875_61 【高丽镜文】 
<br>
<br>三水中，四维下，上帝降子于辰马。先操鸡，后搏鸭。 
<br>己年中，二龙见。一则藏身青木中，一则见形黑金东。
<br>
<br>
<br>
<br>&nbsp;&nbsp; 卷875_62 【京西市放生池墓铭】 
<br>
<br>龟言市，蓍言水。
<br>
<br>
<br>
<br>&nbsp;&nbsp; 卷875_63 【古墓卜地词】 
<br>
<br>尔后一千岁，此地化为泉。赖逢邬侍御，移我向高原。
<br>
<br>
<br>
<br>&nbsp;&nbsp; 卷875_64 【卫先生墓铭】 
<br>
<br>姜师度，更移向南三五步。
<br>
<br>
<br>
<br>&nbsp;&nbsp; 卷875_65 【隐者瘗男铭】 
<br>
<br>神真炼形年未足，化为我子功相续。
<br>丞相瘗之刻玄玉，仙路何长死何促。
<br>
<br>
<br>
<br>&nbsp;&nbsp; 卷875_66 【乌氏葬碑】 
<br>
<br>牛领冈头，红箫笼下。葬用两日，手板相亚。
<br>
<br>
<br>
<br>&nbsp;&nbsp; 卷875_67 【岩腹棺铭】 
<br>
<br>欲堕不堕逢王果，五百年中重收我。
<br>
<br>
<br>
<br>&nbsp;&nbsp; 卷875_68 【古棺石铭】 
<br>
<br>欲陷不陷被藤缚，欲落不落被沙阁，五百年后遇熊博。
<br>
<br>
<br>
<br>&nbsp;&nbsp; 卷875_69 【涟水古冢瓶文】 
<br>
<br>一双青乌子，飞来五两头。借问船轻重，寄信到扬州。
<br>
<br>
<br>
<br>&nbsp;&nbsp; 卷875_70 【沈彬圹篆】 
<br>
<br>佳城今已开，虽开不葬埋。漆灯犹未灭，留待沈彬来。
<br>
<br>
<br>
<br>&nbsp;&nbsp; 卷875_71 【广陵古冢石刻】 
<br>
<br>日为箭兮月为弓，四时躬人兮无穷。但得天将明月死， 
<br>不觉人随流水空。山川秀兮碧穹窿，崇夫人墓兮直其中。 
<br>猿啼鸟啸烟濛濛，千年万年松柏风。
<br>
<br>
<br>
<br>&nbsp;&nbsp; 卷875_72 【王承检掘得墓铭】 
<br>
<br>车道之北，邽山之阳。深深葬玉，郁郁埋香。刻斯贞石， 
<br>焕乎遗芳。地变陵谷，嶮列城隍。乾德丙年，坏者合郎。
<br>
<br>
<br>
<br>&nbsp;&nbsp; 卷875_73 【马希振葬地碣】 
<br>
<br>乱石之壤，绝世之冈。谷变庚戌，马氏无王。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
