<HTML>
<HEAD>
<TITLE>全唐诗 卷780-784 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷780-784</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷780-784</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6234"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷780-784')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷780-784]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷780_1 【春台晴望】郑蕡 
<br>
<br>追赏层台迥，登临四望频。熙熙山雨霁，处处柳条新。 
<br>草长秦城夕，花明汉苑春。晴林翻去鸟，紫陌阅行人。 
<br>旅客风尘厌，山家梦寐亲。迁莺思出谷，鶱翥待芳辰。
<br>
<br>
<br>&nbsp;&nbsp; 卷780_2 【天骥呈材】郑蕡 
<br>
<br>毛骨合天经，拳奇步骤轻。曾邀于阗驾，新出贰师营。 
<br>喷勒金铃响，追风汗血生。酒亭留去迹，吴坂认嘶声。 
<br>力可通衢试，材堪圣代呈。王良如顾盻，垂耳欲长鸣。
<br>
<br>
<br>
<br>&nbsp;&nbsp; 卷780_3 【律中应钟（一作裴次元诗）】裴元 
<br>
<br>律穷方数寸，室暗在三重。伶管灰先动，秦正节已逢。 
<br>商声辞玉笛，羽调入金钟。密叶翻霜彩，轻冰敛水容。 
<br>望鸿南去绝，迎气北来浓。愿托无凋性，寒林自比松。
<br>
<br>
<br>
<br>&nbsp;&nbsp; 卷780_4 【闰月定四时】杜周士 
<br>
<br>得闰因贞岁，吾君敬授时。体元承夏道，推历法尧咨。 
<br>直取归馀改，非如再失欺。葭灰初变律，斗柄正当离。 
<br>寒暑功前定，春秋气可推。更怜幽谷羽，鸣跃尚须期。
<br>
<br>
<br>
<br>&nbsp;&nbsp; 卷780_5 【闰月定四时】乐伸 
<br>
<br>圣代承尧历，恒将闰正时。六旬馀可借，四序应如期。 
<br>分至宁愆素，盈虚信不欺。斗杓重指甲，灰琯再推离。 
<br>羲氏兼和氏，行之又则之。愿言符大化，永永作元龟。
<br>
<br>
<br>
<br>&nbsp;&nbsp; 卷780_6 【闰月定四时】徐至 
<br>
<br>积数归成闰，羲和职旧司。分铢标斗建，盈缩正人时。 
<br>节候潜相应，星辰自合期。寸阴宁越度，长历信无欺。 
<br>定向铜壶辨，还从玉律推。高明终不谬，委鉴本无私。
<br>
<br>
<br>
<br>&nbsp;&nbsp; 卷780_7 【新阳改故阴】纥干讽 
<br>
<br>律管才推候，寒郊忽变阴。微和方应节，积惨已辞林。 
<br>暗觉馀澌断，潜惊丽景侵。禁城佳气换，北陆翠烟深。 
<br>有截知遐布，无私荷照临。韶光如可及，莺谷免幽沈。
<br>
<br>
<br>
<br>&nbsp;&nbsp; 卷780_8 【春水绿波】朱休 
<br>
<br>芳时淑气和，春水澹烟波。滉漾滋兰杜，沦涟长芰荷。 
<br>晚光扶翠潋，潭影写青莎。归雁追飞尽，纤鳞游泳多。 
<br>朝宗终到海，润下每盈科。愿假中流便，从兹发棹歌。
<br>
<br>
<br>
<br>&nbsp;&nbsp; 卷780_9 【海水不扬波】李沛 
<br>
<br>明朝崇大道，寰海免波扬。既合千年圣，能安百谷王。 
<br>天心随泽广，水德共灵长。不挠鱼弥乐，无澜苇可航。 
<br>化流沾率土，恩浸及殊方。岂只朝宗国，惟闻有越裳。
<br>
<br>
<br>
<br>&nbsp;&nbsp; 卷780_10 【四水合流】李沛 
<br>
<br>禹凿山川地，因通四水流。萦回过凤阙，会合出皇州。 
<br>天影长波里，寒声古度头。入河无昼夜，归海有谦柔。 
<br>顺物宜投石，逢时可载舟。羡鱼犹未已，临水欲垂钩。
<br>
<br>
<br>
<br>&nbsp;&nbsp; 卷780_11 【登圣善寺阁望龙门】成崿 
<br>
<br>高阁聊登望，遥分禹凿门。刹连多宝塔，树满给孤园。 
<br>香境超三界，清流振陆浑。报慈弘孝理，行道得真源。 
<br>空净祥烟霁，时光受日温。愿从初地起，长奉下生尊。
<br>
<br>
<br>
<br>&nbsp;&nbsp; 卷780_12 【秋霁望庐山瀑布】夏侯楚 
<br>
<br>常思瀑布幽，晴晀喜逢秋。一带连青嶂，千寻倒碧流。 
<br>湿云应误鹤，翻浪定惊鸥。星浦虹初下，炉峰烟未收。 
<br>岩高时褭褭，天净起悠悠。傥见朝宗日，还须济巨舟。
<br>
<br>
<br>
<br>&nbsp;&nbsp; 卷780_13 【济川用舟楫】胡权 
<br>
<br>渺渺水连天，归程想几千。孤舟辞曲岸，轻楫济长川。 
<br>迥指波涛雪，回瞻岛屿烟。心迷沧海上，目断白云边。 
<br>泛滥虽无定，维持且自专。还如圣明代，理国用英贤。
<br>
<br>
<br>
<br>&nbsp;&nbsp; 卷780_14 【洛出书】郭邕 
<br>
<br>德合天贶呈，龙飞圣人作。光宅被寰区，图书荐河洛。 
<br>象登四气顺，文辟九畴错。氤氲瑞彩浮，左右灵仪廓。 
<br>微造功不宰，神行利攸博。一见皇家庆，方知禹功薄。
<br>
<br>
<br>
<br>&nbsp;&nbsp; 卷780_15 【洛出书】张钦敬 
<br>
<br>浮空九洛水，瑞圣千年质。奇象八卦分，图书九畴出。 
<br>含微卜筮远，抱数阴阳密。中得天地心，傍探鬼神吉。 
<br>昔闻夏禹代，今献唐尧日。谬此叙彝伦，寰宇贺清谧。
<br>
<br>
<br>
<br>&nbsp;&nbsp; 卷780_16 【洛出书】叔孙玄观 
<br>
<br>清洛含温溜，玄龟荐宝书。波开绿字出，瑞应紫宸居。 
<br>物著群灵首，文成列卦初。美珍翔阁凤，庆迈跃舟鱼。 
<br>俾姒惟何远，休皇复在诸。东都主人意，歌颂望乘舆。
<br>
<br>
<br>
<br>&nbsp;&nbsp; 卷780_17 【玉壶冰】王季友2 
<br>
<br>玉壶知素结，止水复中澄。坚白能虚受，清寒得自凝。 
<br>分形同晓镜，照物掩宵灯。璧映圆光入，人惊爽气凌。 
<br>金罍何足贵，瑶席几回升。正值求珪瓒，提携共饮冰。
<br>
<br>
<br>
<br>&nbsp;&nbsp; 卷780_18 【美玉】南巨川 
<br>
<br>抱玉将何适，良工正在斯。有瑕宁自掩，匪石幸君知。 
<br>雕琢嗟成器，缁磷志不移。饰樽光宴赏，入珮奉威仪。 
<br>象德曾留记，如虹窃可奇。终希逢善价，还得桂林枝。
<br>
<br>
<br>
<br>&nbsp;&nbsp; 卷780_19 【琢玉】丁居晦 
<br>
<br>卞玉何时献，初疑尚在荆。琢来闻制器，价衒胜连城。 
<br>虹气冲天白，云浮入信贞。珮为廉节德，杯作侈奢名。 
<br>露璞方期辨，雕文幸既成。他山岂无石，宁及此时呈。
<br>
<br>
<br>
<br>&nbsp;&nbsp; 卷780_20 【白珪无玷】辛宏 
<br>
<br>片玉表坚贞，逢时宝自呈。色鲜同雪白，光润夺冰清。 
<br>皎皎无瑕玷，锵锵有珮声。昆山标重价，垂棘振香名。 
<br>抱璞心常苦，全真道未行。琢磨忻大匠，还冀动连城。
<br>
<br>
<br>
<br>&nbsp;&nbsp; 卷780_21 【鲛人潜织】康翊仁 
<br>
<br>珠馆冯夷室，灵鲛信所潜。幽闲云碧牖，滉漾水精帘。 
<br>机动龙梭跃，丝萦藕淬添。七襄牛女恨，三日大人嫌。 
<br>透手击吴练，凝冰笑越缣。无因听札札，空想濯纤纤。
<br>
<br>
<br>
<br>&nbsp;&nbsp; 卷780_22 【瑕瑜不相掩】陈中师 
<br>
<br>出石温然玉，瑕瑜素在中。妍媸因异彩，音韵信殊风。 
<br>让美心方并，求疵意本同。光华开缜密，清润仰磨砻。 
<br>秀质非攘善，贞姿肯废忠。今来傥成器，分别在良工。
<br>
<br>
<br>
<br>&nbsp;&nbsp; 卷780_23 【戛玉有馀声】管雄甫 
<br>
<br>戛玉音难尽，凝人思转清。依稀流户牖，仿佛在檐楹。 
<br>更逐松风起，还将涧水并。乐中和旧曲，天际转馀声。 
<br>漂渺浮烟远，温柔入耳轻。想如君子佩，时得上堂鸣。
<br>
<br>
<br>
<br>&nbsp;&nbsp; 卷780_24 【珠还合浦】邓陟 
<br>
<br>至宝含冲粹，清虚映浦湾。素辉明荡漾，圆彩色玢ge。 
<br>昔逐诸侯去，今随太守还。影摇波里月，光动水中山。 
<br>鱼目徒相比，骊龙乍可攀。愿将车饰用，长得耀君颜。
<br>
<br>
<br>
<br>&nbsp;&nbsp; 卷780_25 【浊水求珠】吕价 
<br>
<br>至宝诚难得，潜光在浊流。深沈当处晦，皎洁庶来求。 
<br>缀履将还用，褰裳必更收。蚌胎应自别，鱼目岂能俦。 
<br>日彩逢高鉴，星光讵暗投。不因今日取，泥滓出无由。
<br>
<br>
<br>
<br>&nbsp;&nbsp; 卷780_26 【暗投明珠】苑gT 
<br>
<br>至宝欣怀日，良兹岂可俦。神光非易鉴，夜色信难投。 
<br>错落珍寰宇，圆明隔浅流。精灵辞合浦，素彩耀神州。 
<br>抱影希人识，承时望帝求。谁言按剑者，猜忌却生雠。
<br>
<br>
<br>
<br>&nbsp;&nbsp; 卷780_27 【暗投明珠】罗泰 
<br>
<br>媚川时未识，在掌共传名。报德能欺暗，投人自欲明。 
<br>月临幽室朗，星没晓河倾。的皪骊龙颔，荧煌彩凤呈。 
<br>守恩辞合浦，擅美掩连城。鱼目应难近，谁知按剑情。
<br>
<br>
<br>
<br>&nbsp;&nbsp; 卷780_28 【暗投明珠】崔藩 
<br>
<br>至宝看怀袖，明珠出后收。向人光不定，离掌势难留。 
<br>皎澈虚临夜，孤圆冷莹秋。乍来惊月落，疾转怕星流。 
<br>有泪甘瑕弃，无媒自暗投。今朝感恩处，将欲报隋侯。
<br>
<br>
<br>
<br>&nbsp;&nbsp; 卷780_29 【泗滨得石磬】李勋 
<br>
<br>浮磬潜清深，依依呈碧浔。出水见贞质，在悬含玉音。 
<br>对此喜还叹，几秋还到今。器古契良觌，韵和谐宿心。 
<br>何为值明鉴，适得离幽沈。自兹入清庙，无复泥沙侵。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷781_1 【玄元皇帝应见贺圣祚无疆】赵铎 
<br>
<br>圣主今司契，神功格上玄。岂唯求傅野，更有叶钧天。 
<br>审梦西山下，焚香北阙前。道光尊圣日，福应集灵年。 
<br>咫尺真容近，巍峨大象悬。觞从百寮献，形为万方传。 
<br>声教唯皇矣，英威固邈然。惭无美周颂，徒上祝尧篇。
<br>
<br>
<br>&nbsp;&nbsp; 卷781_2 【太常寺观舞圣寿乐】徐元鼎 
<br>
<br>舞字传新庆，人文迈旧章。冲融和气洽，悠远圣功长。 
<br>盛德流无外，明时乐未央。日华增顾眄，风物助低昂。 
<br>翥凤方齐首，高鸿忽断行。云门与兹曲，同是奉陶唐。
<br>
<br>
<br>
<br>&nbsp;&nbsp; 卷781_3 【太清宫闻滴漏】严巨川 
<br>
<br>玉漏移中禁，齐车入太清。渐知催辨色，复听续馀声。 
<br>乍逐微风转，时因杂珮轻。青楼人罢梦，紫陌骑将行。 
<br>残魄栖初尽，馀寒滴更生。惭非朝谒客，空有振衣情。
<br>
<br>
<br>
<br>&nbsp;&nbsp; 卷781_4 【仲秋太常寺观公卿辂车拜陵】严巨川 
<br>
<br>南吕初开律，金风已戒凉。拜陵将展敬，车辂俨成行。 
<br>士庶观祠礼，公卿习旧章。郊原佳气引，园寝瑞烟长。 
<br>卤簿辞丹阙，威仪列太常。圣心何所寄，惟德在无忘。
<br>
<br>
<br>
<br>&nbsp;&nbsp; 卷781_5 【贡举人谒先师闻雅乐】吕炅 
<br>
<br>礼圣来群彦，观光在此时。闻歌音乍远，合乐和还迟。 
<br>调朗能谐竹，声微又契丝。轻泠流簨簴，缭绕动缨緌。 
<br>九变将随节，三终必尽仪。国风由是正，王化自雍熙。
<br>
<br>
<br>
<br>&nbsp;&nbsp; 卷781_6 【望凌烟阁】刘公兴 
<br>
<br>画阁凌虚构，遥瞻在九天。丹楹崇壮丽，素壁绘勋贤。 
<br>霭霭浮元气，亭亭出瑞烟。近看分百辟，远揖误群仙。 
<br>图列青云外，仪刑紫禁前。望中空霁景，骧首几留连。
<br>
<br>
<br>
<br>&nbsp;&nbsp; 卷781_7 【观北番谒庙】王卓 
<br>
<br>肃肃层城里，巍巍祖庙清。圣恩覃布濩，异域献精诚。 
<br>冠盖分行列，戎夷变姓名。礼终齐百拜，心洁尽忠贞。 
<br>瑞气千重色，箫韶九奏声。仗移迎日转，旆动逐风轻。 
<br>休运威仪盛，丰年俎豆盈。不堪惭颂德，空此望簪缨。
<br>
<br>
<br>
<br>&nbsp;&nbsp; 卷781_8 【舞干羽两阶】石倚 
<br>
<br>干羽能柔远，前阶舞正陈。欲称文德盛，先表乐声新。 
<br>肃肃行初列，森森气益振。动容和律吕，变曲静风尘。 
<br>化美超千古，恩波及七旬。已知天下服，不独有苗人。
<br>
<br>
<br>
<br>&nbsp;&nbsp; 卷781_9 【御制段太尉碑】叶元良 
<br>
<br>多难全高节，时清轸圣君。园茔标石篆，雨露降天文。 
<br>义激忠贞没，词伤兰蕙焚。国人皆堕泪，王府已铭勋。 
<br>揭出临新陌，长留对古坟。睿情幽感处，应使九泉闻。
<br>
<br>
<br>
<br>&nbsp;&nbsp; 卷781_10 【恩赐魏文贞公诸孙旧第，以导直臣】裴大章 
<br>
<br>邢茅虽旧锡，邸第是初荣。迹往伤遗事，恩深感直声。 
<br>云孙方庆袭，池馆忽春生。古甃开泉井，新禽绕画楹。 
<br>自然垂带砺，况复激忠贞。必使千年后，长书竹帛名。
<br>
<br>
<br>
<br>&nbsp;&nbsp; 卷781_11 【恩赐耆老布帛（一作李绛诗）】崔宗 
<br>
<br>涣汗中天发，殊私海外存。衰颜逢圣代，华发受皇恩。 
<br>烛物明尧日，垂衣辟禹门。惜时悲落景，赐帛慰馀魂。 
<br>厚泽沾祥咏，微生保子孙。盛明今尚齿，欢洽九衢樽。
<br>
<br>
<br>
<br>&nbsp;&nbsp; 卷781_12 【东都父老望幸】郑馥 
<br>
<br>鸾舆秦地久，羽卫洛阳空。彼土虽凭固，兹川乃得中。 
<br>龙颜觐白日，鹤发仰清风。望幸诚逾邈，怀来意不穷。 
<br>昔因封泰岳，今伫蹑维嵩。天地心无异，神祇理亦同。 
<br>翠华翔渭北，玉检候关东。众愿其难阻，明君早勒功。
<br>
<br>
<br>
<br>&nbsp;&nbsp; 卷781_13 【言行相顾】吴叔达 
<br>
<br>圣人垂政教，万古请常传。立志言为本，修身行乃先。 
<br>相须宁得阙，相顾在无偏。荣辱当于己，忠贞必动天。 
<br>大名如副宝，至道亦通玄。千里犹能应，何云迩者焉。
<br>
<br>
<br>
<br>&nbsp;&nbsp; 卷781_14 【言行相顾】孟翱 
<br>
<br>将使言堪复，常闻行欲先。比珪斯不玷，修己直如弦。 
<br>跬步非全进，吹嘘禀自然。当令夫子察，无宿仲由贤。 
<br>正遇兴邦际，因怀入署年。坐知清监下，相顾有人焉。
<br>
<br>
<br>
<br>&nbsp;&nbsp; 卷781_15 【人不易知】郑昉 
<br>
<br>如面诚非一，深心岂易知。入秦书十上，投楚岁三移。 
<br>和玉翻为泣，齐竽或滥吹。周行虽有寘，殷鉴在前规。 
<br>寅亮推多士，清通固赏奇。病诸方号哲，敢相反成疵。 
<br>冬日承馀爱，霜云喜暂披。无令见瞻后，回照复云疲。
<br>
<br>
<br>
<br>&nbsp;&nbsp; 卷781_16 【早春送郎官出宰】袁求贤 
<br>
<br>仙郎今出宰，圣主下忧民。紫陌轩车送，丹墀雨露新。 
<br>趋程犹犯雪，行县正逢春。粉署时回首，铜章已在身。 
<br>鸣琴化欲展，起草恋空频。今日都门外，悠悠别汉臣。
<br>
<br>
<br>
<br>&nbsp;&nbsp; 卷781_17 【饯王将军赴云中】孟匡明 
<br>
<br>一师凭庙略，分阃佐元戎。势亚彤弓宠，时推金印雄。 
<br>关山横代北，旌节壮河东。日转前茅影，春生细柳风。 
<br>饮冰君命速，挥涕饯筵空。伫听阴山静，谁争万里功。
<br>
<br>
<br>
<br>&nbsp;&nbsp; 卷781_18 【西戎即叙】李子昂 
<br>
<br>悬首藁街中，天兵破犬戎。营收低陇月，旗偃度湟风。 
<br>肃杀三边劲，萧条万里空。元戎咸服罪，馀孽尽输忠。 
<br>圣理符轩化，仁恩契禹功。降逾洞庭险，枭拟郅支穷。 
<br>已散军容捷，还资庙算通。今朝观即叙，非与献獒同。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷782_1 【禁中春松】员南溟 
<br>
<br>郁郁贞松树，阴阴在紫宸。葱茏偏近日，青翠更宜春。 
<br>雅韵风来起，轻烟霁后新。叶深栖语鹤，枝亚拂朝臣。 
<br>全节长依地，凌云欲致身。山苗荫不得，生植荷陶钧。
<br>
<br>
<br>&nbsp;&nbsp; 卷782_2 【玉烛】员南溟 
<br>
<br>历象璿玑正，休征玉烛明。四时佳气满，五纬太阶平。 
<br>律吕风光至，烟云瑞色呈。年和知岁稔，道泰喜秋成。 
<br>寰海皇恩被，乾坤至化清。自怜同野老，帝力讵能名。
<br>
<br>
<br>
<br>&nbsp;&nbsp; 卷782_3 【文宣王庙古松】李胄 
<br>
<br>列植成均里，分行古庙前。阴森非一日，苍翠自何年。 
<br>寒影烟霜暗，晨光枝叶妍。近檐阴更静，临砌色相鲜。 
<br>每愧闻钟磬，多惭接豆笾。更宜教胄子，于此学贞坚。
<br>
<br>
<br>
<br>&nbsp;&nbsp; 卷782_4 【华林园早梅】郑述诚 
<br>
<br>晓日东楼路，林端见早梅。独凌寒气发，不逐众花开。 
<br>素彩风前艳，韶光雪后催。蕊香沾紫陌，枝亚拂青苔。 
<br>止渴曾为用，和羹旧有才。含情欲攀折，瞻望几裴回。
<br>
<br>
<br>
<br>&nbsp;&nbsp; 卷782_5 【龙池春草】宋迪 
<br>
<br>凤阙韶光遍，龙池草色匀。烟波全让绿，堤柳不争新。 
<br>翻叶迎红日，飘香借白蘋。幽姿偏占暮，芳意欲留春。 
<br>已胜生金埒，长思藉玉轮。翠华如见幸，正好及兹辰。
<br>
<br>
<br>
<br>&nbsp;&nbsp; 卷782_6 【龙池春草】万俟造 
<br>
<br>暖积龙池绿，晴连御苑春。迎风茎未偃，裛露色犹新。 
<br>苒苒分阶砌，离离杂荇蘋。细丛依远渚，疏影落轻沦。 
<br>迟引萦花蝶，偏宜拾翠人。那怜献赋者，惆怅惜兹辰。
<br>
<br>
<br>
<br>&nbsp;&nbsp; 卷782_7 【贡院楼北新栽小松】钱众仲 
<br>
<br>爱此凌霜操，移来独占春。贞心初得地，劲节始依人。 
<br>笼月烟犹薄，当轩色转新。枝低无宿羽，叶静不留尘。 
<br>每与芝兰近，常惭雨露均。幸因逢顾盼，生植及兹辰。
<br>
<br>
<br>
<br>&nbsp;&nbsp; 卷782_8 【玉壶冰】钱众仲 
<br>
<br>冬律初阴结，寒冰贮玉壶。霜姿虽异禀，虹气亦相符。 
<br>对月光宜并，临池影不孤。贞坚方共济，同处岂殊途。 
<br>色莹连城璧，形分照乘珠。提携今在此，抱素节宁渝。
<br>
<br>
<br>
<br>&nbsp;&nbsp; 卷782_9 【潘安仁戴星看河阳花发】吕敞 
<br>
<br>行春潘令至，勤恤戴星光。为政宵忘寝，临人俗冀康。 
<br>晓花迎径发，新蕊满城香。秀色沾轻露，鲜辉丽早阳。 
<br>津桥见来往，空雾拂衣裳。桃李今无数，从兹愿比方。
<br>
<br>
<br>
<br>&nbsp;&nbsp; 卷782_10 【龟兹闻莺】吕敞 
<br>
<br>边树正参差，新莺复陆离。娇非胡俗变，啼是汉音移。 
<br>绣羽花间覆，繁声风外吹。人言曾不辨，鸟语却相知。 
<br>出谷情何寄，迁乔义取斯。今朝乡陌伴，几处坐高枝。
<br>
<br>
<br>
<br>&nbsp;&nbsp; 卷782_11 【好鸟鸣高枝】郑衮 
<br>
<br>养翮非无待，迁乔信自卑。影高迟日度，声远好风随。 
<br>云拂千寻直，花催百啭奇。惊人时向晚，求友听应知。 
<br>委质经三岁，先鸣在一枝。上林如可托，弱羽愿差池。
<br>
<br>
<br>
<br>&nbsp;&nbsp; 卷782_12 【金谷园花发怀古】张公乂 
<br>
<br>今日春风至，花开石氏园。未全红艳折，半与素光翻。 
<br>点缀疏林遍，微明古径繁。窥临莺欲语，寂寞李无言。 
<br>谷变迷铺锦，台馀认树萱。川流人事共，千载竟谁论。
<br>
<br>
<br>
<br>&nbsp;&nbsp; 卷782_13 【织鸟】张何 
<br>
<br>季春三月里，戴胜下桑来。映日华冠动，迎风绣羽开。 
<br>候惊蚕事晚，织向女工裁。旅宿依花定，轻飞绕树回。 
<br>欲过高阁柳，更拂小庭梅。所寄一枝在，宁忧弋者猜。
<br>
<br>
<br>
<br>&nbsp;&nbsp; 卷782_14 【出笼鹘】濮阳瓘 
<br>
<br>玉镞分花袖，金铃出彩笼。摇心长捧日，逸翰镇生风。 
<br>一点青霄里，千声碧落中。星眸随狡兔，霜爪落飞鸿。 
<br>每念提携力，常怀搏击功。以君能惠好，不敢没遥空。
<br>
<br>
<br>
<br>&nbsp;&nbsp; 卷782_15 【试越裳贡白雉】王若岩 
<br>
<br>素翟宛昭彰，遥遥自越裳。冰晴朝映日，玉羽夜含霜。 
<br>岁月三年远，山川九泽长。来从碧海路，入见白云乡。 
<br>作瑞兴周后，登歌美汉皇。朝天资孝理，惠化且无疆。
<br>
<br>
<br>
<br>&nbsp;&nbsp; 卷782_16 【敕赐三相马】张随 
<br>
<br>上苑骅骝出，中宫诏命传。九天班锡礼，三相代劳年。 
<br>顾主声犹发，追风力正全。鸣珂龙阙下，喷玉凤池前。 
<br>四足疑云灭，双瞳比镜悬。为因能致远，今日表求贤。
<br>
<br>
<br>
<br>&nbsp;&nbsp; 卷782_17 【河中献捷】张随 
<br>
<br>叛将忘恩久，王师不战通。凯歌千里内，喜气二仪中。 
<br>寇尽条山下，兵回汉苑东。将军初执讯，明主欲论功。 
<br>落日烟尘静，寒郊壁垒空。苍生幸无事，自此乐尧风。
<br>
<br>
<br>
<br>&nbsp;&nbsp; 卷782_18 【天骥呈材】徐仁嗣 
<br>
<br>至德符天道，龙媒应圣明。追风奇质异，喷玉彩毛轻。 
<br>躞蹀形难状，连拳势乍呈。效材矜逸态，绝影表殊名。 
<br>岐路宁辞远，关山岂惮行。盐车虽不驾，今日亦长鸣。
<br>
<br>
<br>
<br>&nbsp;&nbsp; 卷782_19 【天骥呈材】卢征 
<br>
<br>异产应尧年，龙媒顺制牵。权奇初得地，躞蹀欲行天。 
<br>讵假调金埒，宁须动玉鞭。嘶风深有恋，逐日定无前。 
<br>周满夸常驭，燕昭恨不传。应知流赭汗，来自海西偏。
<br>
<br>
<br>
<br>&nbsp;&nbsp; 卷782_20 【雪夜听猿吟】顾伟 
<br>
<br>寒岩飞暮雪，绝壁夜猿吟。历历和群雁，寥寥思客心。 
<br>绕枝犹避箭，过岭却投林。风冷声偏苦，山寒响更深。 
<br>听时无有定，静里固难寻。一宿扶桑月，聊看怀好音。
<br>
<br>
<br>
<br>&nbsp;&nbsp; 卷782_21 【寒蝉树】沈鹏 
<br>
<br>一叶初飞日，寒蝉益易惊。入林惭织细，依树愧身轻。 
<br>大干时容息，乔枝或借鸣。心由饮露静，响为逐风清。 
<br>忝有翩翾分，应怜嘒唳声。不知微薄影，早晚挂緌缨。
<br>
<br>
<br>
<br>&nbsp;&nbsp; 卷782_22 【临川羡鱼】薛少殷 
<br>
<br>曾是归家客，今年且未旋。游鳞方有待，织网岂能捐。 
<br>向水烟波夕，吟风岁月迁。莓苔生古岸，葭菼变清川。 
<br>不逐沧波叟，还宗内外篇。良辰难自掷，此日愿忘筌。
<br>
<br>
<br>
<br>&nbsp;&nbsp; 卷782_23 【临川羡鱼】张元正 
<br>
<br>有客百愁侵，求鱼正在今。广川何渺漫，高岸几登临。 
<br>风水宁相阻，烟霞岂惮深。不应同逐鹿，讵肯比从禽。 
<br>结网非无力，忘筌自有心。永存芳饵在，伫立思沈沈。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷783_1 【答王无功入长安咏秋蓬见示】辛学士 
<br>
<br>托根虽异所，飘叶早相依。因风若有便，更共入云飞。
<br>
<br>
<br>&nbsp;&nbsp; 卷783_2 【哭李远】卢尚书 
<br>
<br>昨日舟还浙水湄，今朝丹旐欲何为。才收北浦一竿钓， 
<br>未了西斋半局棋。洛下已传平子赋，临川争写谢公诗。 
<br>不堪旧里经行处，风木萧萧邻笛悲。
<br>
<br>
<br>
<br>&nbsp;&nbsp; 卷783_3 【湘中怨讽】郑仆射 
<br>
<br>青鹢苦幽独，隔江相对稀。夜寒芦叶雨，空作一声归。
<br>
<br>
<br>
<br>&nbsp;&nbsp; 卷783_4 【登汾上阁】郑中丞 
<br>
<br>汾桂秋水阔，宛似到阊门。惆怅江湖思，惟将南客论。
<br>
<br>
<br>
<br>&nbsp;&nbsp; 卷783_5 【为御史衔命出关谳狱，道中看华山有诗】韩常侍 
<br>
<br>野麋蒙象暂如犀，心不惊鸥角骇鸡。
<br>一路好山无伴看，断肠烟景寄猿啼。
<br>
<br>
<br>
<br>&nbsp;&nbsp; 卷783_6 【寄织锦篇与薛郎中（时为补阙，谢病归山）】韩常侍 
<br>
<br>锦字龙梭织锦篇，凤凰文采间非烟。
<br>并他时世新花样，虚费工夫不直钱。
<br>
<br>
<br>
<br>&nbsp;&nbsp; 卷783_7 【和人忆鹤】韩常侍 
<br>
<br>拂拂云衣冠紫烟，已为丁令一千年。
<br>留君且伴居山客，幸有松梢明月天。
<br>
<br>
<br>
<br>&nbsp;&nbsp; 卷783_8 【句】韩常侍 
<br>
<br>情多不似家山水，夜夜声声旁枕流。（《忆山泉》， 
<br>《诗话总龟》）
<br>
<br>
<br>
<br>&nbsp;&nbsp; 卷783_9 【赠米都知】梁补阙 
<br>
<br>供奉三朝四十年，圣时流落发衰残。
<br>贪将乐府歌明代，不把清吟换好官。
<br>
<br>
<br>
<br>&nbsp;&nbsp; 卷783_10 【题安国观】卢尚书 
<br>
<br>夕照纱窗起暗尘，青松绕殿不知春。
<br>君看白首诵经者，半是宫中歌舞人。
<br>
<br>
<br>
<br>&nbsp;&nbsp; 卷783_11 【自商山宿隐居（一作灵一诗）】苏广文 
<br>
<br>闻道桃源堪避秦，寻幽数日不逢人。烟霞洞里无鸡犬， 
<br>风雨林中有鬼神。黄公石上三芝秀，陶令门前五柳春。 
<br>醉卧白云闲入梦，不知何物是吾身。
<br>
<br>
<br>
<br>&nbsp;&nbsp; 卷783_12 【夜归华川因寄幕府】苏广文 
<br>
<br>山村寥落野人稀，竹里衡门掩翠微。溪路夜随明月入， 
<br>亭皋春伴白云归。嵇康懒慢仍耽酒，范蠡逋逃又拂衣。 
<br>汀畔数鸥闲不起，只应知我已忘机。
<br>
<br>
<br>
<br>&nbsp;&nbsp; 卷783_13 【春日过田明府遇焦山人】苏广文 
<br>
<br>陶公归隐白云溪，买得春泉溉药畦。夜静林间风虎啸， 
<br>月明竹上露禽栖。陈仓邑吏惊烽火，太白山人讶鼓鼙。 
<br>相见只言秦汉事，武陵溪里草萋萋。
<br>
<br>
<br>
<br>&nbsp;&nbsp; 卷783_14 【题升山】任生 
<br>
<br>城外升山寺，城中望宛然。及登无半日，欲到已经年。
<br>
<br>
<br>
<br>&nbsp;&nbsp; 卷783_15 【投曹文姬诗（文姬，长安中娼女，工翰墨，时号书仙）】任生 
<br>
<br>玉皇前殿掌书仙，一染尘心下九天。
<br>莫怪浓香薰骨腻，云衣曾惹御炉烟。
<br>
<br>
<br>
<br>&nbsp;&nbsp; 卷783_16 【绝句】吴公 
<br>
<br>去国投兹土，编茅隐旧踪。年年秋水上，独对数株松。
<br>
<br>
<br>
<br>&nbsp;&nbsp; 卷783_17 【献卢常侍】曹生 
<br>
<br>拜玉亭前闲送客，此时孤恨感离乡。
<br>寻思往岁绝缨事，肯向朱门泣夜长。
<br>
<br>
<br>
<br>&nbsp;&nbsp; 卷783_18 【赋新月】缪氏子 
<br>
<br>初月如弓未上弦，分明挂在碧霄边。
<br>时人莫道蛾眉小，三五团圆照满天。
<br>
<br>
<br>
<br>&nbsp;&nbsp; 卷783_19 【悼妓诗】京兆韦氏子 
<br>
<br>惆怅金泥簇蝶裙，春来犹见伴行云。
<br>不教布施刚留得，浑似初逢李少君。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 卷784_1 【长宁公主宅流杯】景龙文馆士 
<br>
<br>凭高瞰迥足怡心，菌阁桃源不暇寻。
<br>馀雪依林成玉树，残霙点岫即瑶岑。
<br>
<br>
<br>&nbsp;&nbsp; 卷784_2 【侍宴桃花园咏桃花应制】神龙从臣 
<br>
<br>源水丛花无数开，丹跗红萼间青梅。
<br>从今结子三千岁，预喜仙游复摘来。
<br>
<br>
<br>
<br>&nbsp;&nbsp; 卷784_3 【玉龙子诗】天宝时人 
<br>
<br>圣运潜符瑞玉龙，自兴云雨更无踪。
<br>不如渭水沙中得，争保銮舆复九重。
<br>
<br>
<br>
<br>&nbsp;&nbsp; 卷784_4 【寄兄】僖宗北省官 
<br>
<br>涉江今日恨偏多，援笔长吁欲奈何。
<br>倘使泪流西去得，便应添作锦江波。
<br>
<br>
<br>
<br>&nbsp;&nbsp; 卷784_5 【题屈原祠】洪州将军 
<br>
<br>苍藤古木几经春，旧祀祠堂小水滨。
<br>行客谩陈三酎酒，大夫元是独醒人。
<br>
<br>
<br>
<br>&nbsp;&nbsp; 卷784_6 【题端正树】贞元文士 
<br>
<br>昔日偏沾雨露荣，德皇西幸赐嘉名。
<br>马嵬此去无多地，合向杨妃冢上生。
<br>
<br>
<br>
<br>&nbsp;&nbsp; 卷784_7 【寄内诗】河北士人 
<br>
<br>握笔题诗易，荷戈征戍难。惯从鸳被暖，怯向雁门寒。 
<br>瘦尽宽衣带，啼多渍枕檀。试留青黛著，回日画眉看。
<br>
<br>
<br>
<br>&nbsp;&nbsp; 卷784_8 【代妻答诗（一作女郎葛鸦儿作）】河北士人 
<br>
<br>蓬鬓荆钗世所稀，布裙犹是嫁时衣。
<br>胡麻好种无人种，合是归时底不归。
<br>
<br>
<br>
<br>&nbsp;&nbsp; 卷784_9 【丙申岁诗】元和举子 
<br>
<br>元和天子丙申年，三十三人同得仙。
<br>袍似烂银文似锦，相将白日上青天。
<br>
<br>
<br>
<br>&nbsp;&nbsp; 卷784_10 【刺安南事诗】懿宗朝举子 
<br>
<br>南荒不择吏，致我交趾覆。联绵三四年，致我交趾辱。 
<br>懦者斗则退，武者兵益黩。军容满天下，战将多金玉。 
<br>刮得齐民疮，分为猛士禄。雄雄许昌师，忠武冠其族。 
<br>去为万骑风，住为一川肉。时有残卒回，千门万户哭。 
<br>哀声动闾里，怨气成山谷。谁能听鼓声，不忍看金镞。 
<br>念此堪泪流，悠悠颍川绿。
<br>
<br>
<br>
<br>&nbsp;&nbsp; 卷784_11 【歌】白衫举子 
<br>
<br>执板狂歌乞个钱，尘中流浪且随缘。
<br>直饶到老常如此，犹胜危时弄化权。
<br>
<br>
<br>
<br>&nbsp;&nbsp; 卷784_12 【睹野花思京师旧游】唐末朝士 
<br>
<br>曾过街西看牡丹，牡丹才谢便心阑。
<br>如今变作村园眼，鼓子花开也喜欢。
<br>
<br>
<br>
<br>&nbsp;&nbsp; 卷784_13 【哥舒歌】西鄙人 
<br>
<br>北斗七星高，哥舒夜带刀。至今窥牧马，不敢过临洮。
<br>
<br>
<br>
<br>&nbsp;&nbsp; 卷784_14 【答人】太上隐者 
<br>
<br>偶来松树下，高枕石头眠。山中无历日，寒尽不知年。
<br>
<br>
<br>
<br>&nbsp;&nbsp; 卷784_15 【向竹吟】黄山隐 
<br>
<br>积尘为太山，掬水成东海。富贵有时乖，希夷无日改。 
<br>绛节出崆峒，霓衣发光彩。古者有七贤，六个今何在。
<br>
<br>
<br>
<br>&nbsp;&nbsp; 卷784_16 【歌】婺州山中人 
<br>
<br>静居青嶂里，高啸紫烟中。尘世连仙界，琼田前路通。
<br>
<br>
<br>
<br>&nbsp;&nbsp; 卷784_17 【五子之歌】同谷子 
<br>
<br>邦惟固本自安宁，临下常须驭朽惊。
<br>何事十旬游不返，祸胎从此召殷兵。
<br>
<br>酒色声禽号四荒，那堪峻宇又雕墙。
<br>静思今古为君者，未或因兹不灭亡。
<br>
<br>唯彼陶唐有冀方，少年都不解思量。
<br>如今算得当时事，首为盘游乱纪纲。
<br>
<br>明明我祖万邦君，典则贻将示子孙。
<br>惆怅太康荒坠后，覆宗绝祀灭其门。
<br>
<br>仇雠万姓遂无依，颜厚何曾解忸怩。
<br>五子既歌邦已失，一场前事悔难追。
<br>
<br>
<br>
<br>&nbsp;&nbsp; 卷784_18 【献公佐诗】崔公佐客 
<br>
<br>破额幞头衫也穿，使君犹许对华筵。
<br>今朝幸倚文章守，遮莫青蛾笑揭天。
<br>
<br>
<br>
<br>&nbsp;&nbsp; 卷784_19 【赠妓茂英】洛中举子 
<br>
<br>忆昔当初过柳楼，茂英年小尚娇羞。隔窗未省闻高语， 
<br>对镜曾窥学上头。一别中原俱老大，再来南国见风流。 
<br>弹弦酌酒话前事，零落碧云生暮愁。
<br>
<br>
<br>
<br>&nbsp;&nbsp; 卷784_20 【又赠】洛中举子 
<br>
<br>少插花枝少下筹，须防女伴妒风流。
<br>坐中若打占相令，除却尚书莫点头。
<br>
<br>
<br>
<br>&nbsp;&nbsp; 卷784_21 【寄故姬】江陵士子 
<br>
<br>阴云幂幂下阳台，惹著襄王更不回。五度看花空有泪， 
<br>一心如结不曾开。纤萝自合依芳树，覆水宁思返旧杯。 
<br>惆怅高丽坡底宅，春光无复下山来。
<br>
<br>
<br>
<br>&nbsp;&nbsp; 卷784_22 【吟】织锦人 
<br>
<br>学织缭绫功未多，乱拈机杼错抛梭。
<br>莫教官锦行家见，把此文章笑杀他。
<br>
<br>
<br>
<br>&nbsp;&nbsp; 卷784_23 【句】织锦人 
<br>
<br>如今不重文章士，莫把文章夸向人。
<br>
<br>
<br>
<br>&nbsp;&nbsp; 卷784_24 【送南中尉】吏部选人 
<br>
<br>羡君初拜职，嗟我独无名。且是正员尉，全胜兼试卿。
<br>
<br>
<br>
<br>&nbsp;&nbsp; 卷784_25 【题紫微观】建业卜者 
<br>
<br>昨日朝天过紫微，醮坛风冷杏花稀。
<br>碧桃泥我传消息，何事人间更不归。
<br>
<br>
<br>
<br>&nbsp;&nbsp; 卷784_26 【题邓仙客墓】天峤游人 
<br>
<br>鹤老芝田鸡在笼，上清那与俗尘同。
<br>既言白日升仙去，何事人间有殡宫。
<br>
<br>
<br>
<br>&nbsp;&nbsp; 卷784_27 【题故翠微宫】骊山游人 
<br>
<br>翠微寺本翠微宫，楼阁亭台几十重。
<br>天子不来僧又去，樵夫时倒一株松。
<br>
<br>
<br>
<br>&nbsp;&nbsp; 卷784_28 【吟】衡州舟子 
<br>
<br>野鹊滩西一棹孤，月光遥接洞庭湖。
<br>堪嗟回雁峰前过，望断家山一字无。
<br>
<br>
<br>
<br>&nbsp;&nbsp; 卷784_29 【月夜】华山老人 
<br>
<br>涧水泠泠声不绝，溪流茫茫野花发。
<br>自去自来人不知，归时常对空山月。
<br>
<br>
<br>
<br>&nbsp;&nbsp; 卷784_30 【终南（一作陈季卿诗）】终南山翁 
<br>
<br>霜鹤鸣时夕风急，乱鸦又向寒林集。
<br>此君辍棹悲且吟，独对莲花一峰立。
<br>
<br>
<br>
<br>&nbsp;&nbsp; 卷784_31 【大庆堂赐宴元珰有诗呈吴越王】吴越人 
<br>
<br>非为亲贤展绮筵，恒常宁敢恣游盘。绿搓杨柳绵初软， 
<br>红晕樱桃粉未干。谷鸟乍啼声似涩，甘霖方霁景犹寒。 
<br>笙歌风紧人酣醉，却绕珍丛烂熳看。
<br>
<br>
<br>
<br>&nbsp;&nbsp; 卷784_32 【又和】吴越人 
<br>
<br>樱桃花下会亲贤，风远铜壶转露盘。蝶下粉墙梅乍折， 
<br>蚁浮金斝酒难干。云和缓奏泉声咽，珠箔低垂水影寒。 
<br>狂简斐然吟咏足，却邀群彦重吟看。
<br>
<br>
<br>
<br>&nbsp;&nbsp; 卷784_33 【再和】吴越人 
<br>
<br>我有嘉宾宴乍欢，画帘纹细凤双盘。影笼沼沚修篁密， 
<br>声透笙歌羯鼓干。散后便依书箧寐，渴来潜想玉壶寒。 
<br>樱桃零落红桃媚，更俟旬馀共醉看。
<br>
<br>
<br>
<br>&nbsp;&nbsp; 卷784_34 【重和】吴越人 
<br>
<br>冷宴殷勤展小园，舞鞇柔软彩虬盘。篸花尽日疑头重， 
<br>病酒经宵觉口干。嘉树倚楼青琐暗，晚云藏雨碧山寒。 
<br>文章天子文章别，八采卢郎未可看。
<br>
<br>
<br>
<br>&nbsp;&nbsp; 卷784_35 【御制春游长句】吴越人 
<br>
<br>天意分明道已光，春游嘉景胜仙乡。玉炉烟直风初静， 
<br>银汉云销日正长。柳带似眉全展绿，杏苞似脸半开香。 
<br>黄莺历历啼红树，紫燕关关语画梁。低槛晚晴笼翡翠， 
<br>小池波暖浴鸳鸯。马嘶广陌贪新草，人醉花堤怕夕阳。 
<br>比屋管弦呈妙曲，连营罗绮斗时妆。全吴霸越千年后， 
<br>独此升平显万方。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
