<HTML>
<HEAD>
<TITLE>全唐诗 卷402-406 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷402-406</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷402-406</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6140"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷402-406')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷402-406]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷402_1 【遣春十首】元稹 
<br>
<br>晓月笼云影，莺声馀雾中。暗芳飘露气，轻寒生柳风。 
<br>冉冉一趋府，未为劳我躬。因兹得晨起，但觉情兴隆。
<br>
<br>久雨怜霁景，偶来堤上行。空濛天色嫩，杳淼江面平。 
<br>百草短长出，众禽高下鸣。春阳各有分，予亦澹无情。
<br>
<br>镜皎碧潭水，微波粗成文。烟光垂碧草，琼脉散纤云。 
<br>岸柳好阴影，风裾遗垢氛。悠然送春目，八荒谁与群。
<br>
<br>低迷笼树烟，明净当霞日。阳焰波春空，平湖漫凝溢。 
<br>雪鹭远近飞，渚牙浅深出。江流复浩荡，相为坐纡郁。
<br>
<br>暄寒深浅春，红白前后花。颜色讵相让，生成良有涯。 
<br>梅芳勿自早，菊秀勿自赊。各将一时意，终年无再华。
<br>
<br>高屋童稚少，春来归燕多。葺旧良易就，新院亦已罗。 
<br>俯怜雏化卵，仰愧鹏无窠。巢栋与巢幕，秋风俱奈何。
<br>
<br>撩乱扑树蜂，摧残恋房蕊。风吹雨又频，安得繁于绮。 
<br>酒杯沉易过，世事纷何已。莫倚颜似花，君看岁如水。
<br>
<br>绕郭高高冢，半是荆王墓。后嗣炽阳台，前贤甘荜路。 
<br>善恶徒自分，波流尽东注。胡然不饮酒，坐落桐花树。
<br>
<br>花阴莎草长，藉莎闲自酌。坐看莺斗枝，轻花满尊杓。 
<br>葛巾竹稍挂，书卷琴上阁。沽酒过此生，狂歌眼前乐。
<br>
<br>梨叶已成阴，柳条纷起絮。波绿紫屏风，螺红碧筹箸。 
<br>三杯面上热，万事心中去。我意风散云，何劳问行处。
<br>
<br>
<br>&nbsp;&nbsp; 卷402_2 【表夏十首】元稹 
<br>
<br>夏风多暖暖，树木有繁阴。新笋紫长短，早樱红浅深。 
<br>烟花云幕重，榴艳朝景侵。华实各自好，讵云芳意沉。
<br>
<br>初日满阶前，轻风动帘影。旬时得休浣，高卧阅清景。 
<br>僮儿拂巾箱，鸦轧深林井。心到物自闲，何劳远箕颍。
<br>
<br>江瘴炎夏早，蒸腾信难度。今宵好风月，独此荒庭趣。 
<br>露叶倾暗光，流星委馀素。但恐清夜徂，讵悲朝景暮。
<br>
<br>孟月夏犹浅，奇云未成峰。度霞红漠漠，压浪白溶溶。 
<br>玉委有馀润，飙驰无去踪。何如捧云雨，喷毒随蛟龙。
<br>
<br>流芳递炎景，繁英尽寥落。公署香满庭，晴霞覆阑药。 
<br>裁红起高焰，缀绿排新萼。凭此遣幽怀，非言念将谑。
<br>
<br>红丝散芳树，旋转光风急。烟泛被笼香，露浓妆面湿。 
<br>佳人不在此，恨望阶前立。忽厌夏景长，今春行已及。
<br>
<br>百舌渐吞声，黄莺正娇小。云鸿方警夜，笼鸡已鸣晓。 
<br>当时客自适，运去谁能矫。莫厌夏虫多，蜩螗定相扰。
<br>
<br>翩翩帘外燕，戢戢巢内雏。啖食筋力尽，毛衣成紫襦。 
<br>朝来各飞去，雄雌梁上呼。养子将备老，恶儿那胜无。
<br>
<br>西山夏雪消，江势东南泻。风波高若天，滟滪低于马。 
<br>正被黄牛旋，难期白帝下。我在平地行，翻忧济川者。
<br>
<br>灵均死波后，是节常浴兰。彩缕碧筠粽，香粳白玉团。 
<br>逝者良自苦，今人反为欢。哀哉徇名士，没命求所难。
<br>
<br>
<br>
<br>&nbsp;&nbsp; 卷402_3 【解秋十首】元稹 
<br>
<br>清晨颒寒水，动摇襟袖轻。翳翳林上叶，不知秋暗生。 
<br>回悲镜中发，华白三四茎。岂无满头黑，念此衰已萌。
<br>
<br>微霜才结露，翔鸠初变鹰。无乃天地意，使之行小惩。 
<br>鸱鸮诚可恶，蔽日有高鹏。舍大以擒细，我心终不能。
<br>
<br>往岁学仙侣，各在无何乡。同时骛名者，次第鹓鹭行。 
<br>而我两不遂，三十鬓添霜。日暮江上立，蝉鸣枫树黄。
<br>
<br>后伏火犹在，先秋蝉已多。云色日夜白，骄阳能几何。 
<br>壤隙漏江海，忽微成网罗。勿言时不至，但恐岁蹉跎。
<br>
<br>新月才到地，轻河如泛云。萤飞高下火，树影参差文。 
<br>露簟有微润，清香时暗焚。夜闲心寂默，洞庭无垢氛。
<br>
<br>霁丽床前影，飘萧帘外竹。簟凉朝睡重，梦觉茶香熟。 
<br>亲烹园内葵，凭买家家曲。酿酒并毓蔬，人来有棋局。
<br>
<br>寒竹秋雨重，凌霄晚花落。低回翠玉梢，散乱栀黄萼。 
<br>颜色有殊异，风霜无好恶。年年百草芳，毕意同萧索。
<br>
<br>春非我独春，秋非我独秋。岂念百草死，但念霜满头。 
<br>头白古所同，胡为坐烦忧。茫茫百年内，处身良未休。
<br>
<br>西风冷衾簟，展转布华茵。来者承玉体，去者流芳尘。 
<br>适意丑为好，及时疏亦亲。衰周仲尼出，无乃为妖人。
<br>
<br>漠漠江面烧，微微枫树烟。今日复今夕，秋怀方浩然。 
<br>况我头上发，衰白不待年。我怀有时极，此意何由诠。
<br>
<br>
<br>
<br>&nbsp;&nbsp; 卷402_4 【遣病十首】元稹 
<br>
<br>服药备江瘴，四年方一疠。岂是药无功，伊予久留滞。 
<br>滞留人固薄，瘴久药难制。去日良已甘，归途奈无际。
<br>
<br>弃置何所任，郑公怜我病。三十九万钱，资予养顽暝。 
<br>身贱杀何益，恩深报难罄。公其万千年，世有天之郑。
<br>
<br>忆作孩稚初，健羡成人列。倦学厌日长，嬉游念佳节。 
<br>今来渐讳年，顿与前心别。白日速如飞，佳晨亦骚屑。
<br>
<br>昔在痛饮场，憎人病辞醉。病来身怕酒，始悟他人意。 
<br>怕酒岂不闲，悲无少年气。传语少年儿，杯盘莫回避。
<br>
<br>忆初头始白，昼夜惊一缕。渐及鬓与须，多来不能数。 
<br>壮年等闲过，过壮年已五。华发不再青，劳生竟何补。
<br>
<br>在家非不病，有病心亦安。起居甥侄扶，药饵兄嫂看。 
<br>今病兄远路，道遥书信难。寄言娇小弟，莫作官家官。
<br>
<br>燕巢官舍内，我尔俱为客。岁晚我独留，秋深尔安适。 
<br>风高翅羽垂，路远烟波隔。去去玉山岑，人间网罗窄。
<br>
<br>檐宇夜来旷，暗知秋已生。卧悲衾簟冷，病觉支体轻。 
<br>炎昏岂不倦，时去聊自惊。浩叹终一夕，空堂天欲明。
<br>
<br>秋依静处多，况乃凌晨趣。深竹蝉昼风，翠茸衫晓露。 
<br>庭莎病看长，林果闲知数。何以强健时，公门日劳骛。
<br>
<br>朝结故乡念，暮作空堂寝。梦别泪亦流，啼痕暗横枕。 
<br>昔愁凭酒遣，今病安能饮。落尽秋槿花，离人病犹甚。
<br>
<br>
<br>
<br>&nbsp;&nbsp; 卷402_5 【寒】元稹 
<br>
<br>江瘴节候暖，腊初梅已残。夜来北风至，喜见今日寒。 
<br>扣冰浅塘水，拥雪深竹阑。复此满尊醁，但嗟谁与欢。
<br>
<br>
<br>
<br>&nbsp;&nbsp; 卷402_6 【玉泉道中作】元稹 
<br>
<br>楚俗物候晚，孟冬才有霜。早农半华实，夕水含风凉。 
<br>遐想云外寺，峰峦渺相望。松门接官路，泉脉连僧房。 
<br>微露上弦月，暗焚初夜香。谷深烟壒净，山虚钟磬长。 
<br>念此清境远，复忧尘事妨。行行即前路，勿滞分寸光。
<br>
<br>
<br>
<br>&nbsp;&nbsp; 卷402_7 【遣病（自此通州后作）】元稹 
<br>
<br>自古谁不死，不复记其名。今年京城内，死者老少并。 
<br>独孤才四十，仕宦方荣荣。李三三十九，登朝有清声。 
<br>赵昌八十馀，三拥大将旌。为生信异异，之死同冥冥。 
<br>其家哭泣爱，一一无异情。其类嗟叹惜，各各无重轻。 
<br>万龄龟菌等，一死天地平。以此方我病，我病何足惊。 
<br>借如今日死，亦足了一生。借使到百年，不知何所成。 
<br>况我早师佛，屋宅此身形。舍彼复就此，去留何所萦。 
<br>前身为过迹，来世即前程。但念行不息，岂忧无路行。 
<br>蜕骨龙不死，蜕皮蝉自鸣。胡为神蜕体，此道人不明。 
<br>持谢爱朋友，寄之仁弟兄。吟此可达观，世言何足听。
<br>
<br>
<br>
<br>&nbsp;&nbsp; 卷402_8 【感梦（梦故兵部裴尚书相公）】元稹 
<br>
<br>十月初二日，我行蓬州西。三十里有馆，有馆名芳溪。 
<br>荒邮屋舍坏，新雨田地泥。我病百日馀，肌体顾若刲。 
<br>气填暮不食，早早掩窦圭。阴寒筋骨病，夜久灯火低。 
<br>忽然寝成梦，宛见颜如珪。似叹久离别，嗟嗟复凄凄。 
<br>问我何病痛，又叹何栖栖。答云痰滞久，与世复相暌。 
<br>重云痰小疾，良药固易挤。前时奉橘丸，攻疾有神功。 
<br>何不善和疗，岂独头有风。殷勤平生事，款曲无不终。 
<br>悲欢两相极，以是半日中。言罢相与行，行行古城里。 
<br>同行复一人，不识谁氏子。逡巡急吏来，呼唤愿且止。 
<br>驰至相君前，再拜复再起。启云吏有奉，奉命传所旨。 
<br>事有大惊忙，非君不能理。答云久就闲，不愿见劳使。 
<br>多谢致勤勤，未敢相唯唯。我因前献言，此事愚可料。 
<br>乱热由静消，理繁在知要。君如冬月阳，奔走不必召。 
<br>君如铜镜明，万物自可照。愿君许苍生，勿复高体调。 
<br>相君不我言，顾我再三笑。行行及城户，黯黯馀日晖。 
<br>相君不我言，命我从此归。不省别时语，但省涕淋漓。 
<br>觉来身体汗，坐卧心骨悲。闪闪灯背壁，胶胶鸡去埘。 
<br>倦童颠倒寝，我泪纵横垂。泪垂啼不止，不止啼且声。 
<br>啼声觉僮仆，僮仆撩乱惊。问我何所苦，问我何所思。 
<br>我亦不能语，惨惨即路岐。前经新政县，今夕复明辰。 
<br>置置满心气，不得说向人。奇哉赵明府，怪我眉不伸。 
<br>云有北来僧，住此月与旬。自言辨贵骨，谓若识天真。 
<br>谈游费閟景，何不与逡巡。僧来为予语，语及昔所知。 
<br>自言有奇中，裴相未相时。读书灵山寺，住处接园篱。 
<br>指言他日贵，晷刻似不移。我闻僧此语，不觉泪歔欷。 
<br>因言前夕梦，无人一相谓。无乃裴相君，念我胸中气。 
<br>遣师及此言，使我尽前事。僧云彼何亲，言下涕不已。 
<br>我云知我深，不幸先我死。僧云裴相君，如君恩有几。 
<br>我云滔滔众，好直者皆是。唯我与白生，感遇同所以。 
<br>官学不同时，生小异乡里。拔我尘土中，使我名字美。 
<br>美名何足多，深分从此始。吹嘘莫我先，顽陋不我鄙。 
<br>往往裴相门，终年不曾履。相门多众流，多誉亦多毁。 
<br>如闻风过尘，不动井中水。前时予掾荆，公在期复起。 
<br>自从裴公无，吾道甘已矣。白生道亦孤，谗谤销骨髓。 
<br>司马九江城，无人一言理。为师陈苦言，挥涕满十指。 
<br>未死终报恩，师听此男子。
<br>
<br>
<br>
<br>&nbsp;&nbsp; 卷402_9 【和东川李相公慈竹十二韵（次本韵）】元稹 
<br>
<br>慈竹不外长，密比青瑶华。矛攒有森束，玉粒无蹉跎。 
<br>纤粉妍腻质，细琼交翠柯。亭亭霄汉近，霭霭雨露多。 
<br>冰碧寒夜耸，箫韶风昼罗。烟含胧胧影，月泛鳞鳞波。 
<br>鸾凤一已顾，燕雀永不过。幽姿媚庭实，颢气爽天涯。 
<br>峻节高转露，贞筠寒更佳。托身仙坛上，灵物神所呵。 
<br>时与天籁合，日闻阳春歌。应怜孤生者，摧折成病痾。
<br>
<br>
<br>
<br>
<br>
<br>
<br>
<br> 卷403_1 【酬东川李相公十六韵（次用本韵）】元稹 
<br>
<br>昔附赤霄羽，葳蕤游紫垣。斗班香案上，奏语玉晨尊。 
<br>戆直撩忌讳，科仪惩傲顽。自从真籍除，弃置勿复论。 
<br>前时共游者，日夕黄金轩。请帝下巫觋，八荒求我魂。 
<br>鸾凤屡鸣顾，燕雀尚篱藩。徒令霄汉外，往往尘念存。 
<br>存念岂虚设，并投琼与璠。弹珠古所讶，此用何太敦。 
<br>邹律寒气变，郑琴祥景奔。灵芝绕身出，左右光彩繁。 
<br>碾玉无俗色，蕊珠非世言。重惭前日句，陋若莸并荪。 
<br>腊月巴地雨，瘴江愁浪翻。因持骇鸡宝，一照浊水昏。
<br>
<br>
<br>&nbsp;&nbsp; 卷403_2 【酬独孤二十六送归通州】元稹 
<br>
<br>再拜捧兄赠，拜兄珍重言。我有平生志，临别将具论。 
<br>十岁慕倜傥，爱白不爱昏。宁爱寒切烈，不爱旸温暾。 
<br>二十走猎骑，三十游海门。憎兔跳跃跃，恶鹏黑翻翻。 
<br>鳌钓气方壮，鹘拳心颇尊。下观狰狞辈，一扫冀不存。 
<br>名冠壮士籍，功酬明主恩。不然合身弃，何况身上痕。 
<br>金石有销烁，肺腑无寒温。分画久已定，波涛何足烦。 
<br>尝希苏门啸，讵厌巴树猿。瘴水徒浩浩，浮云亦轩轩。 
<br>长歌莫长叹，饮斛莫饮樽。生为醉乡客，死作达士魂。
<br>
<br>
<br>
<br>&nbsp;&nbsp; 卷403_3 【酬刘猛见送】元稹 
<br>
<br>种花有颜色，异色即为妖。养鸟恶羽翮，剪翮不待高。 
<br>非无剪伤者，物性难自逃。百足虽捷捷，商羊亦翘翘。 
<br>伊余狷然质，谬入多士朝。任气有愎戆，容身寡朋曹。 
<br>愚狂偶似直，静僻非敢骄。一为毫发忤，十载山川遥。 
<br>烁铁不在火，割肌不在刀。险心露山岳，流语翻波涛。 
<br>六尺安敢主，方寸由自调。神剑土不蚀，异布火不燋。 
<br>虽无二物姿，庶欲效一毫。未能深蹙蹙，多谢相劳劳。 
<br>去去我移马，迟迟君过桥。云势正横壑，江流初满槽。 
<br>持此慰远道，此之为旧交。
<br>
<br>
<br>
<br>&nbsp;&nbsp; 卷403_4 【酬乐天赴江州路上见寄三首】元稹 
<br>
<br>昔在京城心，今在吴楚末。千山道路险，万里音尘阔。 
<br>天上参与商，地上胡与越。终天升沉异，满地网罗设。 
<br>心有无眹环，肠有无绳结。有结解不开，有环寻不歇。 
<br>山岳移可尽，江海塞可绝。离恨若空虚，穷年思不彻。 
<br>生莫强相同，相同会相别。
<br>
<br>襄阳大堤绕，我向堤前住。烛随花艳来，骑送朝云去。 
<br>万竿高庙竹，三月徐亭树。我昔忆君时，君今怀我处。 
<br>有身有离别，无地无岐路。风尘同古今，人世劳新故。
<br>
<br>人亦有相爱，我尔殊众人。朝朝宁不食，日日愿见君。 
<br>一日不得见，愁肠坐氛氲。如何远相失，各作万里云。 
<br>云高风苦多，会合难遽因。天上犹有碍，何况地上身。
<br>
<br>
<br>
<br>&nbsp;&nbsp; 卷403_5 【邮竹】元稹 
<br>
<br>庭有萧萧竹，门有阗阗骑。嚣静本殊途，因依偶同寄。 
<br>亭亭乍干云，袅袅亦垂地。人有异我心，我无异人意。
<br>
<br>
<br>
<br>&nbsp;&nbsp; 卷403_6 【落月】元稹 
<br>
<br>落月沉馀影，阴渠流暗光。蚊声霭窗户，萤火绕屋梁。 
<br>飞幌翠云薄，新荷清露香。不吟复不寐，竟夕池水傍。
<br>
<br>
<br>
<br>&nbsp;&nbsp; 卷403_7 【高荷】元稹 
<br>
<br>种藕百馀根，高荷才四叶。飐闪碧云扇，团圆青玉叠。 
<br>亭亭自抬举，鼎鼎难藏擫。不学著水荃，一生长怗怗。
<br>
<br>
<br>
<br>&nbsp;&nbsp; 卷403_8 【和裴校书鹭鸶飞】元稹 
<br>
<br>鹭鸶鹭鸶何遽飞，鸦惊雀噪难久依。
<br>清江见底草堂在，一点白光终不归。
<br>
<br>
<br>
<br>&nbsp;&nbsp; 卷403_9 【夜池】元稹 
<br>
<br>荷叶团圆茎削削，绿萍面上红衣落。
<br>满池明月思啼螀，高屋无人风张幕。
<br>
<br>
<br>
<br>&nbsp;&nbsp; 卷403_10 【酬杨司业十二兄早秋述情见寄】元稹 
<br>
<br>白发故人少，相逢意弥远。往事共销沉，前期各衰晚。 
<br>昨来遇弥苦，已复云离巘。秋草古胶庠，寒沙废宫苑。 
<br>知心岂忘鲍，咏怀难和阮。壮志日萧条，那能竞朝幰。
<br>
<br>
<br>
<br>&nbsp;&nbsp; 卷403_11 【代杭人作使君一朝去二首】元稹 
<br>
<br>使君一朝去，遗爱在人口。惠化境内春，才名天下首。 
<br>为问龚黄辈，兼能作诗否。
<br>
<br>使君一朝去，断肠如剉檗。无复见冰壶，唯应镂金石。 
<br>自此一州人，生男尽名白。
<br>
<br>
<br>
<br>&nbsp;&nbsp; 卷403_12 【长庆历】元稹 
<br>
<br>年历复年历，卷尽悲且惜。历日何足悲，但悲年运易。 
<br>年年岂无叹，此叹何唧唧。所叹别此年，永无长庆历。
<br>
<br>
<br>
<br>&nbsp;&nbsp; 卷403_13 【顺宗至德大圣大安孝皇帝挽歌词三首（左拾遗时作）】元稹 
<br>
<br>不改延洪祚，因成揖让朝。讴歌同戴启，遏密共思尧。 
<br>雨露施恩广，梯航会葬遥。号弓那独切，曾感昔年招。
<br>
<br>前春文祖庙，大舜嗣尧登。及此逾年感，还因是月崩。 
<br>寿缘追孝促，业在继明兴。俭诏同今古，山川绕灞陵。
<br>
<br>七月悲风起，凄凉万国人。羽仪经巷内，輼fm转城闉。 
<br>暝色依陵早，秋声入辂新。自嗟同草木，不识永贞春。
<br>
<br>
<br>
<br>&nbsp;&nbsp; 卷403_14 【宪宗章武孝皇帝挽歌词三首（膳部员外时作）】元稹 
<br>
<br>国付重离后，身随十圣仙。北辰移帝座，西日到虞泉。 
<br>方丈言虚设，华胥事眇然。触鳞曾在宥，偏哭堕髯前。
<br>
<br>天宝遗馀事，元和盛圣功。二凶枭帐下，三叛斩都中。 
<br>始服沙陀虏，方吞逻逤戎。狼星如要射，犹有鼎湖弓。
<br>
<br>月落禁垣西，星攒晓仗齐。风传宫漏苦，云拂羽仪低。 
<br>路隘车千两，桥危马万蹄。共蹉封石检，不为报功泥。
<br>
<br>
<br>
<br>&nbsp;&nbsp; 卷403_15 【恭王故太妃挽歌词二首（校书郎时作）】元稹 
<br>
<br>燕姞贻天梦，梁王尽孝思。虽从魏诏葬，得用汉藩仪。 
<br>曙月残光敛，寒箫度曲迟。平生奉恩地，哀挽欲何之。
<br>
<br>文卫罗新圹，仙娥掩暝山。雪云埋陇合，箫鼓望城还。 
<br>寒树风难静，霜郊夜更闲。哀荣深孝嗣，仪表在河间。
<br>
<br>
<br>
<br>&nbsp;&nbsp; 卷403_16 【哭吕衡州六首】元稹 
<br>
<br>气敌三人杰，交深一纸书。我投冰莹眼，君报水怜鱼。 
<br>髀股惟夸瘦，膏肓岂暇除。伤心死诸葛，忧道不忧馀。
<br>
<br>望有经纶钓，虔收宰相刀。江文驾风远，云貌接天高。 
<br>国待球琳器，家藏虎豹韬。尽将千载宝，埋入五原蒿。
<br>
<br>白马双旌队，青山八阵图。请缨期系虏，枕草誓捐躯。 
<br>势激三千壮，年应四十无。遥闻不瞑目，非是不怜吴。
<br>
<br>雕鹗生难敌，沉檀死更香。儿童喧巷市，羸老哭碑堂。 
<br>雁起沙汀暗，云连海气黄。祝融峰上月，几照北人丧。
<br>
<br>回雁峰前雁，春回尽却回。联行四人去，同葬一人来。 
<br>铙吹临江返，城池隔雾开。满船深夜哭，风棹楚猿哀。
<br>
<br>杜预春秋癖，扬雄著述精。在时兼不语，终古定归名。 
<br>耒水波文细，湘江竹叶轻。平生思风月，潜寐若为情。
<br>
<br>
<br>
<br>&nbsp;&nbsp; 卷403_17 【僧如展及韦载同游碧涧寺各赋诗…不复撰成徒以四韵为识】元稹 
<br>
<br>重吟前日他生句，岂料逾旬便隔生。会拟一来身塔下， 
<br>无因共绕寺廊行。紫毫飞札看犹湿，黄字新诗和未成。 
<br>纵使得如羊叔子，不闻兼记旧交情。
<br>
<br>
<br>
<br>&nbsp;&nbsp; 卷403_18 【公安县远安寺水亭见展公题壁漂然泪流因书四韵】元稹 
<br>
<br>碧涧去年会，与师三两人。今来见题壁，师已是前身。 
<br>芰叶迎僧夏，杨花度俗春。空将数行泪，洒遍塔中尘。
<br>
<br>
<br>
<br>&nbsp;&nbsp; 卷403_19 【寒食日毛空路示侄晦及从简】元稹 
<br>
<br>我昔孩提从我兄，我今衰白尔初成。
<br>分明寄取原头路，百世长须此路行。
<br>
<br>
<br>
<br>&nbsp;&nbsp; 卷403_20 【别孙村老人（寒食日）】元稹 
<br>
<br>年年渐觉老人稀，欲别孙翁泪满衣。
<br>未死不知何处去，此身终向此原归。
<br>
<br>
<br>
<br>&nbsp;&nbsp; 卷403_21 【和乐天刘家花】元稹 
<br>
<br>闲坊静曲同消日，泪草伤花不为春。
<br>遍问旧交零落尽，十人才有两三人。
<br>
<br>
<br>
<br>&nbsp;&nbsp; 卷403_22 【褒城驿二首】元稹 
<br>
<br>容州诗句在褒城，几度经过眼暂明。
<br>今日重看满衫泪，可怜名字已前生。
<br>
<br>忆昔万株梨映竹，遇逢黄令醉残春。
<br>梨枯竹尽黄令死，今日再来衰病身。
<br>
<br>
<br>
<br>&nbsp;&nbsp; 卷403_23 【和乐天梦亡友刘太白同游二首】元稹 
<br>
<br>君诗昨日到通州，万里知君一梦刘。
<br>闲坐思量小来事，只应元是梦中游。
<br>
<br>老来东郡复西州，行处生尘为丧刘。
<br>纵使刘君魂魄在，也应至死不同游。
<br>
<br>
<br>
<br>&nbsp;&nbsp; 卷403_24 【酬乐天见忆，兼伤仲远】元稹 
<br>
<br>死别重泉閟，生离万里赊。瘴侵新病骨，梦到故人家。 
<br>遥泪陈根草，闲收落地花。庾公楼怅望，巴子国生涯。 
<br>河任天然曲，江随峡势斜。与君皆直戆，须分老泥沙。
<br>
<br>
<br>
<br>&nbsp;&nbsp; 卷403_25 【与乐天同葬杓直】元稹 
<br>
<br>元伯来相葬，山涛誓抚孤。不知他日事，兼得似君无。
<br>
<br>
<br>
<br>
<br>
<br>
<br>
<br>&nbsp;&nbsp; 卷404_1 【夜闲（此后并悼亡）】元稹 
<br>
<br>感极都无梦，魂销转易惊。风帘半钩落，秋月满床明。 
<br>怅望临阶坐，沉吟绕树行。孤琴在幽匣，时迸断弦声。
<br>
<br>
<br>&nbsp;&nbsp; 卷404_2 【感小株夜合】元稹 
<br>
<br>纤干未盈把，高条才过眉。不禁风苦动，偏受露先萎。 
<br>不分秋同尽，深嗟小便衰。伤心落残叶，犹识合昏期。
<br>
<br>
<br>
<br>&nbsp;&nbsp; 卷404_3 【醉醒】元稹 
<br>
<br>积善坊中前度饮，谢家诸婢笑扶行。
<br>今宵还似当时醉，半夜觉来闻哭声。
<br>
<br>
<br>
<br>&nbsp;&nbsp; 卷404_4 【追昔游】元稹 
<br>
<br>谢傅堂前音乐和，狗儿吹笛胆娘歌。花园欲盛千场饮， 
<br>水阁初成百度过。醉摘樱桃投小玉，懒梳丛鬓舞曹婆。 
<br>再来门馆唯相吊，风落秋池红叶多。
<br>
<br>
<br>
<br>&nbsp;&nbsp; 卷404_5 【空屋题（十月十四日夜）】元稹 
<br>
<br>朝从空屋里，骑马入空台。尽日推闲事，还归空屋来。 
<br>月明穿暗隙，灯烬落残灰。更想咸阳道，魂车昨夜回。
<br>
<br>
<br>
<br>&nbsp;&nbsp; 卷404_6 【初寒夜寄卢子蒙】元稹 
<br>
<br>月是阴秋镜，寒为寂寞资。轻寒酒醒后，斜月枕前时。 
<br>倚壁思闲事，回灯检旧诗。闻君亦同病，终夜远相悲。
<br>
<br>
<br>
<br>&nbsp;&nbsp; 卷404_7 【城外回，谢子蒙见谕】元稹 
<br>
<br>十里抚柩别，一身骑马回。寒烟半堂影，烬火满庭灰。 
<br>稚女凭人问，病夫空自哀。潘安寄新咏，仍是夜深来。
<br>
<br>
<br>
<br>&nbsp;&nbsp; 卷404_8 【谕子蒙】元稹 
<br>
<br>抚稚君休感，无儿我不伤。片云离岫远，双燕念巢忙。 
<br>大壑谁非水，华星各自光。但令长有酒，何必谢家庄。
<br>
<br>
<br>
<br>&nbsp;&nbsp; 卷404_9 【遣悲怀三首】元稹 
<br>
<br>谢公最小偏怜女，嫁与黔娄百事乖。顾我无衣搜画箧， 
<br>泥他沽酒拔金钗。野蔬充膳甘长藿，落叶添薪仰古槐。 
<br>今日俸钱过十万，与君营奠复营斋。
<br>
<br>昔日戏言身后意，今朝皆到眼前来。衣裳已施行看尽， 
<br>针线犹存未忍开。尚想旧情怜婢仆，也曾因梦送钱财。 
<br>诚知此恨人人有，贫贱夫妻百事哀。
<br>
<br>闲坐悲君亦自悲，百年都是几多时。邓攸无子寻知命， 
<br>潘岳悼亡犹费词。同穴窅冥何所望，他生缘会更难期。 
<br>唯将终夜长开眼，报答平生未展眉。
<br>
<br>
<br>
<br>&nbsp;&nbsp; 卷404_10 【旅眠】元稹 
<br>
<br>内外都无隔，帷屏不复张。夜眠兼客坐，同在火炉床。
<br>
<br>
<br>
<br>&nbsp;&nbsp; 卷404_11 【除夜】元稹 
<br>
<br>忆昔岁除夜，见君花烛前。今宵祝文上，重叠叙新年。 
<br>闲处低声哭，空堂背月眠。伤心小儿女，撩乱火堆边。
<br>
<br>
<br>
<br>&nbsp;&nbsp; 卷404_12 【感梦】元稹 
<br>
<br>行吟坐叹知何极，影绝魂销动隔年。
<br>今夜商山馆中梦，分明同在后堂前。
<br>
<br>
<br>
<br>&nbsp;&nbsp; 卷404_13 【合衣寝】元稹 
<br>
<br>良夕背灯坐，方成合衣寝。酒醉夜未阑，几回颠倒枕。
<br>
<br>
<br>
<br>&nbsp;&nbsp; 卷404_14 【竹簟】元稹 
<br>
<br>竹簟衬重茵，未忍都令卷。忆昨初来日，看君自施展。
<br>
<br>
<br>
<br>&nbsp;&nbsp; 卷404_15 【听庾及之弹乌夜啼引】元稹 
<br>
<br>君弹乌夜啼，我传乐府解古题。良人在狱妻在闺， 
<br>官家欲赦乌报妻。乌前再拜泪如雨，乌作哀声妻暗语。 
<br>后人写出乌啼引，吴调哀弦声楚楚。四五年前作拾遗， 
<br>谏书不密丞相知。谪官诏下吏驱遣，身作囚拘妻在远。 
<br>归来相见泪如珠，唯说闲宵长拜乌。君来到舍是乌力， 
<br>妆点乌盘邀女巫。今君为我千万弹，乌啼啄啄泪澜澜。 
<br>感君此曲有深意，昨日乌啼桐叶坠。当时为我赛乌人， 
<br>死葬咸阳原上地。
<br>
<br>
<br>
<br>&nbsp;&nbsp; 卷404_16 【梦井】元稹 
<br>
<br>梦上高高原，原上有深井。登高意枯渴，愿见深泉冷。 
<br>裴回绕井顾，自照泉中影。沉浮落井瓶，井上无悬绠。 
<br>念此瓶欲沉，荒忙为求请。遍入原上村，村空犬仍猛。 
<br>还来绕井哭，哭声通复哽。哽噎梦忽惊，觉来房舍静。 
<br>灯焰碧胧胧，泪光疑冏冏。钟声夜方半，坐卧心难整。 
<br>忽忆咸阳原，荒田万馀顷。土厚圹亦深，埋魂在深埂。 
<br>埂深安可越，魂通有时逞。今宵泉下人，化作瓶相憬。 
<br>感此涕汍澜，汍澜涕沾领。所伤觉梦间，便觉死生境。 
<br>岂无同穴期，生期谅绵永。又恐前后魂，安能两知省。 
<br>寻环意无极，坐见天将昞。吟此梦井诗，春朝好光景。
<br>
<br>
<br>
<br>&nbsp;&nbsp; 卷404_17 【江陵三梦】元稹 
<br>
<br>平生每相梦，不省两相知。况乃幽明隔，梦魂徒尔为。 
<br>情知梦无益，非梦见何期。今夕亦何夕，梦君相见时。 
<br>依稀旧妆服，晻淡昔容仪。不道间生死，但言将别离。 
<br>分张碎针线，襵叠故屏帏。抚稚再三嘱，泪珠千万垂。 
<br>嘱云唯此女，自叹总无儿。尚念娇且騃，未禁寒与饥。 
<br>君复不憘事，奉身犹脱遗。况有官缚束，安能长顾私。 
<br>他人生间别，婢仆多谩欺。君在或有托，出门当付谁。 
<br>言罢泣幽噎，我亦涕淋漓。惊悲忽然寤，坐卧若狂痴。 
<br>月影半床黑，虫声幽草移。心魂生次第，觉梦久自疑。 
<br>寂默深想像，泪下如流澌。百年永已诀，一梦何太悲。 
<br>悲君所娇女，弃置不我随。长安远于日，山川云间之。 
<br>纵我生羽翼，网罗生絷维。今宵泪零落，半为生别滋。 
<br>感君下泉魄，动我临川思。一水不可越，黄泉况无涯。 
<br>此怀何由极，此梦何由追。坐见天欲曙，江风吟树枝。
<br>
<br>古原三丈穴，深葬一枝琼。崩剥山门坏，烟绵坟草生。 
<br>久依荒陇坐，却望远村行。惊觉满床月，风波江上声。
<br>
<br>君骨久为土，我心长似灰。百年何处尽，三夜梦中来。 
<br>逝水良已矣，行云安在哉。坐看朝日出，众鸟双裴回。
<br>
<br>
<br>
<br>&nbsp;&nbsp; 卷404_18 【张旧蚊帱】元稹 
<br>
<br>逾年间生死，千里旷南北。家居无见期，况乃异乡国。 
<br>破尽裁缝衣，忘收遗翰墨。独有缬纱帱，凭人远携得。 
<br>施张合欢榻，展卷双鸳翼。已矣长空虚，依然旧颜色。 
<br>裴回将就寝，徙倚情何极。昔透香田田，今无魂恻恻。 
<br>隙穿斜月照，灯背空床黑。达理强开怀，梦啼还过臆。 
<br>平生贫寡欢，夭枉劳苦忆。我亦距几时，胡为自摧逼。 
<br>烛蛾焰中舞，茧蚕丛上织。燋烂各自求，他人顾何力。 
<br>多离因苟合，恶影当务息。往事勿复言，将来幸前识。
<br>
<br>
<br>
<br>&nbsp;&nbsp; 卷404_19 【独夜伤怀赠呈张侍御（张生近丧妻）】元稹 
<br>
<br>烬火孤星灭，残灯寸焰明。竹风吹面冷，檐雪坠阶声。 
<br>寡鹤连天叫，寒雏彻夜惊。只应张侍御，潜会我心情。
<br>
<br>
<br>
<br>&nbsp;&nbsp; 卷404_20 【六年春遣怀八首】元稹 
<br>
<br>伤禽我是笼中鹤，沉剑君为泉下龙。
<br>重纩犹存孤枕在，春衫无复旧裁缝。
<br>
<br>检得旧书三四纸，高低阔狭粗成行。
<br>自言并食寻高事，唯念山深驿路长。
<br>
<br>公无渡河音响绝，已隔前春复去秋。
<br>今日闲窗拂尘土，残弦犹迸钿箜篌。
<br>
<br>婢仆晒君馀服用，娇痴稚女绕床行。
<br>玉梳钿朵香胶解，尽日风吹玳瑁筝。
<br>
<br>伴客销愁长日饮，偶然乘兴便醺醺。
<br>怪来醒后傍人泣，醉里时时错问君。
<br>
<br>我随楚泽波中梗，君作咸阳泉下泥。
<br>百事无心值寒食，身将稚女帐前啼。
<br>
<br>童稚痴狂撩乱走，绣球花仗满堂前。
<br>病身一到繐帷下，还向临阶背日眠。
<br>
<br>小于潘岳头先白，学取庄周泪莫多。
<br>止竟悲君须自省，川流前后各风波。
<br>
<br>
<br>
<br>&nbsp;&nbsp; 卷404_21 【答友封见赠】元稹 
<br>
<br>荀令香销潘簟空，悼亡诗满旧屏风。
<br>扶床小女君先识，应为些些似外翁。
<br>
<br>
<br>
<br>&nbsp;&nbsp; 卷404_22 【梦成之】元稹 
<br>
<br>烛暗船风独梦惊，梦君频问向南行。
<br>觉来不语到明坐，一夜洞庭湖水声。
<br>
<br>
<br>
<br>&nbsp;&nbsp; 卷404_23 【哭小女降真】元稹 
<br>
<br>雨点轻沤风复惊，偶来何事去何情。
<br>浮生未到无生地，暂到人间又一生。
<br>
<br>
<br>
<br>&nbsp;&nbsp; 卷404_24 【哭女樊】元稹 
<br>
<br>秋天净绿月分明，何事巴猿不賸鸣。
<br>应是一声肠断去，不容啼到第三声。
<br>
<br>
<br>
<br>&nbsp;&nbsp; 卷404_25 【哭女樊四十韵（虢州长史时作）】元稹 
<br>
<br>逝者何由见，中人未达情。马无生角望，猿有断肠鸣。 
<br>去伴投遐徼，来随梦险程。四年巴养育，万里硖回萦。 
<br>病是他乡染，魂应远处惊。山魈邪乱逼，沙虱毒潜婴。 
<br>母约看宁辨，余慵疗不精。欲寻方次第，俄值疾充盈。 
<br>灯火徒相守，香花只浪擎。莲初开月梵，蕣已落朝荣。 
<br>魄散云将尽，形全玉尚莹。空垂两行血，深送一枝琼。 
<br>秘祝休巫觋，安眠放使令。旧衣和箧施，残药满瓯倾。 
<br>乳媪闲于社，医僧婗似酲。悯渠身觉剩，讶佛力难争。 
<br>骑竹痴犹子，牵车小外甥。等长迷过影，遥戏误啼声。 
<br>涴纸伤馀画，扶床念试行。独留呵面镜，谁弄倚墙筝。 
<br>忆昨工言语，怜初妙长成。撩风妒鹦舌，凌露触兰英。 
<br>翠凤舆真女，红蕖捧化生。只忧嫌五浊，终恐向三清。 
<br>宿恶诸荤味，悬知众物名。环从枯树得，经认宝函盛。 
<br>愠怒偏憎数，分张雅爱平。最怜贪栗妹，频救懒书兄。 
<br>为占娇饶分，良多眷恋诚。别常回面泣，归定出门迎。 
<br>解怪还家晚，长将远信呈。说人偷罪过，要我抱纵横。 
<br>腾蹋游江舫，攀缘看乐棚。和蛮歌字拗，学妓舞腰轻。 
<br>迢递离荒服，提携到近京。未容夸伎俩，唯恨枉聪明。 
<br>往绪心千结，新丝鬓百茎。暗窗风报晓，秋幌雨闻更。 
<br>败槿萧疏馆，衰杨破坏城。此中临老泪，仍自哭孩婴。
<br>
<br>
<br>
<br>&nbsp;&nbsp; 卷404_26 【哭子十首（翰林学士时作）】元稹 
<br>
<br>维鹈受刺因吾过，得马生灾念尔冤。
<br>独在中庭倚闲树，乱蝉嘶噪欲黄昏。
<br>
<br>才能辨别东西位，未解分明管带身。
<br>自食自眠犹未得，九重泉路托何人。
<br>
<br>尔母溺情连夜哭，我身因事有时悲。
<br>钟声欲绝东方动，便是寻常上学时。
<br>
<br>莲花上品生真界，兜率天中离世途。
<br>彼此业缘多障碍，不知还得见儿无。
<br>
<br>节量梨栗愁生疾，教示诗书望早成。
<br>鞭扑校多怜校少，又缘遗恨哭三声。
<br>
<br>深嗟尔更无兄弟，自叹予应绝子孙。
<br>寂寞讲堂基址在，何人车马入高门。
<br>
<br>往年鬓已同潘岳，垂老年教作邓攸。
<br>烦恼数中除一事，自兹无复子孙忧。
<br>
<br>长年苦境知何限，岂得因儿独丧明。
<br>消遣又来缘尔母，夜深和泪有经声。
<br>
<br>乌生八子今无七，猿叫三声月正孤。
<br>寂寞空堂天欲曙，拂帘双燕引新雏。
<br>
<br>频频子落长江水，夜夜巢边旧处栖。
<br>若是愁肠终不断，一年添得一声啼。
<br>
<br>
<br>
<br>&nbsp;&nbsp; 卷404_27 【感逝（浙东）】元稹 
<br>
<br>头白夫妻分无子，谁令兰梦感衰翁。三声啼妇卧床上， 
<br>一寸断肠埋土中。蜩甲暗枯秋叶坠，燕雏新去夜巢空。 
<br>情知此恨人皆有，应与暮年心不同。
<br>
<br>
<br>
<br>&nbsp;&nbsp; 卷404_28 【妻满月日相唁】元稹 
<br>
<br>十月辛勤一月悲，今朝相见泪淋漓。
<br>狂风落尽莫惆怅，犹胜因花压折枝。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷405_1 【代曲江老人百韵（年十六时作）】元稹 
<br>
<br>何事花前泣，曾逢旧日春。先皇初在镐，贱子正游秦。 
<br>拨乱干戈后，经文礼乐辰。徽章悬象魏，貔虎画骐驎。 
<br>光武休言战，唐尧念睦姻。琳琅铺柱础，葛藟茂河漘。 
<br>尚齿惇耆艾，搜材拔积薪。裴王持藻镜，姚宋斡陶钧。 
<br>内史称张敞，苍生借寇恂。名卿唯讲德，命士耻忧贫。 
<br>杞梓无遗用，刍荛不忘询。悬金收逸骥，鼓瑟荐嘉宾。 
<br>羽翼皆随凤，圭璋肯杂珉。班行容济济，文质道彬彬。 
<br>百度依皇极，千门辟紫宸。措刑非苟简，稽古蹈因循。 
<br>书谬偏求伏，诗亡远听申。雄推三虎贾，群擢八龙荀。 
<br>海外恩方洽，寰中教不泯。儒林精阃奥，流品重清淳。 
<br>天净三光丽，时和四序均。卑官休力役，蠲赋免艰辛。 
<br>蛮貊同车轨，乡原尽里仁。帝途高荡荡，风俗厚誾誾。 
<br>暇日耕耘足，丰年雨露频。戍烟生不见，村竖老犹纯。 
<br>耒耜勤千亩，牲牢奉六禋。南郊礼天地，东野辟原匀。 
<br>校猎求初吉，先农卜上寅。万方来合杂，五色瑞轮囷。 
<br>池籞呈朱雁，坛场得白麟。酹金光照耀，奠璧彩璘玢。 
<br>掉荡云门发，蹁跹鹭羽振。集灵撞玉磬，和鼓奏金錞。 
<br>建簴崇牙盛，衔钟兽目嗔。总干形屹崒，戛敔背嶙峋。 
<br>文物千官会，夷音九部陈。鱼龙华外戏，歌舞洛中嫔。 
<br>佳节修酺礼，非时宴侍臣。梨园明月夜，花萼艳阳晨。 
<br>李杜诗篇敌，苏张笔力匀。乐章轻鲍照，碑板笑颜竣。 
<br>泰狱陪封禅，汾阴颂鬼神。星移逐西顾，风暖助东巡。 
<br>浴德留汤谷，蒐畋过渭滨。沸天雷殷殷，匝地毂辚辚。 
<br>沃土心逾炽，豪家礼渐湮。老农羞荷锸，贪贾学垂绅。 
<br>曲艺争工巧，雕机变组紃。青凫连不解，红粟朽相因。 
<br>山泽长孳货，梯航竞献珍。翠毛开越巂，龙眼弊瓯闽。 
<br>玉馔薪燃蜡，椒房烛用银。铜山供横赐，金屋贮宜颦。 
<br>班女恩移赵，思王赋感甄。辉光随顾步，生死属摇唇。 
<br>世族功勋久，王姬宠爱亲。街衢连甲第，冠盖拥朱轮。 
<br>大道垂珠箔，当垆踏锦茵。轩车隘南陌，钟磬满西邻。 
<br>出入张公子，骄奢石季伦。鸡场潜介羽，马埒并扬尘。 
<br>韬袖夸狐腋，弓弦尚鹿fc。紫绦牵白犬，绣bi被花駰。 
<br>箭倒南山虎，鹰擒东郭su。翻身迎过雁，劈肘取回鹑。 
<br>竟蓄朱公产，争藏邴氏缗。桥桃矜马鹜，倚顿数牛犉。 
<br>齑斗冬中韭，羹怜远处莼。万钱才下箸，五酘未称醇。 
<br>曲水闲销日，倡楼醉度旬。探丸依郭解，投辖伴陈遵。 
<br>共谓长之泰，那知遽构屯。奸心兴桀黠，凶丑比顽嚚。 
<br>斗柄侵妖彗，天泉化逆鳞。背恩欺乃祖，连祸及吾民。 
<br>猰貐当前路，鲸鲵得要津。王师才业业，暴卒已sJ々。 
<br>杂虏同谋夏，宗周暂去豳。陵园深暮景，霜露下秋旻。 
<br>凤阙悲巢鵩，鹓行乱野麏。华林荒茂草，寒竹碎贞筠。 
<br>村落空垣坏，城隍旧井堙。破船沉古渡，战鬼聚阴磷。 
<br>振臂谁相应，攒眉独不伸。毁容怀赤绂，混迹戴黄巾。 
<br>木梗随波荡，桃源斅隐沦。弟兄书信断，鸥鹭往来驯。 
<br>忽遇山光澈，遥瞻海气真。秘图推废主，后圣合经纶。 
<br>野杏浑休植，幽兰不复纫。但惊心愤愤，谁恋水粼粼。 
<br>尽室杂深洞，轻桡荡小fq。殷勤题白石，怅望出青蘋。 
<br>梦寐平生在，经过处所新。阮郎迷里巷，辽鹤记城闉。 
<br>虚过休明代，旋为朽病身。劳生常矻矻，语旧苦谆谆。 
<br>晚岁多衰柳，先秋愧大椿。眼前年少客，无复昔时人。
<br>
<br>
<br>&nbsp;&nbsp; 卷405_2 【开元观闲居，酬吴士矩侍御三十韵（十八时作）】元稹 
<br>
<br>静习狂心尽，幽居道气添。神编启黄简，秘箓捧朱签。 
<br>烂熳烟霞驻，优游岁序淹。登坛拥旄节，趋殿礼胡髯。 
<br>醮起彤庭烛，香开白玉奁。结盟金剑重，斩魅宝刀铦。 
<br>禹步星纲动，焚符灶鬼詹。冥搜呼直使，章奏役飞廉。 
<br>仙籍聊凭检，浮名复为占。赤诚祈皓鹤，绿发代青缣。 
<br>虚室常怀素，玄关屡引枮。貂蝉徒自宠，鸥鹭不相嫌。 
<br>始悟身为患，唯欣禄未恬。龟龙恋淮海，鸡犬傍闾阎。 
<br>松笠新偏翠，山峰远更尖。箫声吟茂竹，虹影逗虚檐。 
<br>初日先通牖，轻飔每透帘。露盘朝滴滴，钩月夜纤纤。 
<br>已得餐霞味，应嗤食蓼甜。工琴闲度昼，耽酒醉销炎。 
<br>几案随宜设，诗书逐便拈。灌园多抱瓮，刈藿乍腰镰。 
<br>野鸟终难絷，鹪鹩本易厌。风高云远逝，波骇鲤深潜。 
<br>邸第过从隔，蓬壶梦寐瞻。所希颜颇练，谁恨突无黔。 
<br>思拙惭圭璧，词烦杂米盐。谕锥言太小，求药意何谦。 
<br>语默君休问，行藏我讵兼。狂歌终此曲，情尽口长箝。
<br>
<br>
<br>
<br>&nbsp;&nbsp; 卷405_3 【病减逢春，期白二十二、辛大不至十韵】元稹 
<br>
<br>病与穷阴退，春从血气生。寒肤渐舒展，阳脉乍虚盈。 
<br>就日临阶坐，扶床履地行。问人知面瘦，祝鸟愿身轻。 
<br>风暖牵诗兴，时新变卖声。饥馋看药忌，闲闷点书名。 
<br>旧雪依深竹，微和动早萌。推迁悲往事，疏数辨交情。 
<br>琴待嵇中散，杯思阮步兵。世间除却病，何者不营营。
<br>
<br>
<br>
<br>&nbsp;&nbsp; 卷405_4 【黄明府诗】元稹 
<br>
<br>少年曾痛饮，黄令苦飞觥。席上当时走，马前今日迎。 
<br>依稀迷姓氏，积渐识平生。故友身皆远，他乡眼暂明。 
<br>便邀连榻坐，兼共榜船行。酒思临风乱，霜棱扫地平。 
<br>不堪深浅酌，贪怆古今情。逦迤七盘路，坡陀数丈城。 
<br>花疑褒女笑，栈想武侯征。一种埋幽石，老闲千载名。
<br>
<br>
<br>
<br>&nbsp;&nbsp; 卷405_5 【酬翰林白学士代书一百韵（此后江陵时作）】元稹 
<br>
<br>昔岁俱充赋，同年遇有司。八人称迥拔，两郡滥相知。 
<br>逸骥初翻步，鞲鹰暂脱羁。远途忧地窄，高视觉天卑。 
<br>并入红兰署，偏亲白玉规。近朱怜冉冉，伐木愿偲偲。 
<br>鱼鲁非难识，铅黄自懒持。心轻马融帐，谋夺子房帷。 
<br>秀发幽岩电，清澄隘岸陂。九霄排直上，万里整前期。 
<br>勇赠栖鸾句，惭当古井诗。多闻全受益，择善颇相师。 
<br>脱俗殊常调，潜工大有为。还醇凭酎酒，运智托围棋。 
<br>情会招车胤，闲行觅戴逵。僧餐月灯阁，醵宴劫灰池。 
<br>胜概争先到，篇章竞出奇。输赢论破的，点窜肯容丝。 
<br>山岫当街翠，墙花拂面枝。莺声爱娇小，燕翼玩逶迤。 
<br>辔为逢车缓，鞭缘趁伴施。密携长上乐，偷宿静坊姬。 
<br>僻性慵朝起，新晴助晚嬉。相欢常满目，别处鲜开眉。 
<br>翰墨题名尽，光阴听话移。绿袍因醉典，乌帽逆风遗。 
<br>暗插轻筹箸，仍提小屈卮。本弦才一举，下口已三迟。 
<br>逃席冲门出，归倡借马骑。狂歌繁节乱，醉舞半衫垂。 
<br>散漫纷长薄，邀遮守隘岐。几遭朝士笑，兼任巷童随。 
<br>苟务形骸达，浑将性命推。何曾爱官序，不省计家资。 
<br>忽悟成虚掷，翻然叹未宜。使回耽乐事，坚赴策贤时。 
<br>寝食都忘倦，园庐遂绝窥。劳神甘戚戚，攻短过孜孜。 
<br>叶怯穿杨箭，囊藏透颖锥。超遥望云雨，摆落占泉坻。 
<br>略削荒凉苑，搜求激直词。那能作牛后，更拟助洪基。 
<br>唱第听鸡集，趋朝忘马疲。内人舆御案，朝景丽神旗。 
<br>首被呼名姓，多惭冠等衰。千官容眷盼，五色照离披。 
<br>鹓侣从兹洽，鸥情转自縻。分张殊品命，中外却驱驰。 
<br>出入称金籍，东西侍碧墀。斗班云汹涌，开扇雉参差。 
<br>切愧寻常质，亲瞻咫尺姿。日轮光照耀，龙服瑞葳蕤。 
<br>誓欲通愚謇，生憎效喔咿。佞存真妾妇，谏死是男儿。 
<br>便殿承偏召，权臣惧挠私。庙堂虽稷契，城社有狐狸。 
<br>似锦言应巧，如弦数易欺。敢嗟身暂黜，所恨政无毗。 
<br>谬辱良由此，升腾亦在斯。再令陪宪禁，依旧履阽危。 
<br>使蜀常绵远，分台更嶮巇。匿奸劳发掘，破党恶持疑。 
<br>斧刃迎皆碎，盘牙老未萎。乍能还帝笏，讵忍折吾支。 
<br>虎尾元来险，圭文却类疵。浮荣齐壤芥，闲气咏江蓠。 
<br>阙下殷勤拜，樽前啸傲辞。飘沈委蓬梗，忠信敌蛮夷。 
<br>戏诮青云驿，讥题皓发祠。贪过谷隐寺，留读岘山碑。 
<br>草没章台阯，堤横楚泽湄。野莲侵稻陇，亚柳压城陴。 
<br>遇物伤凋换，登楼思漫瀰。金攒嫩橙子，瑿泛远鸬鹚。 
<br>仰竹藤缠屋，苫茆荻补篱。面梨通蒂朽，火米带芒炊。 
<br>苇笋针筒束，鯾鱼箭羽鬐。芋羹真底可，鲈鲙漫劳思。 
<br>北渚销魂望，南风著骨吹。度梅衣色渍，食稗马蹄羸。 
<br>院榷和泥碱，官酤小麹醨。讹音烦缴绕，轻俗丑威仪。 
<br>树罕贞心柏，畦丰卫足葵。坳洼饶t3矮，游惰压庸缁。 
<br>病赛乌称鬼，巫占瓦代龟。连阴蛙张王，瘴疟雪治医。 
<br>我正穷于是，君宁念及兹。一篇从日下，双鲤送天涯。 
<br>坐捧迷前席，行吟忘结綦。匡床铺错绣，几案踊灵芝。 
<br>形影同初合，参商喻此离。扇因秋弃置，镜异月盈亏。 
<br>壮志诚难夺，良辰岂复追。宁牛终夜永，潘鬓去年衰。 
<br>溟渤深那测，穹苍意在谁。驭方轻騕袅，车肯重辛夷。 
<br>卧辙希濡沫，低颜受颔颐。世情焉足怪，自省固堪悲。 
<br>溷鼠虚求洁，笼禽方讶饥。犹胜忆黄犬，幸得早图之。
<br>
<br>
<br>
<br>
<br>
<br>
<br>&nbsp;&nbsp;卷406_1 【纪怀，赠李六户曹、崔二十功曹五十韵】元稹 
<br>
<br>昔冠诸生首，初因三道征。公卿碧墀会，名姓白麻称。 
<br>日月光遥射，烟霄志渐弘。荣班联锦绣，谏纸赐笺藤。 
<br>便欲呈肝胆，何言犯股肱。椎埋冲斗剑，消碎莹壶冰。 
<br>赤县才分务，青骢已迥乘。因骑度海鹘，拟杀蔽天鹏。 
<br>缚虎声空壮，连鳌力未胜。风翻波竟蹙，山压势逾崩。 
<br>僇辱徒相困，苍黄性不能。酣歌离岘顶，负气入江陵。 
<br>华表当蟾魄，高楼挂玉绳。角声悲掉荡，城影暗棱层。 
<br>军幕威容盛，官曹礼数兢。心虽出云鹤，身尚触笼鹰。 
<br>竦足良甘分，排衙苦未曾。通名参将校，抵掌见亲朋。 
<br>喣沫求涓滴，沧波怯斗升。荒居邻鬼魅，羸马步殑fF。 
<br>白草堂檐短，黄梅雨气蒸。沾黏经汗席，飐闪尽油灯。 
<br>夜怯餐肤蚋，朝烦拂面蝇。过从愁厌贱，专静畏猜仍。 
<br>旅寓谁堪托，官联自可凭。甲科崔并骛，柱史李齐升。 
<br>共展排空翼，俱遭激远矰。他乡元易感，同病转相矜。 
<br>投分多然诺，忘言少爱憎。誓将探肺腑，耻更辨淄渑。 
<br>会宿形骸远，论交意气增。一心吞渤澥，戮力拔嵩恒。 
<br>语到磨圭角，疑消破弩症。吹嘘期指掌，患难许檐簦。 
<br>鎩翮鸾栖棘，藏锋箭在弸。雪中方睹桂，木上莫施罾。 
<br>且泛夤沿水，兼过被病僧。有时鞭款段，尽日醉懵僜。 
<br>蹑屐看秧稻，敲船和采菱。叉鱼江火合，唤客谷神应。 
<br>啸傲虽开口，幽忧复满膺。望云鳍拨剌，透匣色腾凌。 
<br>每想潢池寇，犹稽赤族惩。夔龙劳算画，貔虎带威棱。 
<br>逐鸟忠潜奋，悬旌意远凝。弢弓思彻札，绊骥闷牵縆。 
<br>运甓调辛苦，闻鸡屡寝兴。闲随人兀兀，梦听鼓冬冬。 
<br>班笔行看掷，黄陂莫漫澄。骐驎高阁上，须及壮时登。
<br>
<br>
<br>&nbsp;&nbsp; 卷406_2 【答姨兄胡灵之见寄五十韵】元稹 
<br>
<br>忆昔凤翔城，龆年是事荣。理家烦伯舅，相宅尽吾兄。 
<br>诗律蒙亲授，朋游忝自迎。题头筠管缦，教射角弓騂。 
<br>矮马驼騣bi，牦牛兽面缨。对谈依赳赳，送客步盈盈。 
<br>米碗诸贤让，蠡杯大户倾。一船席外语，三榼拍心精。 
<br>传盏加分数，横波掷目成。华奴歌淅淅，媚子舞卿卿。 
<br>斗设狂为好，谁忧饮败名。屠过隐朱亥，楼梦古秦嬴。 
<br>环坐唯便草，投盘暂废觥。春郊才烂熳，夕鼓已砰轰。 
<br>荏苒移灰琯，喧阗倦塞兵。糟浆闻渐足，书剑讶无成。 
<br>抵璧惭虚弃，弹珠觉用轻。遂笼云际鹤，来狎谷中莺。 
<br>学问攻方苦，篇章兴太清。囊疏萤易透，锥钝股多坑。 
<br>笔阵戈矛合，文房栋桷撑。豆萁才敏俊，羽猎正峥嵘。 
<br>岐下寻时别，京师触处行。醉眠街北庙，闲绕宅南营。 
<br>柳爱凌寒软，梅怜上番惊。观松青黛笠，栏药紫霞英。 
<br>尽日听僧讲，通宵咏月明。正耽幽趣乐，旋被宦途萦。 
<br>吏晋资材枉，留秦岁序更。我髯黳数寸，君发白千茎。 
<br>芸阁怀铅暇，姑峰带雪晴。何由身倚玉，空睹翰飞琼。 
<br>世道难于剑，谗言巧似笙。但憎心可转，不解跽如擎。 
<br>始效神羊触，俄随旅雁征。孤芳安可驻，五鼎几时烹。 
<br>潦倒沉泥滓，欹危践矫衡。登楼王粲望，落帽孟嘉情。 
<br>巫峡连天水，章台塞路荆。雨摧渔火焰，风引竹枝声。 
<br>分作屯之蹇，那知困亦亨。官曹三语掾，国器万寻桢。 
<br>逸杰雄姿迥，皇王雅论评。蕙依潜可习，云合定谁令。 
<br>原燎逢冰井，鸿流值木罂。智囊推有在，勇爵敢徒争。 
<br>迅拔看鹏举，高音侍鹤鸣。所期人拭目，焉肯自佯盲。 
<br>铅钝丁宁淬，芜荒展转耕。穷通须豹变，撄搏笑狼狞。 
<br>愧捧芝兰赠，还披肺腑呈。此生如未死，未拟变平生。
<br>
<br>
<br>
<br>&nbsp;&nbsp; 卷406_3 【酬许五康佐（次用本韵）】元稹 
<br>
<br>奋迅君何晚，羁离我讵俦。鹤笼闲警露，鹰缚闷牵鞲。 
<br>蓬阁深沉省，荆门远慢州。课书同吏职，旅宦各乡愁。 
<br>白日伤心过，沧江满眼流。嘶风悲代马，喘月伴吴牛。 
<br>枯涸方穷辙，生涯不系舟。猿啼三峡雨，蝉报两京秋。 
<br>珠玉惭新赠，芝兰忝旧游。他年问狂客，须向老农求。
<br>
<br>
<br>
<br>&nbsp;&nbsp; 卷406_4 【送崔侍御之岭南二十韵】元稹 
<br>
<br>汉法戎施幕，秦官郡置监。萧何归旧印，鲍永授新衔。 
<br>币聘虽盈箧，泥章未破缄。蛛悬丝缭绕，鹊报语詀諵。 
<br>再砺神羊角，重开宪简函。鞶缨骢赳赳，緌珮绣縿縿。 
<br>逸翮怜鸿翥，离心觉刃劖。联游亏片玉，洞照失明鉴。 
<br>遥想车登岭，那无泪满衫。茅蒸连蟒气，衣渍度梅黬。 
<br>象斗缘谿竹，猿鸣带雨杉。飓风狂浩浩，韶石峻崭崭。 
<br>宿浦宜深泊，祈泷在至諴。瘴江乘早度，毒草莫亲芟。 
<br>试蛊看银黑，排腥贵食咸。菌须虫已蠹，果重鸟先鵮。 
<br>冰莹怀贪水，霜清顾痛岩。珠玑当尽掷，薏苡讵能谗。 
<br>荆俗欺王粲，吾生问季咸。远书多不达，勤为枉攕攕。
<br>
<br>
<br>
<br>&nbsp;&nbsp; 卷406_5 【酬段丞与诸棋流会宿弊居见赠二十四韵（次用本韵）】元稹 
<br>
<br>鸣局宁虚日，闲窗任废时。琴书甘尽弃，园井讵能窥。 
<br>运石疑填海，争筹忆坐帷。赤心方苦斗，红烛已先施。 
<br>蛇势萦山合，鸿联度岭迟。堂堂排直阵，衮衮逼羸师。 
<br>悬劫偏深猛，回征特险巇。旁攻百道进，死战万般为。 
<br>异日玄黄队，今宵黑白棋。斫营看迥点，对垒重相持。 
<br>善败虽称怯，骄盈最易欺。狼牙当必碎，虎口祸难移。 
<br>乘胜同三捷，扶颠望一词。希因送目便，敢恃指纵奇。 
<br>退引防边策，雄吟斩将诗。眠床都浪置，通夕共忘疲。 
<br>晓雉风传角，寒丛雪压枝。繁星收玉版，残月耀冰池。 
<br>僧请闻钟粥，宾催下药卮。兽炎馀炭在，蜡泪短光衰。 
<br>俯仰嗟陈迹，殷勤卜后期。公私牵去住，车马各支离。 
<br>分作终身癖，兼从是事隳。此中无限兴，唯怕俗人知。
<br>
<br>
<br>
<br>&nbsp;&nbsp; 卷406_6 【酬窦校书二十韵（次本韵）】元稹 
<br>
<br>鸥鹭元相得，杯觞每共传。芳游春烂熳，晴望月团圆。 
<br>调笑风流剧，论文属对全。赏花珠并缀，看雪璧常连。 
<br>竹寺荒唯好，松斋小更怜。潜投孟公辖，狂乞莫愁钱。 
<br>尘土抛书卷，枪筹弄酒权。令夸齐箭道，力斗抹弓弦。 
<br>但喜添樽满，谁忧乏桂然。渐轻身外役，浑证饮中禅。 
<br>及我辞云陛，逢君仕圃田。音徽千里断，魂梦两情偏。 
<br>足听猿啼雨，深藏马腹鞭。官醪半清浊，夷馔杂腥膻。 
<br>顾影无依倚，甘心守静专。那知暮江上，俱会落英前。 
<br>款曲生平在，悲凉岁序迁。鹤方同北渚，鸿又过南天。 
<br>丽句惭虚掷，沉机懒强牵。粗酬珍重意，工拙定相悬。
<br>
<br>
<br>
<br>&nbsp;&nbsp; 卷406_7 【泛江玩月十二韵】元稹 
<br>
<br>楚塞分形势，羊公压大邦。因依多士子，参画尽敦厖。 
<br>岳璧闲相对，荀龙自有双。共将船载酒，同泛月临江。 
<br>远树悬金镜，深潭倒玉幢。委波添净练，洞照灭凝釭。 
<br>阗咽沙头市，玲珑竹岸窗。巴童唱巫峡，海客话神泷。 
<br>已困连飞盏，犹催未倒缸。饮荒情烂熳，风棹乐峥摐。 
<br>胜事他年忆，愁心此夜降。知君皆逸韵，须为应莛撞。
<br>
<br>
<br>
<br>&nbsp;&nbsp; 卷406_8 【痁卧闻幕中诸公征乐会饮，因有戏呈三十韵】元稹 
<br>
<br>濩落因寒甚，沉阴与病偕。药囊堆小案，书卷塞空斋。 
<br>胀腹看成鼓，羸形渐比柴。道情忧易适，温瘴气难排。 
<br>治t3扶轻仗，开门立静街。耳鸣疑暮角，眼暗助昏霾。 
<br>野竹连荒草，平陂接断崖。坐隅甘对鵩，当路恐遭豺。 
<br>蛇蛊迷弓影，雕翎落箭靫。晚篱喧斗雀，残菊半枯荄。 
<br>怅望悲回雁，依迟傍古槐。一生长苦节，三省讵行怪。 
<br>奔北翻成勇，司南却是呙。穹苍真漠漠，风雨漫喈喈。 
<br>彼美犹谿女，其谁占馆娃。诚知通有日，太极浩无涯。 
<br>布卦求无妄，祈天愿孔皆。藏衰谋计拙，地僻往还乖。 
<br>况羡莲花侣，方欣绮席谐。钿车迎妓乐，银翰屈朋侪。 
<br>白纻颦歌黛，同蹄坠舞钗。纤身霞出海，艳脸月临淮。 
<br>筹箸随宜放，投盘止罚啀。红娘留醉打，觥使及醒差。 
<br>顾我潜孤愤，何人想独怀。夜灯然檞叶，冻雪堕砖阶。 
<br>坏壁虚缸倚，深炉小火埋。鼠骄衔笔砚，被冷束筋骸。 
<br>毕竟图斟酌，先须遣疠痎。枪旗如在手，那复敢崴pN。
<br>
<br>
<br>
<br>&nbsp;&nbsp; 卷406_9 【酬友封话旧叙怀十二韵（依次重用为韵）】元稹 
<br>
<br>风波千里别，书信二年稀。乍见悲兼喜，犹惊是与非。 
<br>身名判作梦，杯盏莫相违。草馆同床宿，沙头待月归。 
<br>春深乡路远，老去宦情微。魏阙何由到，荆州且共依。 
<br>人欺翻省事，官冷易藏威。但拟驯鸥鸟，无因用弩机。 
<br>开张图卷轴，颠倒醉衫衣。莼菜银丝嫩，鲈鱼雪片肥。 
<br>怜君诗似涌，赠我笔如飞。会遣诸伶唱，篇篇入禁闱。
<br>
<br>
<br>
<br>&nbsp;&nbsp; 卷406_10 【送王协律游杭越十韵】元稹 
<br>
<br>去去莫凄凄，馀杭接会稽。松门天竺寺，花洞若耶溪。 
<br>浣渚逢新艳，兰亭识旧题。山经秦帝望，垒辨越王栖。 
<br>江树春常早，城楼月易低。镜呈湖面出，云叠海潮齐。 
<br>章甫官人戴，莼丝姹女提。长干迎客闹，小市隔烟迷。 
<br>纸乱红蓝压，瓯凝碧玉泥。荆南无抵物，来日为侬携。
<br>
<br>
<br>
<br>&nbsp;&nbsp; 卷406_11 【送东川马逢侍御使回十韵】元稹 
<br>
<br>风水荆门阔，文章蜀地豪。眼青宾礼重，眉白众情高。 
<br>思勇曾吞笔，投虚惯用刀。词锋倚天剑，学海驾云涛。 
<br>南郡传纱帐，东方让锦袍。旋吟新乐府，便续古离骚。 
<br>雪岸犹封草，春江欲满槽。饯筵君置醴，随俗我餔糟。 
<br>莫叹巴三峡，休惊鬓二毛。流年等头过，人世各劳劳。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
