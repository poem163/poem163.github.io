<HTML>
<HEAD>
<TITLE>全唐诗 卷697-700 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷697-700</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷697-700</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6215"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷697-700')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷697-700]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷697_1 【上元县（浙西作）】韦庄 
<br>
<br>南朝三十六英雄，角逐兴亡尽此中。有国有家皆是梦， 
<br>为龙为虎亦成空。残花旧宅悲江令，落日青山吊谢公。 
<br>止竟霸图何物在，石麟无主卧秋风。
<br>
<br>
<br>&nbsp;&nbsp; 卷697_2 【江上逢史馆李学士】韦庄 
<br>
<br>前年分袂陕城西，醉凭征轩日欲低。去浪指期鱼必变， 
<br>出门回首马空嘶。关河自此为征垒，城阙于今陷战鼙。 
<br>谁谓世途陵是谷，燕来还识旧巢泥。
<br>
<br>
<br>
<br>&nbsp;&nbsp; 卷697_3 【金陵图】韦庄 
<br>
<br>谁谓伤心画不成，画人心逐世人情。
<br>君看六幅南朝事，老木寒云满故城。
<br>
<br>
<br>
<br>&nbsp;&nbsp; 卷697_4 【谒蒋帝庙】韦庄 
<br>
<br>建业城边蒋帝祠，素髯清骨旧风姿。江声似激秦军破， 
<br>山势如匡晋祚危。残雪岭头明组练，晚霞檐外簇旌旗。 
<br>金陵客路方流落，空祝回銮奠酒卮。
<br>
<br>
<br>
<br>&nbsp;&nbsp; 卷697_5 【闻再幸梁洋】韦庄 
<br>
<br>才喜中原息战鼙，又闻天子幸巴西。延烧魏阙非关燕， 
<br>大狩陈仓不为鸡。兴庆玉龙寒自跃，昭陵石马夜空嘶。 
<br>遥思万里行宫梦，太白山前月欲低。
<br>
<br>
<br>
<br>&nbsp;&nbsp; 卷697_6 【王道者】韦庄 
<br>
<br>五云遥指海中央，金鼎曾传肘后方。三岛路岐空有月， 
<br>十洲花木不知霜。因携竹杖闻龙气，为使仙童带橘香。 
<br>应笑我曹身是梦，白头犹自学诗狂。
<br>
<br>
<br>
<br>&nbsp;&nbsp; 卷697_7 【陪金陵府相中堂夜宴】韦庄 
<br>
<br>满耳笙歌满眼花，满楼珠翠胜吴娃。因知海上神仙窟， 
<br>只似人间富贵家。绣户夜攒红烛市，舞衣晴曳碧天霞。 
<br>却愁宴罢青蛾散，杨子江头月半斜。
<br>
<br>
<br>
<br>&nbsp;&nbsp; 卷697_8 【和侯秀才同友生泛舟溪中相招之作】韦庄 
<br>
<br>嵇阮相将棹酒船，晚风侵浪水侵舷。轻如控鲤初离岸， 
<br>远似乘槎欲上天。雨外鸟归吴苑树，镜中人入洞庭烟。 
<br>凭君不用回舟疾，今夜西江月正圆。
<br>
<br>
<br>
<br>&nbsp;&nbsp; 卷697_9 【赠野童】韦庄 
<br>
<br>羡尔无知野性真，乱搔蓬发笑看人。
<br>闲冲暮雨骑牛去，肯问中兴社稷臣。
<br>
<br>
<br>
<br>&nbsp;&nbsp; 卷697_10 【代书寄马】韦庄 
<br>
<br>驱驰曾在五侯家，见说初生自渥洼。鬃白似披梁苑雪， 
<br>颈肥如扑杏园花。休嫌绿绶嘶贫舍，好著红缨入使衙。 
<br>稳上云衢千万里，年年长踏魏堤沙。
<br>
<br>
<br>
<br>&nbsp;&nbsp; 卷697_11 【题淮阴侯庙】韦庄 
<br>
<br>满把椒浆奠楚祠，碧幢黄钺旧英威。能扶汉代成王业， 
<br>忍见唐民陷战机。云梦去时高鸟尽，淮阴归日故人稀。 
<br>如何不借平齐策，空看长星落贼围。
<br>
<br>
<br>
<br>&nbsp;&nbsp; 卷697_12 【送崔郎中往使西川行在】韦庄 
<br>
<br>拜书辞玉帐，万里剑关长。新马杏花色，绿袍春草香。 
<br>一身朝玉陛，几日过铜梁。莫恋炉边醉，仙宫待侍郎。
<br>
<br>
<br>
<br>&nbsp;&nbsp; 卷697_13 【润州显济阁晓望】韦庄 
<br>
<br>清晓水如镜，隔江人似鸥。远烟藏海岛，初日照扬州。 
<br>地壮孙权气，云凝庾信愁。一篷何处客，吟凭钓鱼舟。
<br>
<br>
<br>
<br>&nbsp;&nbsp; 卷697_14 【观浙西府相畋游】韦庄 
<br>
<br>十里旌旗十万兵，等闲游猎出军城。紫袍日照金鹅斗， 
<br>红旆风吹画虎狞。带箭彩禽云外落，避雕寒兔月中惊。 
<br>归来一路笙歌满，更有仙娥载酒迎。
<br>
<br>
<br>
<br>&nbsp;&nbsp; 卷697_15 【官庄】韦庄 
<br>
<br>谁氏园林一簇烟，路人遥指尽长叹。
<br>桑田稻泽今无主，新犯香醪没入官。
<br>
<br>
<br>
<br>&nbsp;&nbsp; 卷697_16 【解维】韦庄 
<br>
<br>又解征帆落照中，暮程还过秣陵东。
<br>二年辛苦烟波里，赢得风姿似钓翁。
<br>
<br>
<br>
<br>&nbsp;&nbsp; 卷697_17 【雨霁池上作呈侯学士】韦庄 
<br>
<br>鹿巾藜杖葛衣轻，雨歇池边晚吹清。
<br>正是如今江上好，白鳞红稻紫莼羹。
<br>
<br>
<br>
<br>&nbsp;&nbsp; 卷697_18 【寓言】韦庄 
<br>
<br>为儒逢世乱，吾道欲何之。学剑已应晚，归山今又迟。 
<br>故人三载别，明月两乡悲。惆怅沧江上，星星鬓有丝。
<br>
<br>
<br>
<br>&nbsp;&nbsp; 卷697_19 【哭同舍崔员外】韦庄 
<br>
<br>却到同游地，三年一电光。池塘春草在，风烛故人亡。 
<br>祭罢泉声急，斋余磬韵长。碧天应有恨，斜日吊松篁。
<br>
<br>
<br>
<br>&nbsp;&nbsp; 卷697_20 【题姑苏凌处士庄】韦庄 
<br>
<br>一簇林亭返照间，门当官道不曾关。花深远岸黄莺闹， 
<br>雨急春塘白鹭闲。载酒客寻吴苑寺，倚楼僧看洞庭山。 
<br>怪来话得仙中事，新有人从物外还。
<br>
<br>
<br>
<br>&nbsp;&nbsp; 卷697_21 【过当涂县】韦庄 
<br>
<br>客过当涂县，停车访旧游。谢公山有墅，李白酒无楼。 
<br>采石花空发，乌江水自流。夕阳谁共感，寒鹭立汀洲。
<br>
<br>
<br>
<br>&nbsp;&nbsp; 卷697_22 【江亭酒醒却寄维扬饯客】韦庄 
<br>
<br>别筵人散酒初醒，江步黄昏雨雪零。
<br>满坐绮罗皆不见，觉来红树背银屏。
<br>
<br>
<br>
<br>&nbsp;&nbsp; 卷697_23 【台城】韦庄 
<br>
<br>江雨霏霏江草齐，六朝如梦鸟空啼。
<br>无情最是台城柳，依旧烟笼十里堤。
<br>
<br>
<br>
<br>&nbsp;&nbsp; 卷697_24 【赠渔翁】韦庄 
<br>
<br>草衣荷笠鬓如霜，自说家编楚水阳。满岸秋风吹枳橘， 
<br>绕陂烟雨种菰蒋。芦刀夜鲙红鳞腻，水甑朝蒸紫芋香。 
<br>曾向五湖期范蠡，尔来空阔久相忘。
<br>
<br>
<br>
<br>&nbsp;&nbsp; 卷697_25 【过扬州】韦庄 
<br>
<br>当年人未识兵戈，处处青楼夜夜歌。花发洞中春日永， 
<br>月明衣上好风多。淮王去后无鸡犬，炀帝归来葬绮罗。 
<br>二十四桥空寂寂，绿杨摧折旧官河。
<br>
<br>
<br>
<br>&nbsp;&nbsp; 卷697_26 【寄右省李起居】韦庄 
<br>
<br>已向鸳行接雁行，便应双拜紫薇郎。才闻阙下征书急， 
<br>已觉回朝草诏忙。白马似怜朱绂贵，彩衣遥惹御炉香。 
<br>多惭十载游梁客，未换青襟侍素王。
<br>
<br>
<br>
<br>&nbsp;&nbsp; 卷697_27 【镊白】韦庄 
<br>
<br>白发太无情，朝朝镊又生。始因丝一缕，渐至雪千茎。 
<br>不避佳人笑，唯惭稚子惊。新年过半百，犹叹未休兵。
<br>
<br>
<br>
<br>&nbsp;&nbsp; 卷697_28 【漳亭驿小樱桃】韦庄 
<br>
<br>当年此树正花开，五马仙郎载酒来。
<br>李白已亡工部死，何人堪伴玉山颓。
<br>
<br>
<br>
<br>&nbsp;&nbsp; 卷697_29 【酬吴秀才霅川相送】韦庄 
<br>
<br>一叶南浮去似飞，楚乡云水本无依。离心不忍闻春鸟， 
<br>病眼何堪送落晖。掺袂客从花下散，棹舟人向镜中归。 
<br>夫君别我应惆怅，十五年来识素衣。
<br>
<br>
<br>
<br>&nbsp;&nbsp; 卷697_30 【对雨独酌】韦庄 
<br>
<br>榴花新酿绿于苔，对雨闲倾满满杯。荷锸醉翁真达者， 
<br>卧云逋客竟悠哉。能诗岂是经时策，爱酒原非命世才。 
<br>门外绿萝连洞口，马嘶应是步兵来。
<br>
<br>
<br>
<br>&nbsp;&nbsp; 卷697_31 【夏初与侯补阙江南有约同泛淮汴西赴行朝庄…四韵吊之】韦庄 
<br>
<br>本约同来谒帝阍，忽随川浪去东奔。九重圣主方虚席， 
<br>千里高堂尚倚门。世德只应荣伯仲，诗名终自付儿孙。 
<br>遥怜月落清淮上，寂寞何人吊旅魂。
<br>
<br>
<br>
<br>&nbsp;&nbsp; 卷697_32 【汴堤行】韦庄 
<br>
<br>欲上隋堤举步迟，隔云烽燧叫非时。才闻破虏将休马， 
<br>又道征辽再出师。朝见西来为过客，暮看东去作浮尸。 
<br>绿杨千里无飞鸟，日落空投旧店基。
<br>
<br>
<br>
<br>&nbsp;&nbsp; 卷697_33 【旅次甬西见儿童以竹枪纸旗戏为阵列…余因感之】韦庄 
<br>
<br>已闻三世没军营，又见儿孙学战争。
<br>见尔此言堪恸哭，遣予何日望时平。
<br>
<br>
<br>
<br>&nbsp;&nbsp; 卷697_34 【自孟津舟西上雨中作】韦庄 
<br>
<br>秋烟漠漠雨濛濛，不卷征帆任晚风。百口寄安沧海上， 
<br>一身逃难绿林中。来时楚岸杨花白，去日隋堤蓼穗红。 
<br>却到故园翻似客，归心迢递秣陵东。
<br>
<br>
<br>
<br>&nbsp;&nbsp; 卷697_35 【含山店梦觉作】韦庄 
<br>
<br>曾为流离惯别家，等闲挥袂客天涯。
<br>灯前一觉江南梦，惆怅起来山月斜。
<br>
<br>
<br>
<br>&nbsp;&nbsp; 卷697_36 【题貂黄岭官军】韦庄 
<br>
<br>散骑萧萧下太行，远从吴会去陈仓。
<br>斜风细雨江亭上，尽日凭栏忆楚乡。
<br>
<br>
<br>
<br>&nbsp;&nbsp; 卷697_37 【过内黄县】韦庄 
<br>
<br>相州吹角欲斜阳，匹马摇鞭宿内黄。僻县不容投刺客， 
<br>野陂时遇射雕郎。云中粉堞新城垒，店后荒郊旧战场。 
<br>犹指去程千万里，秣陵烟树在何乡。
<br>
<br>
<br>
<br>&nbsp;&nbsp; 卷697_38 【杂感】韦庄 
<br>
<br>莫悲建业荆榛满，昔日繁华是帝京。莫爱广陵台榭好， 
<br>也曾芜没作荒城。鱼龙爵马皆如梦，风月烟花岂有情。 
<br>行客不劳频怅望，古来朝市叹衰荣。
<br>
<br>
<br>
<br>&nbsp;&nbsp; 卷697_39 【垣县山中寻李书记山居不遇，留题河次店】韦庄 
<br>
<br>白云红树eryy东，名鸟群飞古画中。
<br>仙吏不知何处隐，山南山北雨濛濛。
<br>
<br>
<br>
<br>&nbsp;&nbsp; 卷697_40 【送人游并汾】韦庄 
<br>
<br>风雨萧萧欲暮秋，独携孤剑塞垣游。
<br>如今虏骑方南牧，莫过阴关第一州。
<br>
<br>
<br>
<br>&nbsp;&nbsp; 卷697_41 【李氏小池亭十二韵（时在婺州寄居作）】韦庄 
<br>
<br>积石乱巉巉，庭莎绿不芟。小桥低跨水，危槛半依岩。 
<br>花落鱼争唼，樱红鸟竞鵮。引泉疏地脉，扫絮积山嵌。 
<br>古柳红绡织，新篁紫绮缄。养猿秋啸月，放鹤夜栖杉。 
<br>枕簟谿云腻，池塘海雨咸。语窗鸡逞辨，舐鼎犬偏馋。 
<br>踏藓青黏屐，攀萝绿映衫。访僧舟北渡，贳酒日西衔。 
<br>迟客登高阁，题诗绕翠岩。家藏何所宝，清韵满琅函。
<br>
<br>
<br>
<br>&nbsp;&nbsp; 卷697_42 【遣兴】韦庄 
<br>
<br>如幻如泡世，多愁多病身。乱来知酒圣，贫去觉钱神。 
<br>异国清明节，空江寂寞春。声声林上鸟，唤我北归秦。
<br>
<br>
<br>
<br>&nbsp;&nbsp; 卷697_43 【婺州和陆谏议将赴阙怀阳羡山居】韦庄 
<br>
<br>望阙路仍远，子牟魂欲飞。道开烧药鼎，僧寄卧云衣。 
<br>故国饶芳草，他山挂夕晖。东阳虽胜地，王粲奈思归。
<br>
<br>
<br>
<br>&nbsp;&nbsp; 卷697_44 【江上题所居】韦庄 
<br>
<br>故人相别尽朝天，苦竹江头独闭关。落日乱蝉萧帝寺， 
<br>碧云归鸟谢家山。青州从事来偏熟，泉布先生老渐悭。 
<br>不是对花长酩酊，永嘉时代不如闲。
<br>
<br>
<br>
<br>&nbsp;&nbsp; 卷697_45 【婺州屏居蒙右省王拾遗车枉降访病中延候不得因成寄谢】韦庄 
<br>
<br>三年流落卧漳滨，王粲思家拭泪频。画角莫吹残月夜， 
<br>病心方忆故园春。自为江上樵苏客，不识天边侍从臣。 
<br>怪得白鸥惊去尽，绿萝门外有朱轮。
<br>
<br>
<br>
<br>&nbsp;&nbsp; 卷697_46 【将卜兰芷村居留别郡中在仕】韦庄 
<br>
<br>兰芷江头寄断蓬，移家空载一帆风。伯伦嗜酒还因乱， 
<br>平子归田不为穷。避世漂零人境外，结茅依约画屏中。 
<br>从今隐去应难觅，深入芦花作钓翁。
<br>
<br>
<br>
<br>&nbsp;&nbsp; 卷697_47 【和陆谏议避地寄东阳进退未决见寄】韦庄 
<br>
<br>未归天路紫云深，暂驻东阳岁月侵。入洛声华当世重， 
<br>闵周章句满朝吟。开炉夜看黄芽鼎，卧瓮闲欹白玉簪。 
<br>读易草玄人不会，忧君心是致君心。
<br>
<br>
<br>
<br>&nbsp;&nbsp; 卷697_48 【山墅闲题】韦庄 
<br>
<br>逦迤前冈厌后冈，一川桑柘好残阳。主人馈饷炊红黍， 
<br>邻父携竿钓紫鲂。静极却嫌流水闹，闲多翻笑野云忙。 
<br>有名不那无名客，独闭衡门避建康。
<br>
<br>
<br>
<br>&nbsp;&nbsp; 卷697_49 【江上逢故人】韦庄 
<br>
<br>前年送我曲江西，红杏园中醉似泥。今日逢君越溪上， 
<br>杜鹃花发鹧鸪啼。来时旧里人谁在，别后沧波路几迷。 
<br>江畔玉楼多美酒，仲宣怀土莫凄凄。
<br>
<br>
<br>
<br>&nbsp;&nbsp; 卷697_50 【旅中感遇寄呈李秘书昆仲】韦庄 
<br>
<br>南望愁云锁翠微，谢家楼阁雨霏霏。刘桢病后新诗少， 
<br>阮籍贫来好客稀。犹喜故人天外至，许将孤剑日边归。 
<br>怀乡不怕严陵笑，只待秋风别钓矶。
<br>
<br>
<br>
<br>&nbsp;&nbsp; 卷697_51 【送范评事入关】韦庄 
<br>
<br>寂寥门户寡相亲，日日频来只有君。正喜琴尊长作伴， 
<br>忽携书剑远辞群。伤心柳色离亭见，fW耳蝉声故国闻。 
<br>为报明年杏园客，与留绝艳待终军。
<br>
<br>
<br>
<br>&nbsp;&nbsp; 卷697_52 【东阳酒家赠别二绝句】韦庄 
<br>
<br>送君同上酒家楼，酩酊翻成一笑休。
<br>正是落花饶怅望，醉乡前路莫回头。
<br>
<br>天涯方叹异乡身，又向天涯别故人。
<br>明日五更孤店月，醉醒何处泪沾巾。
<br>
<br>
<br>
<br>&nbsp;&nbsp; 卷697_53 【江上村居】韦庄 
<br>
<br>本无踪迹恋柴扃，世乱须教识道情。颠倒梦魂愁里得， 
<br>撅奇诗句望中生。花缘艳绝栽难好，山为看多咏不成。 
<br>闻道汉军新破虏，使来仍说近离京。
<br>
<br>
<br>
<br>&nbsp;&nbsp; 卷697_54 【江外思乡】韦庄 
<br>
<br>年年春日异乡悲，杜曲黄莺可得知。
<br>更被夕阳江岸上，断肠烟柳一丝丝。
<br>
<br>
<br>
<br>&nbsp;&nbsp; 卷697_55 【和郑拾遗秋日感事一百韵】韦庄 
<br>
<br>祸乱天心厌，流离客思伤。有家抛上国，无罪谪遐方。 
<br>负笈将辞越，扬帆欲泛湘。避时难驻足，感事易回肠。 
<br>雅道何销德，妖星忽耀芒。中原初纵燎，下国竟探汤。 
<br>盗据三秦地，兵缠八水乡。战尘轻犯阙，羽旆远巡梁。 
<br>自此修文代，俄成讲武场。熊罴驱涿鹿，犀象走昆阳。 
<br>御马迷新栈，宫娥改旧妆。五丁功再睹，八难事难忘。 
<br>凤引金根疾，兵环玉弩强。建牙虽可恃，摩垒讵能防。 
<br>霍庙神遐远，圯桥路杳茫。出师威似虎，御敌狠如羊。 
<br>眉画犹思赤，巾裁未厌黄。晨趋鸣铁骑，夜舞挹琼觞。 
<br>僭侈彤襜乱，喧呼绣cK攘。但闻争曳组，讵见学垂缰。 
<br>鹊印提新篆，龙泉夺晓霜。军威徒逗挠，我武自维扬。 
<br>负扆劳天眷，凝旒念国章。绣旗张画兽，宝马跃红鸯。 
<br>但欲除妖气，宁思蔽耿光。晓烟生帝里，夜火入春坊。 
<br>鸟怪巢宫树，狐骄上苑墙。设危终在德，视履岂无祥。 
<br>气激雷霆怒，神驱岳渎忙。功高分虎节，位下耻龙骧。 
<br>遍命登坛将，巡封异姓王。志求扶坠典，力未振颓纲。 
<br>汉路闲雕鹗，云衢驻骕骦。宝装军器丽，麝裛战袍香。 
<br>日睹兵书捷，时闻虏骑亡。人心惊獬豸，雀意伺螳螂。 
<br>上略咸推妙，前锋讵可当。纡金光照耀，执玉意藏昂。 
<br>覆餗非无谓，奢华事每详。四民皆组绶，九土堕耕桑。 
<br>飞骑黄金勒，香车翠钿装。八珍罗膳府，五采斗筐床。 
<br>宴集喧华第，歌钟簇画梁。永期传子姓，宁误犯天狼。 
<br>未睹君除侧，徒思玉在傍。窜身奚可保，易地喜相将。 
<br>国运方夷险，天心讵测量。九流虽暂蔽，三柄岂相妨。 
<br>小孽乖躔次，中兴系昊苍。法尧功已普，罪己德非凉。 
<br>帝念惟思理，臣心岂自遑。诏催青琐客，时待紫微郎。 
<br>定难输宸算，胜灾减御粱。皇恩思荡荡，睿泽转洋洋。 
<br>偃卧虽非晚，艰难亦备尝。舜庭招谏鼓，汉殿上书囊。 
<br>俭德遵三尺，清朝俟一匡。世随渔父醉，身效接舆狂。 
<br>窜逐同天宝，遭罹异建康。道孤悲海澨，家远隔天潢。 
<br>卒岁贫无褐，经秋病泛漳。似鱼甘去乙，比蟹未成筐。 
<br>守道惭无补，趋时愧不臧。殷牛常在耳，晋竖欲潜肓。 
<br>忸恨山思板，怀归海欲航。角吹魂悄悄，笛引泪浪浪。 
<br>乱觉乾坤窄，贫知日月长。势将随鹤列，忽喜遇鸳行。 
<br>已报新回驾，仍闻近纳隍。文风销剑楯，礼物换旂裳。 
<br>紫闼重开序，青衿再设庠。黑头期命爵，赪尾尚忧鲂。 
<br>吴坂嘶骐骥，岐山集凤凰。词源波浩浩，谏署玉锵锵。 
<br>饲雀曾传庆，烹蛇讵有殃。弢弓挥劲镞，匣剑淬神铓。 
<br>谔谔宁惭直，堂堂不谢张。晓风趋建礼，夜月直文昌。 
<br>去国时虽久，安邦志不常。良金炉自跃，美玉椟难藏。 
<br>北望心如旆，西归律变商。迹随江燕去，心逐塞鸿翔。 
<br>晚翠笼桑坞，斜晖挂竹堂。路愁千里月，田爱万斯箱。 
<br>伴钓歌前浦，随樵上远冈。鹭眠依晚屿，鸟浴上枯杨。 
<br>惊梦缘欹枕，多吟为倚廊。访僧红叶寺，题句白云房。 
<br>帆外青枫老，尊前紫菊芳。夜灯银耿耿，晓露玉瀼瀼。 
<br>异国惭倾盖，归涂俟并粮。身虽留震泽，心已过雷塘。 
<br>执友知谁在，家山各已荒。海边登桂楫，烟外泛云樯。 
<br>巢树禽思越，嘶风马恋羌。寒声愁听杵，空馆厌闻螀。 
<br>望阙飞华盖，趋朝振玉珰。米惭无薏苡，面喜有恍榔。 
<br>话别心重结，伤时泪一滂。伫归蓬岛后，纶诏润青缃。
<br>
<br>
<br>
<br>&nbsp;&nbsp; 卷697_56 【梦入关】韦庄 
<br>
<br>梦中乘传过关亭，南望莲峰簇簇青。
<br>马上正吟归去好，觉来江月满前庭。
<br>
<br>
<br>
<br>&nbsp;&nbsp; 卷697_57 【送人归上国】韦庄 
<br>
<br>送君江上日西斜，泣向江边满树花。
<br>若见青云旧相识，为言流落在天涯。
<br>
<br>
<br>
<br>&nbsp;&nbsp; 卷697_58 【闻春鸟】韦庄 
<br>
<br>云晴春鸟满江村，还似长安旧日闻。
<br>红杏花前应笑我，我今憔悴亦羞君。
<br>
<br>
<br>
<br>&nbsp;&nbsp; 卷697_59 【樱桃树】韦庄 
<br>
<br>记得初生雪满枝，和蜂和蝶带花移。
<br>而今花落游蜂去，空作主人惆怅诗。
<br>
<br>
<br>
<br>&nbsp;&nbsp; 卷697_60 【独鹤】韦庄 
<br>
<br>夕阳滩上立裴回，红蓼风前雪翅开。
<br>应为不知栖宿处，几回飞去又飞来。
<br>
<br>
<br>
<br>&nbsp;&nbsp; 卷697_61 【新栽竹】韦庄 
<br>
<br>寂寞阶前见此君，绕栏吟罢却沾巾。
<br>异乡流落谁相识，唯有丛篁似主人。
<br>
<br>
<br>
<br>&nbsp;&nbsp; 卷697_62 【稻田】韦庄 
<br>
<br>绿波春浪满前陂，极目连云罢亚肥。
<br>更被鹭鹚千点雪，破烟来入画屏飞。
<br>
<br>
<br>
<br>&nbsp;&nbsp; 卷697_63 【庭前菊】韦庄 
<br>
<br>为忆长安烂熳开，我今移尔满庭栽。
<br>红兰莫笑青青色，曾向龙山泛酒来。
<br>
<br>
<br>
<br>&nbsp;&nbsp; 卷697_64 【燕来】韦庄 
<br>
<br>去岁辞巢别近邻，今来空讶草堂新。
<br>花开对语应相问，不是村中旧主人。
<br>
<br>
<br>
<br>&nbsp;&nbsp; 卷697_65 【倚柴关】韦庄 
<br>
<br>杖策无言独倚关，如痴如醉又如闲。
<br>孤吟尽日何人会，依约前山似故山。
<br>
<br>
<br>
<br>&nbsp;&nbsp; 卷697_66 【题七步廊】韦庄 
<br>
<br>席门无计那残阳，更接檐前七步廊。
<br>不羡东都丞相宅，每行吟得好篇章。
<br>
<br>
<br>
<br>&nbsp;&nbsp; 卷697_67 【语松竹】韦庄 
<br>
<br>庭前芳草绿于袍，堂上诗人欲二毛。
<br>多病不禁秋寂寞，雨松风竹莫骚骚。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷698_1 【不出院楚公（自三衢至江西作）】韦庄 
<br>
<br>一自禅关闭，心猿日渐驯。不知城郭路，稀识市朝人。 
<br>履带阶前雪，衣无寺外尘。却嫌山翠好，诗客往来频。
<br>
<br>
<br>&nbsp;&nbsp; 卷698_2 【江边吟】韦庄 
<br>
<br>江边烽燧几时休，江上行人雪满头。谁信乱离花不见， 
<br>只应惆怅水东流。陶潜政事千杯酒，张翰生涯一叶舟。 
<br>若有片帆归去好，可堪重倚仲宣楼。
<br>
<br>
<br>
<br>&nbsp;&nbsp; 卷698_3 【江南送李明府入关】韦庄 
<br>
<br>雨花烟柳傍江村，流落天涯酒一樽。分首不辞多下泪， 
<br>回头唯恐更消魂。我为孟馆三千客，君继宁王五代孙。 
<br>正是中兴磐石重，莫将憔悴入都门。
<br>
<br>
<br>
<br>&nbsp;&nbsp; 卷698_4 【送福州王先辈南归】韦庄 
<br>
<br>豫章城下偶相逢，自说今方遇至公。八韵赋吟梁苑雪， 
<br>六铢衣惹杏园风。名标玉籍仙坛上，家寄闽山画障中。 
<br>明日一杯何处别，绿杨烟岸雨濛濛。
<br>
<br>
<br>
<br>&nbsp;&nbsp; 卷698_5 【夜雪泛舟游南溪】韦庄 
<br>
<br>大江西面小溪斜，入竹穿松似若耶。两岸严风吹玉树， 
<br>一滩明月晒银砂。因寻野渡逢渔舍，更泊前湾上酒家。 
<br>去去不知归路远，棹声烟里独呕哑。
<br>
<br>
<br>
<br>&nbsp;&nbsp; 卷698_6 【江行西望】韦庄 
<br>
<br>西望长安白日遥，半年无事驻兰桡。
<br>欲将张翰秋江雨，画作屏风寄鲍昭。
<br>
<br>
<br>
<br>&nbsp;&nbsp; 卷698_7 【铜仪】韦庄 
<br>
<br>铜仪一夜变葭灰，暖律还吹岭上梅。已喜汉官今再睹， 
<br>更惊尧历又重开。窗中远岫青如黛，门外长江绿似苔。 
<br>谁念闭关张仲蔚，满庭春雨长蒿莱。
<br>
<br>
<br>
<br>&nbsp;&nbsp; 卷698_8 【含香】韦庄 
<br>
<br>含香高步已难陪，鹤到清霄势未回。遇物旋添芳草句， 
<br>逢春宁滞碧云才。微红几处花心吐，嫩绿谁家柳眼开。 
<br>却去金銮为近侍，便辞鸥鸟不归来。
<br>
<br>
<br>
<br>&nbsp;&nbsp; 卷698_9 【春云】韦庄 
<br>
<br>春云春水两溶溶，倚郭楼台晚翠浓。山好只因人化石， 
<br>地灵曾有剑为龙。官辞凤阙频经岁，家住峨嵋第几峰。 
<br>王粲不知多少恨，夕阳吟断一声钟。
<br>
<br>
<br>
<br>&nbsp;&nbsp; 卷698_10 【云散】韦庄 
<br>
<br>云散天边落照和，关关春树鸟声多。刘伶避世唯沈醉， 
<br>甯戚伤时亦浩歌。已恨岁华添皎镜，更悲人事逐颓波。 
<br>青云自有鹓鸿待，莫说他山好薜萝。
<br>
<br>
<br>
<br>&nbsp;&nbsp; 卷698_11 【袁州作】韦庄 
<br>
<br>家家生计只琴书，一郡清风似鲁儒。山色东南连紫府， 
<br>水声西北属洪都。烟霞尽入新诗卷，郭邑闲开古画图。 
<br>正是江村春酒熟，更闻春鸟劝提壶。
<br>
<br>
<br>
<br>&nbsp;&nbsp; 卷698_12 【题袁州谢秀才所居】韦庄 
<br>
<br>主人年少已能诗，更有松轩挂夕晖。芳草似袍连径合， 
<br>白云如鸟傍檐飞。但将竹叶消春恨，莫遣杨花上客衣。 
<br>若有前山好烟雨，与君吟到暝钟归。
<br>
<br>
<br>
<br>&nbsp;&nbsp; 卷698_13 【谒巫山庙】韦庄 
<br>
<br>乱猿啼处访高唐，路入烟霞草木香。山色未能忘宋玉， 
<br>水声犹似哭襄王。朝朝暮暮阳台下，为雨为云楚国亡。 
<br>惆怅庙前无限柳，春来空斗画眉长。
<br>
<br>
<br>
<br>&nbsp;&nbsp; 卷698_14 【鹧鸪】韦庄 
<br>
<br>南禽无侣似相依，锦翅双双傍马飞。孤竹庙前啼暮雨， 
<br>汨罗祠畔吊残晖。秦人只解歌为曲，越女空能画作衣。 
<br>懊恼泽家非有恨，年年长忆凤城归。
<br>
<br>
<br>
<br>&nbsp;&nbsp; 卷698_15 【宿蓬船】韦庄 
<br>
<br>夜来江雨宿蓬船，卧听淋铃不忍眠。
<br>却忆紫微情调逸，阻风中酒过年年。
<br>
<br>
<br>
<br>&nbsp;&nbsp; 卷698_16 【送李秀才归荆溪】韦庄 
<br>
<br>八月中秋月正圆，送君吟上木兰船。人言格调胜玄度， 
<br>我爱篇章敌浪仙。晚渡去时冲细雨，夜滩何处宿寒烟。 
<br>楚王宫去阳台近，莫倚风流滞少年。
<br>
<br>
<br>
<br>&nbsp;&nbsp; 卷698_17 【洪州送西明寺省上人游福建】韦庄 
<br>
<br>记得初骑竹马年，送师来往御沟边。荆榛已失当时路， 
<br>槐柳全无旧日烟。远自嵇山游楚泽，又从庐岳去闽川。 
<br>新春阙下应相见，红杏花中觅酒仙。
<br>
<br>
<br>
<br>&nbsp;&nbsp; 卷698_18 【建昌渡暝吟】韦庄 
<br>
<br>月照临官渡，乡情独浩然。鸟栖彭蠡树，月上建昌船。 
<br>市散渔翁醉，楼深贾客眠。隔江何处笛，吹断绿杨烟。
<br>
<br>
<br>
<br>&nbsp;&nbsp; 卷698_19 【岁除对王秀才作】韦庄 
<br>
<br>我惜今宵促，君愁玉漏频。岂知新岁酒，犹作异乡身。 
<br>雪向寅前冻，花从子后春。到明追此会，俱是隔年人。
<br>
<br>
<br>
<br>&nbsp;&nbsp; 卷698_20 【酒渴爱江清】韦庄 
<br>
<br>酒渴何方疗，江波一掬清。泻瓯如练色，漱齿作泉声。 
<br>味带他山雪，光含白露精。只应千古后，长称伯伦情。
<br>
<br>
<br>
<br>&nbsp;&nbsp; 卷698_21 【和李秀才郊墅早春吟兴十韵】韦庄 
<br>
<br>暖律变寒光，东君景渐长。我悲游海峤，君说住柴桑。 
<br>雪色随高岳，冰声陷古塘。草根微吐翠，梅朵半含霜。 
<br>酒市多逋客，渔家足夜航。匡庐云傍屋，彭蠡浪冲床。 
<br>绿摆杨枝嫩，红挑菜甲香。凤凰城已尽，鹦鹉赋应狂。 
<br>伫见龙辞沼，宁忧雁失行。不应双剑气，长在斗牛傍。
<br>
<br>
<br>
<br>&nbsp;&nbsp; 卷698_22 【泛鄱阳湖】韦庄 
<br>
<br>四顾无边鸟不飞，大波惊隔楚山微。纷纷雨外灵均过， 
<br>瑟瑟云中帝子归。迸鲤似棱投远浪，小舟如叶傍斜晖。 
<br>鸱夷去后何人到，爱者虽多见者稀。
<br>
<br>
<br>
<br>&nbsp;&nbsp; 卷698_23 【黄藤山下闻猿】韦庄 
<br>
<br>黄藤山下驻归程，一夜号猿吊旅情。入耳便能生百恨， 
<br>断肠何必待三声。穿云宿处人难见，望月啼时兔正明。 
<br>好笑五陵年少客，壮心无事也沾缨。
<br>
<br>
<br>
<br>&nbsp;&nbsp; 卷698_24 【章江作】韦庄 
<br>
<br>杜陵归客正裴回，玉笛谁家叫落梅。之子棹从天外去， 
<br>故人书自日边来。杨花慢惹霏霏雨，竹叶闲倾满满杯。 
<br>欲问维扬旧风月，一江红树乱猿哀。
<br>
<br>
<br>
<br>&nbsp;&nbsp; 卷698_25 【南游富阳江中作】韦庄 
<br>
<br>南去又南去，此行非自期。一帆云作伴，千里月相随。 
<br>浪迹花应笑，衰容镜每知。乡园不可问，禾黍正离离。
<br>
<br>
<br>
<br>&nbsp;&nbsp; 卷698_26 【饶州馀干县琵琶洲有故韩宾客宣城裴尚书修行…因以和吟】韦庄 
<br>
<br>琵琶洲近斗牛星，鸾凤曾于此放情。已觉地灵因昴降， 
<br>更闻川媚有珠生。一滩红树留佳气，万古清弦续政声。 
<br>戟户尽移天上去，里人空说旧簪缨。
<br>
<br>
<br>
<br>&nbsp;&nbsp; 卷698_27 【九江逢卢员外】韦庄 
<br>
<br>前年风月宿琴堂，大媚仙山近帝乡。别后几沾新雨露， 
<br>乱来犹记旧篇章。陶潜岂是铜符吏，田凤终为锦帐郎。 
<br>莫怪相逢倍惆怅，九江烟月似潇湘。
<br>
<br>
<br>
<br>&nbsp;&nbsp; 卷698_28 【南昌晚眺】韦庄 
<br>
<br>南昌城郭枕江烟，章水悠悠浪拍天。芳草绿遮仙尉宅， 
<br>落霞红衬贾人船。霏霏阁上千山雨，嘒嘒云中万树蝉。 
<br>怪得地多章句客，庾家楼在斗牛边。
<br>
<br>
<br>
<br>&nbsp;&nbsp; 卷698_29 【衢州江上别李秀才】韦庄 
<br>
<br>千山红树万山云，把酒相看日又曛。
<br>一曲离歌两行泪，更知何地再逢君。
<br>
<br>
<br>
<br>&nbsp;&nbsp; 卷698_30 【湘中作】韦庄 
<br>
<br>千重烟树万重波，因便何妨吊汨罗。楚地不知秦地乱， 
<br>南人空怪北人多。臣心未肯教迁鼎，天道还应欲止戈。 
<br>否去泰来终可待，夜寒休唱饭牛歌。
<br>
<br>
<br>
<br>&nbsp;&nbsp; 卷698_31 【桐庐县作】韦庄 
<br>
<br>钱塘江尽到桐庐，水碧山青画不如。白羽鸟飞严子濑， 
<br>绿蓑人钓季鹰鱼。潭心倒影时开合，谷口闲云自卷舒。 
<br>此境只应词客爱，投文空吊木玄虚。
<br>
<br>
<br>
<br>&nbsp;&nbsp; 卷698_32 【东阳赠别】韦庄 
<br>
<br>绣袍公子出旌旗，送我摇鞭入翠微。大抵行人难诉酒， 
<br>就中辞客易沾衣。去时此地题桥去，归日何年佩印归。 
<br>无限别情言不得，回看溪柳恨依依。
<br>
<br>
<br>
<br>&nbsp;&nbsp; 卷698_33 【寄湖州舍弟】韦庄 
<br>
<br>半年江上怆离襟，把得新诗喜又吟。多病似逢秦氏药， 
<br>久贫如得顾家金。云烟但有穿杨志，尘土多无作吏心。 
<br>何况别来词转丽，不愁明代少知音。
<br>
<br>
<br>
<br>&nbsp;&nbsp; 卷698_34 【信州西三十里山名仙人城下有月岩山其状秀拔…赋是诗】韦庄 
<br>
<br>驱车过闽越，路出饶阳西。仙山翠如画，簇簇生虹蜺。 
<br>群峰若侍从，众阜如婴提。岩峦互吞吐，岭岫相追携。 
<br>中有月轮满，皎洁如圆珪。玉皇恣游览，到此神应迷。 
<br>常娥曳霞帔，引我同攀跻。腾腾上天半，玉镜悬飞梯。 
<br>瑶池何悄悄，鸾鹤烟中栖。回头望尘世，露下寒凄凄。
<br>
<br>
<br>
<br>&nbsp;&nbsp; 卷698_35 【婺州水馆重阳日作】韦庄 
<br>
<br>异国逢佳节，凭高独若吟。一杯今日醉，万里故园心。 
<br>水馆红兰合，山城紫菊深。白衣虽不至，鸥鸟自相寻。
<br>
<br>
<br>
<br>&nbsp;&nbsp; 卷698_36 【避地越中作】韦庄 
<br>
<br>避世移家远，天涯岁已周。岂知今夜月，还是去年愁。 
<br>露果珠沈水，风萤烛上楼。伤心潘骑省，华发不禁秋。
<br>
<br>
<br>
<br>&nbsp;&nbsp; 卷698_37 【抚州江口雨中作】韦庄 
<br>
<br>江上闲冲细雨行，满衣风洒绿荷声。
<br>金骝掉尾横鞭望，犹指庐陵半日程。
<br>
<br>
<br>
<br>&nbsp;&nbsp; 卷698_38 【信州溪岸夜吟作】韦庄 
<br>
<br>夜倚临溪店，怀乡独苦吟。月当山顶出，星倚水湄沈。 
<br>雾气渔灯冷，钟声谷寺深。一城人悄悄，琪树宿仙禽。
<br>
<br>
<br>
<br>&nbsp;&nbsp; 卷698_39 【访浔阳友人不遇】韦庄 
<br>
<br>不见安期悔上楼，寂寥人对鹭鸶愁。
<br>芦花雨急江烟暝，何处潺潺独棹舟。
<br>
<br>
<br>
<br>&nbsp;&nbsp; 卷698_40 【东林寺再遇僧益大德】韦庄 
<br>
<br>见师初事懿皇朝，三殿归来白马骄。上讲每教倾国听， 
<br>承恩偏得内官饶。当时可爱人如画，今日相逢鬓已凋。 
<br>若向君门逢旧友，为传音信到云霄。
<br>
<br>
<br>
<br>&nbsp;&nbsp; 卷698_41 【西塞山下作】韦庄 
<br>
<br>西塞山前水似蓝，乱云如絮满澄潭。孤峰渐映湓城北， 
<br>片月斜生梦泽南。爨动晓烟烹紫蕨，露和香蒂摘黄柑。 
<br>他年却棹扁舟去，终傍芦花结一庵。
<br>
<br>
<br>
<br>&nbsp;&nbsp; 卷698_42 【齐安郡】韦庄 
<br>
<br>弥棹齐安郡，孤城百战残。傍村林有虎，带郭县无官。 
<br>暮角梅花怨，清江桂影寒。黍离缘底事，撩我起长叹。
<br>
<br>
<br>
<br>&nbsp;&nbsp; 卷698_43 【夏口行寄婺州诸弟】韦庄 
<br>
<br>回头烟树各天涯，婺女星边远寄家。尽眼楚波连梦泽， 
<br>满衣春雪落江花。双双得伴争如雁，一一归巢却羡鸦。 
<br>谁道我随张博望，悠悠空外泛仙槎。
<br>
<br>
<br>
<br>&nbsp;&nbsp; 卷698_44 【南省伴直（甲寅年自江南到京后作）】韦庄 
<br>
<br>文昌二十四仙曹，尽倚红檐种露桃。一洞烟霞人迹少， 
<br>六行槐柳鸟声高。星分夜彩寒侵帐，兰惹春香绿映袍。 
<br>何事爱留诗客宿，满庭风雨竹萧骚。
<br>
<br>
<br>
<br>&nbsp;&nbsp; 卷698_45 【鄠杜旧居二首】韦庄 
<br>
<br>却到山阳事事非，谷云谿鸟尚相依。阮咸贫去田园尽， 
<br>向秀归来父老稀。秋雨几家红稻熟，野塘何处锦鳞肥。 
<br>年年为献东堂策，长是芦花别钓矶。
<br>
<br>一径寻村渡碧溪，稻花香泽水千畦。云中寺远磬难识， 
<br>竹里巢深鸟易迷。紫菊乱开连井合，红榴初绽拂檐低。 
<br>归来满把如渑酒，何用伤时叹凤兮。
<br>
<br>
<br>
<br>&nbsp;&nbsp; 卷698_46 【寄江南诸弟】韦庄 
<br>
<br>万里逢归雁，乡书忍泪封。吾身不自保，尔道各何从。 
<br>性拙唯多蹇，家贫半为慵。只思溪影上，卧看玉华峰。
<br>
<br>
<br>
<br>&nbsp;&nbsp; 卷698_47 【投寄旧知】韦庄 
<br>
<br>却将憔悴入都门，自喜青霄足故人。万里有家留百越， 
<br>十年无路到三秦。摧残不是当时貌，流落空馀旧日贫。 
<br>多谢青云好知己，莫教归去重沾巾。
<br>
<br>
<br>
<br>&nbsp;&nbsp; 卷698_48 【癸丑年下第献新先辈】韦庄 
<br>
<br>五更残月省墙边，绛旆蜺旌卓晓烟。千炬火中莺出谷， 
<br>一声钟后鹤冲天。皆乘骏马先归去，独被羸童笑晚眠。 
<br>对酒暂时情豁尔，见花依旧涕潸然。未酬阚泽佣书债， 
<br>犹欠君平卖卜钱。何事欲休休不得，来年公道似今年。
<br>
<br>
<br>
<br>&nbsp;&nbsp; 卷698_49 【题汧阳县马跑泉李学士别业】韦庄 
<br>
<br>水满寒塘菊满篱，篱边无限彩禽飞。西园夜雨红樱熟， 
<br>南亩清风白稻肥。草色自留闲客住，泉声如待主人归。 
<br>九霄岐路忙于火，肯恋斜阳守钓矶。
<br>
<br>
<br>
<br>&nbsp;&nbsp; 卷698_50 【绛州过夏留献郑尚书】韦庄 
<br>
<br>朝朝沈醉引金船，不觉西风满树蝉。光景暗消银烛下， 
<br>梦魂长寄玉轮边。因循每被时流诮，奋发须由国士怜。 
<br>明月客肠何处断，绿槐风里独扬鞭。
<br>
<br>
<br>
<br>&nbsp;&nbsp; 卷698_51 【绥州作】韦庄 
<br>
<br>雕阴无树水难流，雉堞连云古帝州。带雨晚驼鸣远戍， 
<br>望乡孤客倚高楼。明妃去日花应笑，蔡琰归时鬓已秋。 
<br>一曲单于暮烽起，扶苏城上月如钩。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷699_1 【与东吴生相遇（及第后出关作）】韦庄 
<br>
<br>十年身事各如萍，白首相逢泪满缨。老去不知花有态， 
<br>乱来唯觉酒多情。贫疑陋巷春偏少，贵想豪家月最明。 
<br>且对一尊开口笑，未衰应见泰阶平。
<br>
<br>
<br>&nbsp;&nbsp; 卷699_2 【庭前桃】韦庄 
<br>
<br>曾向桃源烂漫游，也同渔父泛仙舟。皆言洞里千株好， 
<br>未胜庭前一树幽。带露似垂湘女泪，无言如伴息妫愁。 
<br>五陵公子饶春恨，莫引香风上酒楼。
<br>
<br>
<br>
<br>&nbsp;&nbsp; 卷699_3 【丙辰年鄜州遇寒食城外醉吟五首】韦庄 
<br>
<br>满街杨柳绿丝烟，画出清明二月天。
<br>好是隔帘花树动，女郎撩乱送秋千。
<br>
<br>雕阴寒食足游人，金凤罗衣湿麝薰。
<br>肠断入城芳草路，淡红香白一群群。
<br>
<br>开元坡下日初斜，拜扫归来走钿车。
<br>可惜数株红艳好，不知今夜落谁家。
<br>
<br>马骄风疾玉鞭长，过去唯留一阵香。
<br>闲客不须烧破眼，好花皆属富家郎。
<br>
<br>雨丝烟柳欲清明，金屋人闲暖凤笙。
<br>永日迢迢无一事，隔街闻筑气球声。
<br>
<br>
<br>
<br>&nbsp;&nbsp; 卷699_4 【宜君县比卜居不遂，留题王秀才别墅二首】韦庄 
<br>
<br>本期同此卧林丘，榾柮炉前拥布裘。
<br>何事却骑羸马去，白云红树不相留。
<br>
<br>明月严霜扑皂貂，羡君高卧正逍遥。
<br>门前积雪深三尺，火满红炉酒满瓢。
<br>
<br>
<br>
<br>&nbsp;&nbsp; 卷699_5 【鄜州留别张员外】韦庄 
<br>
<br>江南相送君山下，塞北相逢朔漠中。三楚故人皆是梦， 
<br>十年陈事只如风。莫言身世他时异，且喜琴尊数日同。 
<br>惆怅却愁明日别，马嘶山店雨濛濛。
<br>
<br>
<br>
<br>&nbsp;&nbsp; 卷699_6 【病中闻相府夜宴戏赠集贤卢学士】韦庄 
<br>
<br>满筵红蜡照香钿，一夜歌钟欲沸天。花里乱飞金错落， 
<br>月中争认绣连乾。尊前莫话诗三百，醉后宁辞酒十千。 
<br>无那两三新进士，风流长得饮徒怜。
<br>
<br>
<br>
<br>&nbsp;&nbsp; 卷699_7 【出关】韦庄 
<br>
<br>马嘶烟岸柳阴斜，东去关山路转赊。到处因循缘嗜酒， 
<br>一生惆怅为判花。危时只合身无著，白日那堪事有涯。 
<br>正是灞陵春酬绿，仲宣何事独辞家。
<br>
<br>
<br>
<br>&nbsp;&nbsp; 卷699_8 【过樊川旧居（时在华州驾前奉使入蜀作）】韦庄 
<br>
<br>却到樊川访旧游，夕阳衰草杜陵秋。应刘去后苔生阁， 
<br>稽阮归来雪满头。能说乱离惟有燕，解偷闲暇不如鸥。 
<br>千桑万海无人见，横笛一声空泪流。
<br>
<br>
<br>
<br>&nbsp;&nbsp; 卷699_9 【长安旧里】韦庄 
<br>
<br>满目墙匡春草深，伤时伤事更伤心。
<br>车轮马迹今何在，十二玉楼无处寻。
<br>
<br>
<br>
<br>&nbsp;&nbsp; 卷699_10 【过渼陂怀旧】韦庄 
<br>
<br>辛勤曾寄玉峰前，一别云溪二十年。三径荒凉迷竹树， 
<br>四邻凋谢变桑田。渼陂可是当时事，紫阁空馀旧日烟。 
<br>多少乱离无处问，夕阳吟罢涕潸然。
<br>
<br>
<br>
<br>&nbsp;&nbsp; 卷699_11 【汧阳间（一作汧阳县阁）】韦庄 
<br>
<br>汧水悠悠去似絣，远山如画翠眉横。僧寻野渡归吴岳， 
<br>雁带斜阳入渭城。边静不收蕃帐马，地贫惟卖陇山鹦。 
<br>牧童何处吹羌笛，一曲梅花出塞声。
<br>
<br>
<br>
<br>&nbsp;&nbsp; 卷699_12 【焦崖阁】韦庄 
<br>
<br>李白曾歌蜀道难，长闻白日上青天。
<br>今朝夜过焦崖阁，始信星河在马前。
<br>
<br>
<br>
<br>&nbsp;&nbsp; 卷699_13 【鸡公帻（去褒城县二十里）】韦庄 
<br>
<br>石状虽如帻，山形可类鸡。向风疑欲斗，带雨似闻啼。 
<br>蔓织青笼合，松长翠羽低。不鸣非有意，为怕客奔齐。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷700_1 【平陵老将（此以下诗皆集外补遗）】韦庄 
<br>
<br>白羽金仆姑，腰悬双辘轳。前年葱岭北，独战云中胡。 
<br>匹马塞垣老，一身如鸟孤。归来辞第宅，却占平陵居。
<br>
<br>
<br>&nbsp;&nbsp; 卷700_2 【即事】韦庄 
<br>
<br>乱世时偏促，阴天日易昏。无言搔白首，憔悴倚东门。
<br>
<br>
<br>
<br>&nbsp;&nbsp; 卷700_3 【姬人养蚕】韦庄 
<br>
<br>昔年爱笑蚕家妇，今日辛勤自养蚕。
<br>仍道不愁罗与绮，女郎初解织桑篮。
<br>
<br>
<br>
<br>&nbsp;&nbsp; 卷700_4 【长干塘别徐茂才】韦庄 
<br>
<br>乱离时节别离轻，别酒应须满满倾。
<br>才喜相逢又相送，有情争得似无情。
<br>
<br>
<br>
<br>&nbsp;&nbsp; 卷700_5 【勉儿子】韦庄 
<br>
<br>养尔逢多难，常忧学已迟。辟疆为上相，何必待从师。
<br>
<br>
<br>
<br>&nbsp;&nbsp; 卷700_6 【乞彩笺歌】韦庄 
<br>
<br>浣花溪上如花客，绿闇红藏人不识。留得溪头瑟瑟波， 
<br>泼成纸上猩猩色。手把金刀擘彩云，有时剪破秋天碧。 
<br>不使红霓段段飞，一时驱上丹霞壁。蜀客才多染不供， 
<br>卓文醉后开无力。孔雀衔来向日飞，翩翩压折黄金翼。 
<br>我有歌诗一千首，磨砻山岳罗星斗。开卷长疑雷电惊， 
<br>挥毫只怕龙蛇走。班班布在时人口，满袖松花都未有。 
<br>人间无处买烟霞，须知得自神仙手。也知价重连城璧， 
<br>一纸万金犹不惜。薛涛昨夜梦中来，殷勤劝向君边觅。
<br>
<br>
<br>
<br>&nbsp;&nbsp; 卷700_7 【白牡丹】韦庄 
<br>
<br>闺中莫妒新妆妇，陌上须惭傅粉郎。
<br>昨夜月明浑似水，入门唯觉一庭香。
<br>
<br>
<br>
<br>&nbsp;&nbsp; 卷700_8 【悯耕者】韦庄 
<br>
<br>何代何王不战争，尽从离乱见清平。
<br>如今暴骨多于土，犹点乡兵作戍兵。
<br>
<br>
<br>
<br>&nbsp;&nbsp; 卷700_9 【壶关道中作】韦庄 
<br>
<br>处处兵戈路不通，却从山北去江东。
<br>黄昏欲到壶关寨，匹马寒嘶野草中。
<br>
<br>
<br>
<br>&nbsp;&nbsp; 卷700_10 【题酒家】韦庄 
<br>
<br>酒绿花红客爱诗，落花春岸酒家旗。
<br>寻思避世为逋客，不醉长醒也是痴。
<br>
<br>
<br>
<br>&nbsp;&nbsp; 卷700_11 【寄舍弟】韦庄 
<br>
<br>每吟富贵他人合，不觉汍澜又湿衣。
<br>万里日边乡树远，何年何路得同归。
<br>
<br>
<br>
<br>&nbsp;&nbsp; 卷700_12 【仆者杨金】韦庄 
<br>
<br>半年辛苦葺荒居，不独单寒腹亦虚。
<br>努力且为田舍客，他年为尔觅金鱼。
<br>
<br>
<br>
<br>&nbsp;&nbsp; 卷700_13 【春陌二首】韦庄 
<br>
<br>满街芳草卓香车，仙子门前白日斜。
<br>肠断东风各回首，一枝春雪冻梅花。
<br>
<br>嫩烟轻染柳丝黄，句引花枝笑凭墙。
<br>马上王孙莫回首，好风偏逐羽林郎。
<br>
<br>
<br>
<br>&nbsp;&nbsp; 卷700_14 【赠姬人】韦庄 
<br>
<br>莫恨红裙破，休嫌白屋低。请看京与洛，谁在旧香闺。
<br>
<br>
<br>
<br>&nbsp;&nbsp; 卷700_15 【中酒】韦庄 
<br>
<br>南邻酒熟爱相招，蘸甲倾来绿满瓢。
<br>一醉不知三日事，任他童稚作渔樵。
<br>
<br>
<br>
<br>&nbsp;&nbsp; 卷700_16 【暴雨】韦庄 
<br>
<br>江村入夏多雷雨，晓作狂霖晚又晴。
<br>波浪不知深几许，南湖今与北湖平。
<br>
<br>
<br>
<br>&nbsp;&nbsp; 卷700_17 【悼亡姬】韦庄 
<br>
<br>凤去鸾归不可寻，十洲仙路彩云深。若无少女花应老， 
<br>为有姮娥月易沈。竹叶岂能消积恨，丁香空解结同心。 
<br>湘江水阔苍梧远，何处相思弄舜琴。
<br>
<br>
<br>
<br>&nbsp;&nbsp; 卷700_18 【独吟（以下四首，俱悼亡姬作）】韦庄 
<br>
<br>默默无言恻恻悲，闲吟独傍菊花篱。只今已作经年别， 
<br>此后知为几岁期。开箧每寻遗念物，倚楼空缀悼亡诗。 
<br>夜来孤枕空肠断，窗月斜辉梦觉时。
<br>
<br>
<br>
<br>&nbsp;&nbsp; 卷700_19 【悔恨】韦庄 
<br>
<br>六七年来春又秋，也同欢笑也同愁。才闻及第心先喜， 
<br>试说求婚泪便流。几为妒来频敛黛，每思闲事不梳头。 
<br>如今悔恨将何益，肠断千休与万休。
<br>
<br>
<br>
<br>&nbsp;&nbsp; 卷700_20 【虚席】韦庄 
<br>
<br>一闭香闺后，罗衣尽施僧。鼠偷筵上果，蛾扑帐前灯。 
<br>土蚀钗无凤，尘生镜少菱。有时还影响，花叶曳香缯。
<br>
<br>
<br>
<br>&nbsp;&nbsp; 卷700_21 【旧居】韦庄 
<br>
<br>芳草又芳草，故人杨子家。青云容易散，白日等闲斜。 
<br>皓质留残雪，香魂逐断霞。不知何处笛，一夜叫梅花。
<br>
<br>
<br>
<br>&nbsp;&nbsp; 卷700_22 【晏起】韦庄 
<br>
<br>尔来中酒起常迟，卧看南山改旧诗。
<br>开户日高春寂寂，数声啼鸟上花枝。
<br>
<br>
<br>
<br>&nbsp;&nbsp; 卷700_23 【幽居春思】韦庄 
<br>
<br>绿映红藏江上村，一声鸡犬似山源。
<br>闭门尽日无人到，翠羽春禽满树喧。
<br>
<br>
<br>
<br>&nbsp;&nbsp; 卷700_24 【思归引】韦庄 
<br>
<br>越鸟南翔雁北飞，两乡云路各言归。
<br>如何我是飘飘者，独向江头恋钓矶。
<br>
<br>
<br>
<br>&nbsp;&nbsp; 卷700_25 【与小女】韦庄 
<br>
<br>见人初解语呕哑，不肯归眠恋小车。
<br>一夜娇啼缘底事，为嫌衣少缕金华。
<br>
<br>
<br>
<br>&nbsp;&nbsp; 卷700_26 【虎迹】韦庄 
<br>
<br>白额频频夜到门，水边踪迹渐成群。
<br>我今避世栖岩穴，岩穴如何又见君。
<br>
<br>
<br>
<br>&nbsp;&nbsp; 卷700_27 【买酒不得】韦庄 
<br>
<br>停尊待尔怪来迟，手挈空瓶毷氉归。
<br>满面春愁消不得，更看溪鹭寂寥飞。
<br>
<br>
<br>
<br>&nbsp;&nbsp; 卷700_28 【得故人书】韦庄 
<br>
<br>正向溪头自采苏，青云忽得故人书。
<br>殷勤问我归来否，双阙而今画不如。
<br>
<br>
<br>
<br>&nbsp;&nbsp; 卷700_29 【洪州送僧游福建】韦庄 
<br>
<br>八月风波似鼓鼙，可堪波上各东西。
<br>殷勤早作归来计，莫恋猿声住建溪。
<br>
<br>
<br>
<br>&nbsp;&nbsp; 卷700_30 【闻回戈军】韦庄 
<br>
<br>上将鏖兵又欲旋，翠华巡幸已三年。
<br>营中不用栽杨柳，愿戴儒冠为控弦。
<br>
<br>
<br>
<br>&nbsp;&nbsp; 卷700_31 【南邻公子】韦庄 
<br>
<br>南邻公子夜归声，数炬银灯隔竹明。
<br>醉凭马鬃扶不起，更邀红袖出门迎。
<br>
<br>
<br>
<br>&nbsp;&nbsp; 卷700_32 【忆小女银娘】韦庄 
<br>
<br>睦州江上水门西，荡桨扬帆各解携。
<br>今日天涯夜深坐，断肠偏忆阿银犁。
<br>
<br>
<br>
<br>&nbsp;&nbsp; 卷700_33 【女仆阿汪】韦庄 
<br>
<br>念尔辛勤岁已深，乱离相失又相寻。
<br>他年待我门如市，报尔千金与万金。
<br>
<br>
<br>
<br>&nbsp;&nbsp; 卷700_34 【河清县河亭】韦庄 
<br>
<br>由来多感莫凭高，竟日衷肠似有刀。
<br>人事任成陵与谷，大河东去自滔滔。
<br>
<br>
<br>
<br>&nbsp;&nbsp; 卷700_35 【钟陵夜阑作】韦庄 
<br>
<br>钟陵风雪夜将深，坐对寒江独苦吟。
<br>流落天涯谁见问，少卿应识子卿心。
<br>
<br>
<br>
<br>&nbsp;&nbsp; 卷700_36 【悼杨氏妓琴弦】韦庄 
<br>
<br>魂归寥廓魄归烟，只住人间十八年。
<br>昨日施僧裙带上，断肠犹系琵琶弦。
<br>
<br>
<br>
<br>&nbsp;&nbsp; 卷700_37 【残花】韦庄 
<br>
<br>江头沈醉泥斜晖，却向花前恸哭归。
<br>惆怅一年春又去，碧云芳草两依依。
<br>
<br>
<br>
<br>&nbsp;&nbsp; 卷700_38 【岁晏同左生作】韦庄 
<br>
<br>岁暮乡关远，天涯手重携。雪埋江树短，云压夜城低。 
<br>宝瑟湘灵怨，清砧杜魄啼。不须临皎镜，年长易凄凄。
<br>
<br>
<br>
<br>&nbsp;&nbsp; 卷700_39 【咸阳怀古】韦庄 
<br>
<br>城边人倚夕阳楼，城上云凝万古愁。山色不知秦苑废， 
<br>水声空傍汉宫流。李斯不向仓中悟，徐福应无物外游。 
<br>莫怪楚吟偏断骨，野烟踪迹似东周。
<br>
<br>
<br>
<br>&nbsp;&nbsp; 卷700_40 【和同年韦学士华下途中见寄】韦庄 
<br>
<br>绿杨城郭雨凄凄，过尽千轮与万蹄。送我独游三蜀路， 
<br>羡君新上九霄梯。马惊门外山如活，花笑尊前客似泥。 
<br>正是清和好时节，不堪离恨剑门西。
<br>
<br>
<br>
<br>&nbsp;&nbsp; 卷700_41 【春愁】韦庄 
<br>
<br>自有春愁正断魂，不堪芳草思王孙。
<br>落花寂寂黄昏雨，深院无人独倚门。
<br>
<br>
<br>
<br>&nbsp;&nbsp; 卷700_42 【伤灼灼（灼灼，蜀之丽人也）】韦庄 
<br>
<br>尝闻灼灼丽于花，云髻盘时未破瓜。桃脸曼长横绿水， 
<br>玉肌香腻透红纱。多情不住神仙界，薄命曾嫌富贵家。 
<br>流落锦江无处问，断魂飞作碧天霞。
<br>
<br>
<br>
<br>&nbsp;&nbsp; 卷700_43 【汉州】韦庄 
<br>
<br>比侬初到汉州城，郭邑楼台触目惊。松桂影中旌旆色， 
<br>芰荷风里管弦声。人心不似经离乱，时运还应却太平。 
<br>十日醉眠金雁驿，临岐无恨脸波横。
<br>
<br>
<br>
<br>&nbsp;&nbsp; 卷700_44 【长安清明】韦庄 
<br>
<br>蚤是伤春梦雨天，可堪芳草更芊芊。内官初赐清明火， 
<br>上相闲分白打钱。紫陌乱嘶红叱拨，绿杨高映画秋千。 
<br>游人记得承平事，暗喜风光似昔年。
<br>
<br>
<br>
<br>&nbsp;&nbsp; 卷700_45 【秋霁晚景】韦庄 
<br>
<br>秋霁禁城晚，六街烟雨残。墙头山色健，林外鸟声欢。 
<br>翘日楼台丽，清风剑佩寒。玉人襟袖薄，斜凭翠阑干。
<br>
<br>
<br>
<br>&nbsp;&nbsp; 卷700_46 【和人春暮书事寄崔秀才】韦庄 
<br>
<br>半掩朱门白日长，晚风轻堕落梅妆。不知芳草情何限， 
<br>只怪游人思易伤。才见早春莺出谷，已惊新夏燕巢梁。 
<br>相逢只赖如渑酒，一曲狂歌入醉乡。
<br>
<br>
<br>
<br>&nbsp;&nbsp; 卷700_47 【古离别】韦庄 
<br>
<br>一生风月供惆怅，到处烟花恨别离。
<br>止竟多情何处好，少年长抱少年悲。
<br>
<br>
<br>
<br>&nbsp;&nbsp; 卷700_48 【边上逢薛秀才话旧】韦庄 
<br>
<br>前年同醉武陵亭，绝倒闲谭坐到明。也有绛唇歌白雪， 
<br>更怜红袖夺金觥。秦云一散如春梦，楚市千烧作故城。 
<br>今日皤然对芳草，不胜东望涕交横。
<br>
<br>
<br>
<br>&nbsp;&nbsp; 卷700_49 【饮散呈主人】韦庄 
<br>
<br>梦觉笙歌散，空堂寂寞秋。更闻城角弄，烟雨不胜愁。
<br>
<br>
<br>
<br>&nbsp;&nbsp; 卷700_50 【使院黄葵花】韦庄 
<br>
<br>薄妆新著淡黄衣，对捧金炉侍醮迟。向月似矜倾国貌， 
<br>倚风如唱步虚词。乍开檀炷疑闻语，试与云和必解吹。 
<br>为报同人看来好，不禁秋露即离披。
<br>
<br>
<br>
<br>&nbsp;&nbsp; 卷700_51 【摇落】韦庄 
<br>
<br>摇落秋天酒易醒，凄凄长似别离情。
<br>黄昏倚柱不归去，肠断绿荷风雨声。
<br>
<br>
<br>
<br>&nbsp;&nbsp; 卷700_52 【奉和观察郎中春暮忆花言怀见寄四韵之什】韦庄 
<br>
<br>天畔峨嵋簇簇青，楚云何处隔重扃。落花带雪埋芳草， 
<br>春雨和风湿画屏。对酒莫辞冲暮角，望乡谁解倚南亭。 
<br>惟君信我多惆怅，只愿陶陶不愿醒。
<br>
<br>
<br>
<br>&nbsp;&nbsp; 卷700_53 【奉和左司郎中春物暗度感而成章】韦庄 
<br>
<br>才喜新春已暮春，夕阳吟杀倚楼人。锦江风散霏霏雨， 
<br>花市香飘漠漠尘。今日尚追巫峡梦，少年应遇洛川神。 
<br>有时自患多情病，莫是生前宋玉身。
<br>
<br>
<br>
<br>&nbsp;&nbsp; 卷700_54 【少年行】韦庄 
<br>
<br>五陵豪客多，买酒黄金盏。醉下酒家楼，美人双翠幰。 
<br>挥剑邯郸市，走马梁王苑。乐事殊未央，年华已云晚。
<br>
<br>
<br>
<br>&nbsp;&nbsp; 卷700_55 【令狐亭】韦庄 
<br>
<br>若非天上神仙宅，须是人间将相家。
<br>想得当时好烟月，管弦吹杀后庭花。
<br>
<br>
<br>
<br>&nbsp;&nbsp; 卷700_56 【闺月】韦庄 
<br>
<br>明月照前除，烟华蕙兰湿。清风行处来，白露寒蝉急。 
<br>美人情易伤，暗上红楼立。欲言无处言，但向姮娥泣。
<br>
<br>
<br>
<br>&nbsp;&nbsp; 卷700_57 【闺怨】韦庄 
<br>
<br>戚戚彼何人，明眸利于月。啼妆晓不干，素面凝香雪。 
<br>良人去淄右，镜破金簪折。空藏兰蕙心，不忍琴中说。
<br>
<br>
<br>
<br>&nbsp;&nbsp; 卷700_58 【上春词】韦庄 
<br>
<br>曈曨赫日东方来，禁城烟暖蒸青苔。金楼美人花屏开， 
<br>晨妆未罢车声催。幽兰报暖紫芽折，夭花愁艳蝶飞回。 
<br>五陵年少惜花落，酒浓歌极翻如哀。四时轮环终又始， 
<br>百年不见南山摧。游人陌上骑生尘，颜子门前吹死灰。
<br>
<br>
<br>
<br>&nbsp;&nbsp; 卷700_59 【捣练篇】韦庄 
<br>
<br>月华吐艳明烛烛，青楼妇唱捣衣曲。白袷丝光织鱼目， 
<br>菱花绶带鸳鸯簇。临风缥缈叠秋雪，月下丁冬捣寒玉。 
<br>楼兰欲寄在何乡，凭人与系征鸿足。
<br>
<br>
<br>
<br>&nbsp;&nbsp; 卷700_60 【杂体联锦】韦庄 
<br>
<br>携手重携手，夹江金线柳。江上柳能长，行人恋尊酒。 
<br>尊酒意何深，为郎歌玉簪。玉簪声断续，钿轴鸣双毂。 
<br>双毂去何方，隔江春树绿。树绿酒旗高，泪痕沾绣袍。 
<br>袍缝紫鹅湿，重持金错刀。错刀何灿烂，使我肠千断。 
<br>肠断欲何言，帘动真珠繁。真珠缀秋露，秋露沾金盘。 
<br>金盘湛琼液，仙子无归迹。无迹又无言，海烟空寂寂。 
<br>寂寂古城道，马嘶芳岸草。岸草接长堤，长堤人解携。 
<br>解携忽已久，缅邈空回首。回首隔天河，恨唱莲塘歌。 
<br>莲塘在何许，日暮西山雨。
<br>
<br>
<br>
<br>&nbsp;&nbsp; 卷700_61 【长安春】韦庄 
<br>
<br>长安二月多香尘，六街车马声辚辚。家家楼上如花人， 
<br>千枝万枝红艳新。帘间笑语自相问，何人占得长安春？ 
<br>长安春色本无主，古来尽属红楼女。如今无奈杏园人， 
<br>骏马轻车拥将去。
<br>
<br>
<br>
<br>&nbsp;&nbsp; 卷700_62 【抚盈歌】韦庄 
<br>
<br>凤縠兮鸳绡，霞疏兮绮寮。玉庭兮春昼，金屋兮秋宵。 
<br>愁瞳兮月皎，笑颊兮花娇。罗轻兮浓麝，室暖兮香椒。 
<br>銮舆去兮萧屑，七丝断兮泬寥，主父卧兮漳水， 
<br>君王幸兮云轺。铅华窅窕兮秾姿，棠公肸蚃兮靡依。 
<br>翠华长逝兮莫追，晏相望门兮空悲。
<br>
<br>
<br>
<br>&nbsp;&nbsp; 卷700_63 【赠峨嵋山弹琴李处士】韦庄 
<br>
<br>峨嵋山下能琴客，似醉似狂人不测。何须见我眼偏青， 
<br>未见我身头已白。茫茫四海本无家，一片愁云飏秋碧。 
<br>壶中醉卧日月明，世上长游天地窄。晋朝叔夜旧相知， 
<br>蜀郡文君小来识。后生常建彼何人，赠我篇章苦雕刻。 
<br>名卿名相尽知音，遇酒遇琴无间隔。如今世乱独翛然， 
<br>天外鸿飞招不得。余今正泣杨朱泪，八月边城风刮地。 
<br>霓旌绛旆忽相寻，为我尊前横绿绮。一弹猛雨随手来， 
<br>再弹白雪连天起。凄凄清清松上风，咽咽幽幽陇头水。 
<br>吟蜂绕树去不来，别鹤引雏飞又止。锦麟不动惟侧头， 
<br>白马仰听空竖耳。广陵故事无人知，古人不说今人疑。 
<br>子期子野俱不见，乌啼鬼哭空伤悲。坐中词客悄无语， 
<br>帘外月华庭欲午。为君吟作听琴歌，为我留名系仙谱。
<br>
<br>
<br>
<br>&nbsp;&nbsp; 卷700_64 【江皋赠别】韦庄 
<br>
<br>金管多情恨解携，一声歌罢客如泥。江亭系马绿杨短， 
<br>野岸维舟春草齐。帝子梦魂烟水阔，谢公诗思碧云低， 
<br>风前不用频挥手，我有家山白日西。
<br>
<br>
<br>
<br>&nbsp;&nbsp; 卷700_65 【南阳小将张彦硖口镇税人场射虎歌（一作白居易诗）】韦庄 
<br>
<br>海内昔年狎太平，横目穰穰何峥嵘。天生天杀岂天怒， 
<br>忍使朝朝喂猛虎。关东驿路多丘荒，行人最忌税人场。 
<br>张彦雄特制残暴，见之叱起如叱羊。鸣弦霹雳越幽阻， 
<br>往往依林犹抵拒。草际旋看委锦茵，腰间不更抽白羽。 
<br>老饕已毙众雏恐，童稚揶揄皆自勇。忠良效顺势亦然， 
<br>一剑猜狂敢轻动。有文有武方为国，不是英雄伏不得。 
<br>试征张彦作将军，几个将军愿策勋？
<br>
<br>
<br>
<br>&nbsp;&nbsp; 卷700_66 【下邽感旧】韦庄 
<br>
<br>昔为童稚不知愁，竹马闲乘绕县游。曾为看花偷出郭， 
<br>也因逃学暂登楼。招他邑客来还醉，儳得先生去始休。 
<br>今日故人何处问，夕阳衰草尽荒丘。
<br>
<br>
<br>
<br>&nbsp;&nbsp; 卷700_67 【涂次逢李氏兄弟感旧】韦庄 
<br>
<br>御沟西面朱门宅，记得当时好弟兄。晓傍柳阴骑竹马， 
<br>夜隈灯影弄先生。巡街趁蝶衣裳破，上屋探雏手脚轻。 
<br>今日相逢俱老大，忧家忧国尽公卿。
<br>
<br>
<br>
<br>&nbsp;&nbsp; 卷700_68 【龙潭（一作僧应物诗）】韦庄 
<br>
<br>激石悬流雪满湾，九龙潜处野云闲。欲行甘雨四天下， 
<br>且隐澄潭一顷间。浪引浮槎依北岸，波分晚日见东山。 
<br>垂髯傥遇穆王驾，阆苑周流应未还。
<br>
<br>
<br>
<br>&nbsp;&nbsp; 卷700_69 【江上别李秀才】韦庄 
<br>
<br>前年相送灞陵春，今日天涯各避秦。
<br>莫向尊前惜沈醉，与君俱是异乡人。
<br>
<br>
<br>
<br>&nbsp;&nbsp; 卷700_70 【句】韦庄 
<br>
<br>印将金锁锁，帘用玉钩钩。（《北梦琐言》云： 
<br>杜荀鹤尝吟一联诗云：旧衣灰絮絮，新酒竹篘篘。 
<br>或话于庄，庄拟之云云。即大拜之祥也）
<br>
<br>不随妖艳开，独媚玄冥节。（咏梅， 见《海录碎事》）
<br>
<br>岂是为穷常见隔，只应嫌酒不相过。（赠贯休， 
<br>见《高僧传》）
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
