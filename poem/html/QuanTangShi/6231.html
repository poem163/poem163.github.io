<HTML>
<HEAD>
<TITLE>全唐诗 卷766-769 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷766-769</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷766-769</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6231"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷766-769')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷766-769]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷766_1 【贵游】刘兼 
<br>
<br>绣衣公子宴池塘，淑景融融万卉芳。珠翠照天春未老， 
<br>管弦临水日初长。风飘柳线金成穗，雨洗梨花玉有香。 
<br>醉后不能离绮席，拟凭青帝系斜阳。
<br>
<br>
<br>&nbsp;&nbsp; 卷766_2 【梦归故园】刘兼 
<br>
<br>桐叶飞霜落井栏，菱花藏雪助衰颜。夜窗飒飒摇寒竹， 
<br>秋枕迢迢梦故山。临水钓舟横荻岸，隔溪禅侣启柴关。 
<br>觉来依旧三更月，离绪乡心起万端。
<br>
<br>旧馆秋寒夜梦长，水帘疏影入回塘。宦情率尔拖鱼艇， 
<br>客恨依然在燕梁。白鹭独飘山面雪，红蕖全谢镜心香。 
<br>起来不语无人会，醉倚东轩半夕阳。
<br>
<br>
<br>
<br>&nbsp;&nbsp; 卷766_3 【蜀都春晚感怀】刘兼 
<br>
<br>蜀都春色渐离披，梦断云空事莫追。宫阙一城荒作草， 
<br>王孙犹自醉如泥。谁家玉笛吹残照，柳市金丝拂旧堤。 
<br>可惜锦江无锦濯，海棠花下杜鹃啼。
<br>
<br>
<br>
<br>&nbsp;&nbsp; 卷766_4 【对雨】刘兼 
<br>
<br>幽庭凝碧亦涟漪，檐霤声繁聒梦归。半岫金乌才委照， 
<br>一川石燕又交飞。濯枝霢霂榴花吐，吹渚飘飖暑气微。 
<br>因忆故园闲钓处，苍苔斑驳满渔矶。
<br>
<br>
<br>
<br>&nbsp;&nbsp; 卷766_5 【春霁】刘兼 
<br>
<br>春霁江山似画图，醉垂鞭袂出康衢。猖狂乱打貔貅鼓， 
<br>懒慢迟修鸳鹭书。老色渐来欺鬓发，闲情将欲傲簪裾。 
<br>苔钱遍地知多少，买得花枝不落无。
<br>
<br>
<br>
<br>&nbsp;&nbsp; 卷766_6 【秋夕书怀】刘兼 
<br>
<br>荒僻淹留岁已深，解龟无计恨难任。守方半会蛮夷语， 
<br>贺厦全忘燕雀心。夜静倚楼悲月笛，秋寒欹枕泣霜砧。 
<br>宦情总逐愁肠断，一箸鲈鱼直万金。
<br>
<br>直气从来不入时，掩关慵更钓磻溪。斯文未丧宣尼叹， 
<br>吾道将穷阮籍悲。轻粉覆霜凝夜砌，乱金铺菊织秋篱。 
<br>南阳卧久无人问，薄命非才有可疑。
<br>
<br>
<br>
<br>&nbsp;&nbsp; 卷766_7 【春宵】刘兼 
<br>
<br>春云春日共朦胧，满院梨花半夜风。宿酒未醒珠箔卷， 
<br>艳歌初阕玉楼空。五湖范蠡才堪重，六印苏秦道不同。 
<br>再取素琴聊假寐，南柯灵梦莫相通。
<br>
<br>
<br>
<br>&nbsp;&nbsp; 卷766_8 【秋夕书怀呈戎州郎中】刘兼 
<br>
<br>素律初回枕簟凉，松风飘泊入华堂。谭鸡寂默纱窗静， 
<br>梦蝶萧条玉漏长。归去水云多阻隔，别来情绪足悲伤。 
<br>霜砧月笛休相引，只有离襟泪两行。
<br>
<br>风送秋荷满鼻香，竹声敲玉近虚廊。梦回故国情方黯， 
<br>月过疏帘夜正凉。菱镜也知移艳态，锦书其奈隔年光。 
<br>鸾胶处处难寻觅，断尽相思寸寸肠。
<br>
<br>
<br>
<br>&nbsp;&nbsp; 卷766_9 【晚楼寓怀】刘兼 
<br>
<br>薄暮疏林宿鸟还，倚楼垂袂复凭栏。月沈江底珠轮净， 
<br>云锁峰头玉叶寒。刘毅暂贫虽壮志，冯唐将老自低颜。 
<br>无言独对秋风立，拟把朝簪换钓竿。
<br>
<br>
<br>
<br>&nbsp;&nbsp; 卷766_10 【征妇怨】刘兼 
<br>
<br>金闺寂寞罢妆台，玉箸阑干界粉腮。花落掩关春欲暮， 
<br>月圆欹枕梦初回。鸾胶岂续愁肠断，龙剑难挥别绪开。 
<br>曾寄锦书无限意，塞鸿何事不归来。
<br>
<br>
<br>
<br>&nbsp;&nbsp; 卷766_11 【对镜】刘兼 
<br>
<br>青镜重磨照白须，白须撚闲意何如。故园迢递千山外， 
<br>荒郡淹留四载馀。风送竹声侵枕簟，月移花影过庭除。 
<br>秋霜满领难消释，莫读离骚失意书。
<br>
<br>
<br>
<br>&nbsp;&nbsp; 卷766_12 【春燕】刘兼 
<br>
<br>多时窗外语呢喃，只要佳人卷绣帘。大厦已成须庆贺， 
<br>高门频入莫憎嫌。花间舞蝶和香趁，江畔春泥带雨衔。 
<br>栖息数年情已厚，营巢争肯傍他檐。
<br>
<br>
<br>
<br>&nbsp;&nbsp; 卷766_13 【春晚寓怀】刘兼 
<br>
<br>一承兑泽莅方州，八度春光照郡楼。好景几将官吏醉， 
<br>名山时领管弦游。空花任尔频侵眼，老雪从他渐满头。 
<br>归去杜陵池阁在，只能欢笑不能愁。
<br>
<br>
<br>
<br>&nbsp;&nbsp; 卷766_14 【中春宴游】刘兼 
<br>
<br>二月风光似洞天，红英翠萼簇芳筵。楚王云雨迷巫峡， 
<br>江令文章媚蜀笺。歌黛入颦春袖敛，舞衣新绣晓霞鲜。 
<br>酒阑香袂初分散，笑指渔翁钓暮烟。
<br>
<br>
<br>
<br>&nbsp;&nbsp; 卷766_15 【春晚闲望】刘兼 
<br>
<br>东风满地是梨花，只把琴心殢酒家。立处晚楼横短笛， 
<br>望中春草接平沙。雁行断续晴天远，燕翼参差翠幕斜。 
<br>归计未成头欲白，钓舟烟浪思无涯。
<br>
<br>
<br>
<br>&nbsp;&nbsp; 卷766_16 【秋夕书事】刘兼 
<br>
<br>摇落江天万木空，雁行斜戛塞垣风。征闺捣月离愁远， 
<br>旧馆眠云旅梦通。郢客岂能陪下里，皋禽争肯恋樊笼。 
<br>此心旷荡谁相会，尽在南华十卷中。
<br>
<br>
<br>
<br>&nbsp;&nbsp; 卷766_17 【莲塘霁望】刘兼 
<br>
<br>新秋菡萏发红英，向晚风飘满郡馨。万叠水纹罗乍展， 
<br>一双鸂鶒绣初成。采莲女散吴歌阕，拾翠人归楚雨晴。 
<br>远岸牧童吹短笛，蓼花深处信牛行。
<br>
<br>
<br>
<br>&nbsp;&nbsp; 卷766_18 【送从弟舍人入蜀】刘兼 
<br>
<br>嘉陵江畔饯行车，离袂难分十里馀。慷慨莫夸心似铁， 
<br>留连不觉泪成珠。风光川谷梅将发，音信云天雁未疏。 
<br>立马举鞭无限意，会稀别远拟何如。
<br>
<br>
<br>
<br>&nbsp;&nbsp; 卷766_19 【新回车院筵上作】刘兼 
<br>
<br>回车院子未回车，三载疲民咏袴襦。借寇已承英主诏， 
<br>乞骸须上老臣书。黄金蜀柳笼朱户，碧玉湘筠映绮疏。 
<br>因问满筵诗酒客，锦江何处有鲈鱼。
<br>
<br>
<br>
<br>&nbsp;&nbsp; 卷766_20 【寄长安郑员外】刘兼 
<br>
<br>屈指良交十四人，隙驹风烛渐为尘。当初花下三秦客， 
<br>只有天涯二老身。乘醉几同游北内，寻芳多共谒东邻。 
<br>此时阻隔关山远，月满江楼泪满巾。
<br>
<br>
<br>
<br>&nbsp;&nbsp; 卷766_21 【咸阳怀古】刘兼 
<br>
<br>高秋咸镐起霜风，秦汉荒陵树叶红。七国斗鸡方贾勇， 
<br>中原逐鹿更争雄。南山漠漠云常在，渭水悠悠事旋空。 
<br>立马举鞭遥望处，阿房遗址夕阳东。
<br>
<br>
<br>
<br>&nbsp;&nbsp; 卷766_22 【春怨】刘兼 
<br>
<br>绣林红岸落花钿，故去新来感自然。绝塞杪春悲汉月， 
<br>长林深夜泣缃弦。锦书雁断应难寄，菱镜鸾孤貌可怜。 
<br>独倚画屏人不会，梦魂才别戍楼边。
<br>
<br>
<br>
<br>&nbsp;&nbsp; 卷766_23 【登楼寓望】刘兼 
<br>
<br>凭高多是偶汍澜，红叶何堪照病颜。万叠云山供远恨， 
<br>一轩风物送秋寒。背琴鹤客归松径，横笛牛童卧蓼滩。 
<br>独倚郡楼无限意，夕阳西去水东还。
<br>
<br>
<br>
<br>&nbsp;&nbsp; 卷766_24 【江岸独步】刘兼 
<br>
<br>醉卓寒筇傍水行，渔翁不会独吟情。龟能顾印谁相重， 
<br>鹤偶乘轩自可轻。簪组百年终长物，文章千古亦虚名。 
<br>是非得丧皆闲事，休向南柯与梦争。
<br>
<br>
<br>
<br>&nbsp;&nbsp; 卷766_25 【江楼望乡寄内】刘兼 
<br>
<br>独上江楼望故乡，泪襟霜笛共凄凉。云生陇首秋虽早， 
<br>月在天心夜已长。魂梦只能随蛱蝶，烟波无计学鸳鸯。 
<br>蜀笺都有三千幅，总写离情寄孟光。
<br>
<br>
<br>
<br>&nbsp;&nbsp; 卷766_26 【命妓不至】刘兼 
<br>
<br>琴中难挑孰怜才，独对良宵酒数杯。苏子黑貂将已尽， 
<br>宋弘青鸟又空回。月穿净牖霜成隙，风卷残花锦作堆。 
<br>欹枕梦魂何处去，醉和春色入天台。
<br>
<br>
<br>
<br>&nbsp;&nbsp; 卷766_27 【宣赐锦袍设上赠诸郡客】刘兼 
<br>
<br>十月芙蓉花满枝，天庭驿骑赐寒衣。将同玉蝶侵肌冷， 
<br>也遣金鹏遍体飞。夜卧始知多忝窃，昼行方觉转光辉。 
<br>深冬若得朝丹阙，太华峰前衣锦归。
<br>
<br>
<br>
<br>&nbsp;&nbsp; 卷766_28 【晨鸡】刘兼 
<br>
<br>朱冠金距彩毛身，昧爽高声已报晨。作瑞莫惭先贡楚， 
<br>擅场须信独推秦。淮南也伴升仙犬，函谷曾容借晓人。 
<br>此日卑栖随饮啄，宰君驱我亦相驯。
<br>
<br>
<br>
<br>&nbsp;&nbsp; 卷766_29 【芳春】刘兼 
<br>
<br>微雨微风隔画帘，金炉檀炷冷慵添。桃花满地春牢落， 
<br>柳絮成堆雪弃嫌。宝瑟不能邀卓氏，彩毫何必梦江淹。 
<br>宦情归兴休相挠，隼旆渔舟总未厌。
<br>
<br>
<br>
<br>&nbsp;&nbsp; 卷766_30 【春游】刘兼 
<br>
<br>柳成金穗草如茵，载酒寻花共赏春。
<br>先入醉乡君莫问，十年风景在三秦。
<br>
<br>摇摇离绪不能持，满郡花开酒熟时。羞听黄莺求善友， 
<br>强随绿柳展愁眉。隔云故国山千叠，傍水芳林锦万枝。 
<br>圣主未容归北阙，且将勤俭抚南夷。
<br>
<br>
<br>
<br>&nbsp;&nbsp; 卷766_31 【重阳感怀】刘兼 
<br>
<br>重阳不忍上高楼，寒菊年年照暮秋。万叠故山云总隔， 
<br>两行乡泪血和流。黄茅莽莽连边郡，红叶纷纷落钓舟。 
<br>归计未成年渐老，茱萸羞戴雪霜头。
<br>
<br>载花乘酒上高山，四望秋空八极宽。蜀国江山存不得， 
<br>刘家豚犬取何难。张仪旧壁苍苔厚，葛亮荒祠古木寒。 
<br>独对斜阳更惆怅，锦江东注似波澜。
<br>
<br>
<br>
<br>&nbsp;&nbsp; 卷766_32 【宴游池馆】刘兼 
<br>
<br>绮筵金碧照芳菲，酒满瑶卮水满池。去岁南岐离郡日， 
<br>今春东蜀看花时。俭莲发脸当筹著，绪柳生腰按柘枝。 
<br>座客半酣言笑狎，孔融怀抱正怡怡。
<br>
<br>
<br>
<br>&nbsp;&nbsp; 卷766_33 【寄高书记】刘兼 
<br>
<br>齐朝庆裔祖敖曹，麟角无双凤九毛。声价五侯争辟命， 
<br>文章一代振风骚。醉琴自寄陶家意，梦枕谁听益郡刀。 
<br>补衮应星曾奏举，北山南海孰为高。
<br>
<br>
<br>
<br>&nbsp;&nbsp; 卷766_34 【再见从弟舍人】刘兼 
<br>
<br>屈指依稀十五年，鸾台秘阁位相悬。分飞淮甸雁行断， 
<br>重见江楼蟾影圆，滞迹未偕朝北阙，高才方命入西川。 
<br>愿君通理须还早，拜庆慈亲几杖前。
<br>
<br>
<br>
<br>&nbsp;&nbsp; 卷766_35 【春昼醉眠】刘兼 
<br>
<br>朱栏芳草绿纤纤，欹枕高堂卷画帘。处处落花春寂寂， 
<br>时时中酒病恹恹。塞鸿信断虽堪讶，梁燕词多且莫嫌。 
<br>自有卷书销永日，霜华未用鬓边添。
<br>
<br>
<br>
<br>&nbsp;&nbsp; 卷766_36 【中夏昼卧】刘兼 
<br>
<br>寂寂无聊九夏中，傍檐依壁待清风。
<br>壮图奇策无人问，不及南阳一卧龙。
<br>
<br>
<br>
<br>&nbsp;&nbsp; 卷766_37 【春夕寓兴】刘兼 
<br>
<br>忘忧何必在庭萱，是事悠悠竟可宽。酒病未能辞锦里， 
<br>春狂又拟入桃源。风吹杨柳丝千缕，月照梨花雪万团。 
<br>闲泥金徽度芳夕，幽泉石上自潺湲。
<br>
<br>
<br>
<br>&nbsp;&nbsp; 卷766_38 【春夜】刘兼 
<br>
<br>薄薄春云笼皓月，杏花满地堆香雪。
<br>醉垂罗袂倚朱栏，小数玉仙歌未阕。
<br>
<br>
<br>
<br>&nbsp;&nbsp; 卷766_39 【访饮妓不遇，招酒徒不至】刘兼 
<br>
<br>小桥流水接平沙，何处行云不在家。毕卓未来轻竹叶， 
<br>刘晨重到殢桃花。琴樽冷落春将尽，帏幌萧条日又斜。 
<br>回首却寻芳草路，金鞍拂柳思无涯。
<br>
<br>
<br>
<br>&nbsp;&nbsp; 卷766_40 【春宴河亭】刘兼 
<br>
<br>柳摆轻丝拂嫩黄，槛前流水满池塘。一筵金翠临芳岸， 
<br>四面烟花出粉墙。舞袖逐风翻绣浪，歌尘随燕下雕梁。 
<br>蛮笺象管休凝思，且放春心入醉乡。
<br>
<br>
<br>
<br>&nbsp;&nbsp; 卷766_41 【蜀都道中】刘兼 
<br>
<br>剑关云栈乱峥嵘，得丧何由险与平。千载龟城终失守， 
<br>一堆鬼录漫留名。季年必不延昏主，薄赏那堪激懦兵。 
<br>李特后来多二世，纳降归拟尽公卿。
<br>
<br>
<br>
<br>&nbsp;&nbsp; 卷766_42 【万葛树】刘兼 
<br>
<br>叶如羽盖岂堪论，百步清阴锁绿云。善政已闻思召伯， 
<br>英风偏称号将军。静铺讲席麟经润，高拂□枝兔影分。 
<br>更有岁寒霜雪操，莫将樗栎拟相群。
<br>
<br>
<br>
<br>&nbsp;&nbsp; 卷766_43 【春夕遣怀】刘兼 
<br>
<br>穷通分定莫凄凉，且放欢情入醉乡。范蠡扁舟终去相， 
<br>冯唐半世只为郎。风飘玉笛梅初落，酒泛金樽月未央。 
<br>休把虚名挠怀抱，九原丘陇尽侯王。
<br>
<br>
<br>
<br>&nbsp;&nbsp; 卷766_44 【西斋】刘兼 
<br>
<br>西斋新竹两三茎，也有风敲碎玉声。
<br>莫恨移来栏槛远，譬如元本此间生。
<br>
<br>
<br>
<br>&nbsp;&nbsp; 卷766_45 【新蝉】刘兼 
<br>
<br>齐女屏帏失旧容，侍中冠冕有芳踪。翅翻晚鬓寻香露， 
<br>声引秋丝逐远风。旅馆听时髭欲白，戍楼闻处叶多红。 
<br>只知送恨添愁事，谁见凌霄羽蜕功。
<br>
<br>
<br>
<br>&nbsp;&nbsp; 卷766_46 【寄滑州文秀大师】刘兼 
<br>
<br>分飞屈指十三年，菡萏峰前别社莲。薄宦偶然来左蜀， 
<br>孤云何事在南燕。一封瑶简音初达，两处金沙色共圆。 
<br>珍重汤休惠佳句，郡斋吟久不成眠。
<br>
<br>
<br>
<br>&nbsp;&nbsp; 卷766_47 【中春登楼】刘兼 
<br>
<br>金杯不以涤愁肠，江郡芳时忆故乡。两岸烟花春富贵， 
<br>一楼风月夜凄凉。王章莫耻牛衣泪，潘岳休惊鹤鬓霜。 
<br>归去莲花归未得，白云深处有茅堂。
<br>
<br>古今通塞莫咨嗟，谩把霜髯敌岁华。失手已惭蛇有足， 
<br>用心休为鼠无牙。九天云净方怜月，一夜风高便厌花。 
<br>独倚郡楼人不会，钓舟春浪接平沙。
<br>
<br>
<br>
<br>&nbsp;&nbsp; 卷766_48 【自遣】刘兼 
<br>
<br>未上亨衢独醉吟，赋成无处博黄金。家人莫问张仪舌， 
<br>国士须知豫让心。照乘始堪沽善价，阳春争忍混凡音。 
<br>鹍鹏鳞翼途程在，九万风云海浪深。
<br>
<br>
<br>
<br>&nbsp;&nbsp; 卷766_49 【偶有下殇，因而自遣】刘兼 
<br>
<br>彭寿殇龄共两空，幻泡缘影梦魂中。缺圆宿会长如月， 
<br>飘忽浮生疾似风。修短百年先后定，贤愚千古是非同。 
<br>南柯太守知人意，休问陶陶塞上翁。
<br>
<br>
<br>
<br>&nbsp;&nbsp; 卷766_50 【倦学】刘兼 
<br>
<br>乐广亡来冰镜稀，宓妃嫫母混妍媸。且于雾里藏玄豹， 
<br>休向窗中问碧鸡。百氏典坟空自苦，一堆萤雪竟谁知。 
<br>门前春色芳如画，好掩书斋任所之。
<br>
<br>
<br>
<br>&nbsp;&nbsp; 卷766_51 【去年今日】刘兼 
<br>
<br>去年今日到荣州，五骑红尘入郡楼。貔虎只知迎太守， 
<br>蛮夷不信是儒流。奸豪已息时将泰，疲瘵全苏岁又周。 
<br>圣主若容辞重禄，便归烟水狎群鸥。
<br>
<br>
<br>
<br>&nbsp;&nbsp; 卷766_52 【昼寝】刘兼 
<br>
<br>花落青苔锦数重，书淫不觉避春慵。恣情枕上飞庄蝶， 
<br>任尔云间骋陆龙。玉液未能消气魄，牙签方可涤昏蒙。 
<br>起来已被诗魔引，窗外寒敲翠竹风。
<br>
<br>
<br>
<br>&nbsp;&nbsp; 卷766_53 【郡斋寓兴】刘兼 
<br>
<br>依约樊川似旭川，郡斋风物尽萧然。秋庭碧藓铺云锦， 
<br>晚阁红蕖簇水仙。醉笔语狂挥粉壁，歌梁尘乱拂花钿。 
<br>情怀放荡无羁束，地角天涯亦信缘。
<br>
<br>
<br>
<br>&nbsp;&nbsp; 卷766_54 【郡楼闲望书怀】刘兼 
<br>
<br>郡城楼阁绕江滨，风物清秋入望频。铜鼓祭龙云塞庙， 
<br>芦花飘市雪粘人。莲披净沼群香散，鹭点寒烟玉片新。 
<br>归去杜陵池馆在，且将朝服拂埃尘。
<br>
<br>
<br>
<br>&nbsp;&nbsp; 卷766_55 【玉烛花】刘兼 
<br>
<br>袅袅香英三四枝，亭亭红艳照阶墀。正当晚槛初开处， 
<br>却似春闱就试时。少女不吹方熠爚，东君偏惜未离披。 
<br>夜深斜倚朱栏外，拟把邻光借与谁。
<br>
<br>
<br>
<br>&nbsp;&nbsp; 卷766_56 【从弟舍人惠茶】刘兼 
<br>
<br>曾求芳茗贡芜词，果沐颁沾味甚奇。龟背起纹轻炙处， 
<br>云头翻液乍烹时。老丞倦闷偏宜矣，旧客过从别有之。 
<br>珍重宗亲相寄惠，水亭山阁自携持。
<br>
<br>
<br>
<br>&nbsp;&nbsp; 卷766_57 【再看光福寺牡丹】刘兼 
<br>
<br>去年曾看牡丹花，蛱蝶迎人傍彩霞。今日再游光福寺， 
<br>春风吹我入仙家。当筵芬馥歌唇动，倚槛娇羞醉眼斜。 
<br>来岁未朝金阙去，依前和露载归衙。
<br>
<br>
<br>
<br>&nbsp;&nbsp; 卷766_58 【海棠花】刘兼 
<br>
<br>淡淡微红色不深，依依偏得似春心。烟轻虢国颦歌黛， 
<br>露重长门敛泪衿。低傍绣帘人易折，密藏香蕊蝶难寻。 
<br>良宵更有多情处，月下芬芳伴醉吟。
<br>
<br>
<br>
<br>&nbsp;&nbsp; 卷766_59 【新竹】刘兼 
<br>
<br>近窗卧砌两三丛，佐静添幽别有功。影镂碎金初透月， 
<br>声敲寒玉乍摇风。无凭费叟烟波碧，莫信湘妃泪点红。 
<br>自是子猷偏爱尔，虚心高节雪霜中。
<br>
<br>
<br>
<br>&nbsp;&nbsp; 卷766_60 【木芙蓉】刘兼 
<br>
<br>素灵失律诈风流，强把芳菲半载偷。是叶葳蕤霜照夜， 
<br>此花烂熳火烧秋。谢莲色淡争堪种，陶菊香秾亦合羞。 
<br>谁道金风能肃物，因何厚薄不相侔。
<br>
<br>
<br>
<br>&nbsp;&nbsp; 卷766_61 【送二郎君归长安】刘兼 
<br>
<br>我儿辞去泪双流，蜀郡秦川两处愁。红叶满山归故国， 
<br>黄茅遍地住他州。荷衣晓挂惭官吏，菱镜秋窥讶鬓髹。 
<br>好向云泉营旧隐，莫教庄叟畏牺牛。
<br>
<br>
<br>
<br>&nbsp;&nbsp; 卷766_62 【送文英大师】刘兼 
<br>
<br>屈指平阳别社莲，蟾光一百度曾圆。孤云自在知何处， 
<br>薄宦参差亦信缘。山郡披风方穆若，花时分袂更凄然。 
<br>摇鞭相送嘉陵岸，回首群峰隔翠烟。
<br>
<br>
<br>
<br>&nbsp;&nbsp; 卷766_63 【酬勾评事】刘兼 
<br>
<br>闲庭欹枕正悲秋，忽觉新编浣远愁。才薄只愁安雁户， 
<br>年高空忆复渔舟。鹭翘皓雪临汀岸，莲袅红香匝郡楼。 
<br>对景却惭无藻思，南金荆玉卒难酬。
<br>
<br>
<br>
<br>&nbsp;&nbsp; 卷766_64 【初至郡界】刘兼 
<br>
<br>嘉陵江畔接荣川，两畔旌旗下濑船。郡印已分炎瘴地， 
<br>朝衣犹惹御炉烟。莲塘小饮香随艇，月榭高吟水压天。 
<br>锦字莫嫌归路远，华夷一统太平年。
<br>
<br>
<br>
<br>&nbsp;&nbsp; 卷766_65 【到郡后有寄】刘兼 
<br>
<br>蜀路新修尽坦平，交亲深幸再逢迎。正当返袂思乡国， 
<br>却似归家见弟兄。沾泽只惭尧綍重，溯流还喜范舟轻。 
<br>欲将感恋裁书旨，多少鱼笺写得成。
<br>
<br>
<br>
<br>&nbsp;&nbsp; 卷766_66 【长春节】刘兼 
<br>
<br>圣朝佳节遇长春，跪捧金炉祝又焚。宝藏发来天地秀， 
<br>兵戈销后帝皇尊。太平基址千年永，混一车书万古存。 
<br>更有馨香满芳槛，和风迟日在兰荪。
<br>
<br>
<br>
<br>&nbsp;&nbsp; 卷766_67 【登郡楼书事】刘兼 
<br>
<br>偶奉纶书莅旭川，郡楼嘉致尽依然。松欹鸟道云藏寺， 
<br>月满渔舟水浸天。望帝古祠花簇簇，锦城归路草芊芊。 
<br>有时倚槛垂双袂，故国风光似眼前。
<br>
<br>
<br>
<br>&nbsp;&nbsp; 卷766_68 【旭川祁宰思家而卒，因述意呈秦川知己】刘兼 
<br>
<br>岁稔民康绝讼论，政成公暇自由身。朝看五马闲如社， 
<br>夜拥双姬暖似春。家计不忧凭冢子，官资无愧是朝臣。 
<br>岂同龌龊祁员外，至死悲凉一妇人。
<br>
<br>
<br>
<br>&nbsp;&nbsp; 卷766_69 【登郡楼书怀】刘兼 
<br>
<br>烟雨楼台渐晦冥，锦江澄碧浪花平。卞和未雪荆山耻， 
<br>庄舄空伤越国情。天际寂寥无雁下，云端依约有僧行。 
<br>登高欲继离骚咏，魂断愁深写不成。
<br>
<br>边郡荒凉悲且歌，故园迢递隔烟波。琴声背俗终如是， 
<br>剑气冲星又若何。朝客渐通书信少，钓舟频引梦魂多。 
<br>北山更有移文者，白首无尘归去么。
<br>
<br>莫嗔阮氏哭途穷，万代深沈恨亦同。瑞玉岂知将抵鹊， 
<br>铅刀何事却屠龙。九夷欲适嗟吾道，五柳终归效古风。 
<br>独倚郡楼无限意，满江烟雨正冥濛。
<br>
<br>
<br>
<br>&nbsp;&nbsp; 卷766_70 【偶闻官吏举请，辄有一篇寄从弟舍人】刘兼 
<br>
<br>官吏潜陈借寇词，宦情乡梦两相违。青城锦水无心住， 
<br>紫阁莲峰有意归。张翰鲈鱼因醉忆，孟光书信近春稀。 
<br>黄茅瘴色看看起，贪者犹疑别是机。
<br>
<br>
<br>
<br>&nbsp;&nbsp; 卷766_71 【诫是非】刘兼 
<br>
<br>巧舌如簧总莫听，是非多自爱憎生。三人告母虽投杼， 
<br>百犬闻风只吠声。辨玉且宽和氏罪，诬金须认不疑情。 
<br>因思畴昔游谈者，六国交驰亦受烹。
<br>
<br>
<br>
<br>&nbsp;&nbsp; 卷766_72 【简竖儒】刘兼 
<br>
<br>蹄涔岂信有沧浪，萤火何堪并太阳。渊奥未曾探禹穴， 
<br>矜夸便拟越丘墙。小巫神气终须怯，下里音声必不长。 
<br>近日冰壶多晦昧，虎皮羊质也观光。
<br>
<br>
<br>
<br>&nbsp;&nbsp; 卷766_73 【贻诸学童】刘兼 
<br>
<br>横经叉手步还趋，积善方知庆有馀。五个小雏离学院， 
<br>一行新雁入贫居。攘羊告罪言何直，舐犊牵情理岂虚。 
<br>劝汝立身须苦志，月中丹桂自扶疏。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷767_1 【吴·黄金车】孙元晏 
<br>
<br>分擘山河即渐开，许昌基业已倾颓。
<br>黄金车与斑斓耳，早个须知入谶来。
<br>
<br>
<br>&nbsp;&nbsp; 卷767_2 【吴·赤壁】孙元晏 
<br>
<br>会猎书来举国惊，只应周鲁不教迎。
<br>曹公一战奔波后，赤壁功传万古名。
<br>
<br>
<br>
<br>&nbsp;&nbsp; 卷767_3 【吴·鲁肃指囷】孙元晏 
<br>
<br>破产移家事亦难，佐吴从此霸江山。
<br>争教不立功勋得，指出千囷如等闲。
<br>
<br>
<br>
<br>&nbsp;&nbsp; 卷767_4 【吴·甘宁斫营】孙元晏 
<br>
<br>夜深偷入魏军营，满寨惊忙火似星。
<br>百口宝刀千匹绢，也应消得与甘宁。
<br>
<br>
<br>
<br>&nbsp;&nbsp; 卷767_5 【吴·徐盛】孙元晏 
<br>
<br>欲把江山鼎足分，邢真衔册到江南。
<br>当时将相谁堪重，徐盛将军最不甘。
<br>
<br>
<br>
<br>&nbsp;&nbsp; 卷767_6 【吴·鲁肃】孙元晏 
<br>
<br>斫案兴言断众疑，鼎分从此定雄雌。
<br>若无子敬心相似，争得乌林破魏师。
<br>
<br>
<br>
<br>&nbsp;&nbsp; 卷767_7 【吴·武昌】孙元晏 
<br>
<br>西塞山高截九垓，谶谣终日自相催。
<br>武昌鱼美应难恋，历数须归建业来。
<br>
<br>
<br>
<br>&nbsp;&nbsp; 卷767_8 【吴·顾雍】孙元晏 
<br>
<br>赞国经纶更有谁，蔡公相叹亦相师。
<br>贵为丞相封侯了，归后家人总不知。
<br>
<br>
<br>
<br>&nbsp;&nbsp; 卷767_9 【吴·吕蒙】孙元晏 
<br>
<br>幼小家贫实可哀，愿征行去志难回。
<br>不探虎穴求身达，争得人间富贵来。
<br>
<br>
<br>
<br>&nbsp;&nbsp; 卷767_10 【吴·介象】孙元晏 
<br>
<br>好道君王遇亦难，变通灵异几多般。
<br>介先生有神仙术，钓得鲈鱼在玉盘。
<br>
<br>
<br>
<br>&nbsp;&nbsp; 卷767_11 【吴·濡须坞】孙元晏 
<br>
<br>风揭洪涛响若雷，枕波为垒险相隈。
<br>莫言有个濡须坞，几度曹公失志回。
<br>
<br>
<br>
<br>&nbsp;&nbsp; 卷767_12 【吴·周泰】孙元晏 
<br>
<br>名与诸公又不同，金疮痕在满身中。
<br>不将御盖宣恩泽，谁信将军别有功。
<br>
<br>
<br>
<br>&nbsp;&nbsp; 卷767_13 【吴·张纮】孙元晏 
<br>
<br>东部张公与众殊，共施经略赞全吴。
<br>陈琳漫自称雄伯，神气应须怯大巫。
<br>
<br>
<br>
<br>&nbsp;&nbsp; 卷767_14 【吴·太史慈】孙元晏 
<br>
<br>圣德招贤远近知，曹公心计却成欺。
<br>陈韩昔日尝投楚，岂是当归召得伊。
<br>
<br>
<br>
<br>&nbsp;&nbsp; 卷767_15 【吴·孙坚后】孙元晏 
<br>
<br>委存张公翊圣材，几将贤德赞文台。
<br>争教不霸江山得，日月征曾入梦来。
<br>
<br>
<br>
<br>&nbsp;&nbsp; 卷767_16 【吴·陆统】孙元晏 
<br>
<br>将军身殁有儿孤，虎子为名教读书。
<br>更向宫中教骑马，感君恩重合何如。
<br>
<br>
<br>
<br>&nbsp;&nbsp; 卷767_17 【吴·青盖】孙元晏 
<br>
<br>历数将终势已摧，不修君德更堪哀。
<br>被他青盖言相误，元是须教入晋来。
<br>
<br>
<br>
<br>&nbsp;&nbsp; 卷767_18 【晋·七宝鞭】孙元晏 
<br>
<br>天命须知岂偶然，乱臣徒欲用兵权。
<br>圣谟庙略还应别，浑不消他七宝鞭。
<br>
<br>
<br>
<br>&nbsp;&nbsp; 卷767_19 【晋·庾悦鹅炙】孙元晏 
<br>
<br>春暖江南景气新，子鹅炙美就中珍。
<br>庾家厨盛刘公困，浑弗相贻也恼人。
<br>
<br>
<br>
<br>&nbsp;&nbsp; 卷767_20 【晋·谢玄】孙元晏 
<br>
<br>百万兵来逼合肥，谢玄为将统雄师。
<br>旌旗首尾千馀里，浑不消他一局棋。
<br>
<br>
<br>
<br>&nbsp;&nbsp; 卷767_21 【晋·谢混】孙元晏 
<br>
<br>尚主当初偶未成，此时谁合更关情。
<br>可怜谢混风华在，千古翻传禁脔名。
<br>
<br>
<br>
<br>&nbsp;&nbsp; 卷767_22 【晋·陆玩】孙元晏 
<br>
<br>陆公高论亦由衷，谦让还惭未有功。
<br>天下忠良人欲尽，始应交我作三公。
<br>
<br>
<br>
<br>&nbsp;&nbsp; 卷767_23 【晋·王坦之】孙元晏 
<br>
<br>晋祚安危只此行，坦之何必苦忧惊。
<br>谢公合定寰区在，争遣当时事得成。
<br>
<br>
<br>
<br>&nbsp;&nbsp; 卷767_24 【晋·蒲葵扇】孙元晏 
<br>
<br>抛舍东山岁月遥，几施经略挫雄豪。
<br>若非名德喧寰宇，争得蒲葵价数高。
<br>
<br>
<br>
<br>&nbsp;&nbsp; 卷767_25 【晋·王郎】孙元晏 
<br>
<br>太尉门庭亦甚高，王郎名重礼相饶。
<br>自家妻父犹如此，谁更逢君得折腰。
<br>
<br>
<br>
<br>&nbsp;&nbsp; 卷767_26 【晋·刘毅】孙元晏 
<br>
<br>绕床堪壮喝卢声，似铁容仪众尽惊。
<br>二十七人同举义，几人全得旧功名。
<br>
<br>
<br>
<br>&nbsp;&nbsp; 卷767_27 【晋·王恭】孙元晏 
<br>
<br>春风濯濯柳容仪，鹤氅神情举世推。
<br>可惜教君仗旄钺，枉将心地托牢之。
<br>
<br>
<br>
<br>&nbsp;&nbsp; 卷767_28 【晋·谢公赌墅】孙元晏 
<br>
<br>发遣将军欲去时，略无情挠只贪棋。
<br>自从乞与羊昙后，赌墅功成更有谁。
<br>
<br>
<br>
<br>&nbsp;&nbsp; 卷767_29 【晋·苻坚投箠】孙元晏 
<br>
<br>投箠填江语未终，谢安乘此立殊功。
<br>三台星烂乾坤在，且与张华死不同。
<br>
<br>
<br>
<br>&nbsp;&nbsp; 卷767_30 【晋·卫玠】孙元晏 
<br>
<br>叔宝羊车海内稀，山家女婿好风姿。
<br>江东士女无端甚，看杀玉人浑不知。
<br>
<br>
<br>
<br>&nbsp;&nbsp; 卷767_31 【晋·郭璞脱襦】孙元晏 
<br>
<br>吟坐因思郭景纯，每言穷达似通神。
<br>到头分命难移改，解脱青襦与别人。
<br>
<br>
<br>
<br>&nbsp;&nbsp; 卷767_32 【晋·庾楼】孙元晏 
<br>
<br>江州楼上月明中，从事同登眺远空。
<br>玉树忽薶千载后，有谁重此继清风。
<br>
<br>
<br>
<br>&nbsp;&nbsp; 卷767_33 【晋·新亭】孙元晏 
<br>
<br>容易乘虚逼帝畿，满江艛橹与旌旗。
<br>卢循若解新亭上，胜负还应未可知。
<br>
<br>
<br>
<br>&nbsp;&nbsp; 卷767_34 【宋·大岘】孙元晏 
<br>
<br>大岘才过喜可知，指空言已副心期。
<br>公孙计策嗟无用，天与南朝作霸基。
<br>
<br>
<br>
<br>&nbsp;&nbsp; 卷767_35 【宋·放宫人】孙元晏 
<br>
<br>纳谏廷臣免犯颜，自然恩可霸江山。
<br>姚兴侍女方承宠，放出宫闱若等闲。
<br>
<br>
<br>
<br>&nbsp;&nbsp; 卷767_36 【宋·借南苑】孙元晏 
<br>
<br>人主词应不偶然，几人曾说笑掀天。
<br>不知南苑今何在，借与张公三百年。
<br>
<br>
<br>
<br>&nbsp;&nbsp; 卷767_37 【宋·谢澹云霞友】孙元晏 
<br>
<br>仗气凌人岂可亲，只将范泰是知闻。
<br>缘何唤作云霞友，却恐云霞未似君。
<br>
<br>
<br>
<br>&nbsp;&nbsp; 卷767_38 【宋·乌衣巷】孙元晏 
<br>
<br>古迹荒基好叹嗟，满川吟景只烟霞。
<br>乌衣巷在何人住，回首令人忆谢家。
<br>
<br>
<br>
<br>&nbsp;&nbsp; 卷767_39 【宋·袁粲】孙元晏 
<br>
<br>负才尚气满朝知，高卧闲吟见客稀。
<br>独步何人识袁尹，白杨郊外醉方归。
<br>
<br>
<br>
<br>&nbsp;&nbsp; 卷767_40 【宋·刘伯龙】孙元晏 
<br>
<br>位重何如不厌贫，伯龙孤子只修身。
<br>固知生计还须有，穷鬼临时也笑人。
<br>
<br>
<br>
<br>&nbsp;&nbsp; 卷767_41 【宋·王方平】孙元晏 
<br>
<br>拂衣耕钓已多时，江上山前乐可知。
<br>著却貂裘将采药，任他人唤作渔师。
<br>
<br>
<br>
<br>&nbsp;&nbsp; 卷767_42 【宋·黄罗襦】孙元晏 
<br>
<br>戚属群臣尽见猜，预忧身后又堪哀。
<br>到头委付何曾是，虚把罗襦与彦回。
<br>
<br>
<br>
<br>&nbsp;&nbsp; 卷767_43 【宋·谢朏】孙元晏 
<br>
<br>谢家诸子尽兰香，各震芳名满帝乡。
<br>惟有千金更堪重，只将高卧向齐王。
<br>
<br>
<br>
<br>&nbsp;&nbsp; 卷767_44 【宋·羊玄保】孙元晏 
<br>
<br>运命将来各有期，好官才阙即思之。
<br>就中堪爱羊玄保，偏受君王分外知。
<br>
<br>
<br>
<br>&nbsp;&nbsp; 卷767_45 【齐·谢朏】孙元晏 
<br>
<br>解玺传呼诏侍中，却来高卧岂疏慵。
<br>此时忠节还希有，堪羡君王特地容。
<br>
<br>
<br>
<br>&nbsp;&nbsp; 卷767_46 【齐·小儿执烛】孙元晏 
<br>
<br>谢公情量已难量，忠宋心诚岂暂忘。
<br>执烛小儿浑放去，略无言语与君王。
<br>
<br>
<br>
<br>&nbsp;&nbsp; 卷767_47 【齐·王僧祐】孙元晏 
<br>
<br>肯与公卿作等伦，澹然名德只推君。
<br>任他车骑来相访，箫鼓盈庭似不闻。
<br>
<br>
<br>
<br>&nbsp;&nbsp; 卷767_48 【齐·王僧虔】孙元晏 
<br>
<br>位高名重不堪疑，恳让仪同帝亦知。
<br>不学常流争进取，却忧门有二台司。
<br>
<br>
<br>
<br>&nbsp;&nbsp; 卷767_49 【齐·明帝裹蒸】孙元晏 
<br>
<br>至尊尊贵异人间，御膳天厨岂等闲。
<br>惜得裹蒸无用处，不如安霸取江山。
<br>
<br>
<br>
<br>&nbsp;&nbsp; 卷767_50 【齐·郁林王】孙元晏 
<br>
<br>强哀强惨亦从伊，归到私庭喜可知。
<br>喜字漫书三十六，到头能得几多时。
<br>
<br>
<br>
<br>&nbsp;&nbsp; 卷767_51 【齐·何氏小山】孙元晏 
<br>
<br>显达何曾肯系心，筑居郊外好园林。
<br>赚他谢朏出山去，赢得高名直至今。
<br>
<br>
<br>
<br>&nbsp;&nbsp; 卷767_52 【齐·王伦之】孙元晏 
<br>
<br>豫章太守重词林，图画陈蕃与华歆。
<br>更奠子将并孺子，为君千载作知音。
<br>
<br>
<br>
<br>&nbsp;&nbsp; 卷767_53 【齐·潘妃】孙元晏 
<br>
<br>曾步金莲宠绝伦，岂甘今日委埃尘。
<br>玉儿还有怀恩处，不肯将身嫁小臣。
<br>
<br>
<br>
<br>&nbsp;&nbsp; 卷767_54 【齐·王亮】孙元晏 
<br>
<br>后见梁王未免哀，奈何无计拯倾颓。
<br>若教彼相颠扶得，争遣明公到此来。
<br>
<br>
<br>
<br>&nbsp;&nbsp; 卷767_55 【梁·分宫女】孙元晏 
<br>
<br>涤荡齐宫法令新，分张宫女二千人。
<br>可怜无限如花貌，重见世间桃李春。
<br>
<br>
<br>
<br>&nbsp;&nbsp; 卷767_56 【梁·马仙埤】孙元晏 
<br>
<br>齐朝太守不甘降，忠节当时动四方。
<br>义士要教天下见，且留君住待袁昂。
<br>
<br>
<br>
<br>&nbsp;&nbsp; 卷767_57 【梁·勍敌】孙元晏 
<br>
<br>传闻天子重儒才，特为皇华绮宴开。
<br>今日方惊遇勍敌，此人元自北朝来。
<br>
<br>
<br>
<br>&nbsp;&nbsp; 卷767_58 【梁·蔡撙】孙元晏 
<br>
<br>紫茄白苋以为珍，守任清真转更贫。
<br>不饮吴兴郡中水，古今能有几多人。
<br>
<br>
<br>
<br>&nbsp;&nbsp; 卷767_59 【梁·楚祠】孙元晏 
<br>
<br>曾与萧侯醉玉杯，此时神影尽倾颓。
<br>莫云千古无灵圣，也向西川助敌来。
<br>
<br>
<br>
<br>&nbsp;&nbsp; 卷767_60 【梁·谢朏小舆】孙元晏 
<br>
<br>小舆升殿掌钧台，不免无憀却忆回。
<br>应恨被他何胤误，悔先容易出山来。
<br>
<br>
<br>
<br>&nbsp;&nbsp; 卷767_61 【梁·八关斋】孙元晏 
<br>
<br>依凭金地甚虔诚，忍溺空王为圣明。
<br>内殿设斋申祷祝，岂无功德及台城。
<br>
<br>
<br>
<br>&nbsp;&nbsp; 卷767_62 【梁·庾信】孙元晏 
<br>
<br>苦心词赋向谁谈，沦落周朝志岂甘。
<br>可惜多才庾开府，一生惆怅忆江南。
<br>
<br>
<br>
<br>&nbsp;&nbsp; 卷767_63 【陈·王僧辨】孙元晏 
<br>
<br>彼此英雄各有名，石头高卧拟争衡。
<br>当时堪笑王僧辨，待欲将心托圣明。
<br>
<br>
<br>
<br>&nbsp;&nbsp; 卷767_64 【陈·武帝蚌盘】孙元晏 
<br>
<br>金翠丝黄略不舒，蚌盘清宴意何如。
<br>岂知三阁繁华日，解为君王妙破除。
<br>
<br>
<br>
<br>&nbsp;&nbsp; 卷767_65 【陈·虞居士】孙元晏 
<br>
<br>苦谏将军总不知，几随烟焰作尘飞。
<br>东山居士何人识，惟有君王却许归。
<br>
<br>
<br>
<br>&nbsp;&nbsp; 卷767_66 【陈·姚察】孙元晏 
<br>
<br>曾佐徐陵向北游，剖陈疑事动名流。
<br>却归掌选清何甚，一匹花綀不肯收。
<br>
<br>
<br>
<br>&nbsp;&nbsp; 卷767_67 【陈·宣帝伤将卒】孙元晏 
<br>
<br>前后兵师战胜回，百馀城垒尽归来。
<br>当时将卒应知感，况得君王为举哀。
<br>
<br>
<br>
<br>&nbsp;&nbsp; 卷767_68 【陈·临春阁】孙元晏 
<br>
<br>临春高阁上侵云，风起香飘数里闻。
<br>自是君王正沈醉，岂知消息报隋军。
<br>
<br>
<br>
<br>&nbsp;&nbsp; 卷767_69 【陈·结绮阁】孙元晏 
<br>
<br>结绮高宜眺海涯，上凌丹汉拂云霞。
<br>一千朱翠同居此，争奈恩多属丽华。
<br>
<br>
<br>
<br>&nbsp;&nbsp; 卷767_70 【陈·望仙阁】孙元晏 
<br>
<br>多少沈檀结筑成，望仙为号倚青冥。
<br>不知孔氏何形状，醉得君王不解醒。
<br>
<br>
<br>
<br>&nbsp;&nbsp; 卷767_71 【陈·三阁】孙元晏 
<br>
<br>三阁相通绮宴开，数千朱翠绕周回。
<br>只知断送君王醉，不道韩擒已到来。
<br>
<br>
<br>
<br>&nbsp;&nbsp; 卷767_72 【陈·狎客】孙元晏 
<br>
<br>八宫妃尽赋篇章，风揭歌声锦绣香。
<br>选得十人为狎客，有谁能解谏君王。
<br>
<br>
<br>
<br>&nbsp;&nbsp; 卷767_73 【陈·淮水】孙元晏 
<br>
<br>文物衣冠尽入秦，六朝繁盛忽埃尘。
<br>自从淮水干枯后，不见王家更有人。
<br>
<br>
<br>
<br>&nbsp;&nbsp; 卷767_74 【陈·江令宅】孙元晏 
<br>
<br>不向南朝立谏名，旧居基在事分明。
<br>令人惆怅江中令，只作篇章过一生。
<br>
<br>
<br>
<br>&nbsp;&nbsp; 卷767_75 【陈·后庭舞】孙元晏 
<br>
<br>嬿婉回风态若飞，丽华翘袖玉为姿。
<br>后庭一曲从教舞，舞破江山君未知。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷768_1 【班婕妤（一作严武诗）】严识玄 
<br>
<br>贱妾如桃李，君王若岁时。秋风一已劲，摇落不胜悲。 
<br>寂寂苍苔满，沈沈绿草滋。繁华非此日，指辇竞何辞。
<br>
<br>
<br>&nbsp;&nbsp; 卷768_2 【赋得御制句朔野阵云飞】何象 
<br>
<br>塞日穿痕断，边鸿背影飞。缥缈浮黄屋，阴沈护御衣。
<br>
<br>
<br>
<br>&nbsp;&nbsp; 卷768_3 【宿金河戍】张震 
<br>
<br>朝发铁麟驿，夕宿金河戍。奔波急王程，一日千里路。 
<br>但见容鬓改，不知岁华暮。悠悠沙漠行，王事弥多故。
<br>
<br>
<br>
<br>&nbsp;&nbsp; 卷768_4 【补新宫（新宫三章，章八句）】丘光庭 
<br>
<br>奂奂新宫，礼乐其融。尔德惟贤，尔□维忠。 
<br>为忠以公，斯筵是同。人之醉我，与我延宾。
<br>
<br>奂奂新宫，既奂而轮。其固如山，其俨如云。 
<br>其寝斯安，□□□分。我既考落，以燕群臣。
<br>
<br>奂奂新宫，既祭既延。我□□镛，于以醉贤。 
<br>有礼无愆，我有斯宫。斯宫以安，康后万年。
<br>
<br>
<br>
<br>&nbsp;&nbsp; 卷768_5 【补茅鸱（茅鸱四章，章八句）】丘光庭 
<br>
<br>茅鸱茅鸱，无集我冈。汝食汝饱，莫我为祥。 
<br>愿弹去汝，来彼凤凰。来彼凤凰，其仪有章。
<br>
<br>茅鸱茅鸱，无啄我雀。汝食汝饱，莫我肯略。 
<br>愿弹去汝，来彼瑞鹊。来彼瑞鹊，其音可乐。
<br>
<br>茅鸱茅鸱，无搏鷅鶹。汝食汝饱，莫我为休。 
<br>愿弹去汝，来彼鳲鸠。来彼鳲鸠，食子其周。
<br>
<br>茅鸱茅鸱，无ew我陵。汝食汝饱，莫我好声。 
<br>愿弹去汝，来彼苍鹰。来彼苍鹰，祭鸟是徵。
<br>
<br>
<br>
<br>&nbsp;&nbsp; 卷768_6 【瑕瑜不相掩】武翊黄 
<br>
<br>抱璞应难辨，妍媸每自融。贞姿偏特达，微玷遇磨砻。 
<br>泾渭流终异，瑕瑜自不同。半曾光透石，未掩气如虹。 
<br>缜密诚为智，包藏岂谓忠。停看分美恶，今得值良工。
<br>
<br>
<br>
<br>&nbsp;&nbsp; 卷768_7 【袁江口怀王司勋王吏部】李祜 
<br>
<br>京华不啻三千里，客泪如今一万双。
<br>若个最为相忆处，青枫黄竹入袁江。
<br>
<br>
<br>
<br>&nbsp;&nbsp; 卷768_8 【赠进士李守微】韩屿 
<br>
<br>一定童颜老岁华，贫寒游历贵人家。炼成正气功应大， 
<br>养得元神道不差。舄曳鹤毛干毾e6，杖携筇节瘦槎牙。 
<br>如何蓬阆不归去，落尽蟠桃几度花。
<br>
<br>
<br>
<br>&nbsp;&nbsp; 卷768_9 【马上有见】李茂复 
<br>
<br>行尽疏林见小桥，绿杨深处有红蕉。
<br>无端眼界无分别，安置心头不肯销。
<br>
<br>
<br>
<br>&nbsp;&nbsp; 卷768_10 【自叹】李茂复 
<br>
<br>落日西山近一竿，世间恩爱极难yR。
<br>近来不作颠狂事，免被冤家恶眼看。
<br>
<br>
<br>
<br>&nbsp;&nbsp; 卷768_11 【赠吴圆（抒情诗）】李曜 
<br>
<br>经年理郡少欢娱，为习干戈间饮徒。
<br>今日临行尽交割，分明收取媚川珠。
<br>
<br>
<br>
<br>&nbsp;&nbsp; 卷768_12 【答李曜】吴圆 
<br>
<br>曳履优容日日欢，须言达德倍汍澜。
<br>韶光今已输先手，领得蠙珠掌上看。
<br>
<br>
<br>
<br>&nbsp;&nbsp; 卷768_13 【和訾家洲宴游】陆弘休 
<br>
<br>新春蕊绽訾家洲，信是南方最胜游。酒满百分殊不怕， 
<br>人添一岁更堪愁。莺声暗逐歌声艳，花态还随舞态羞。 
<br>莫惜今朝同酩酊，任他龟鹤与蜉蝣。
<br>
<br>
<br>
<br>&nbsp;&nbsp; 卷768_14 【题贾岛墓】安锜 
<br>
<br>倚恃才难继，昂藏貌不恭。骑驴冲大尹，夺卷忤宣宗。 
<br>驰誉超先辈，居官下我侬。司仓旧曹署，一见一心忡。
<br>
<br>
<br>
<br>&nbsp;&nbsp; 卷768_15 【赠别营妓卿卿】油蔚 
<br>
<br>怜君无那是多情，枕上相看直到明。日照绿窗人去住， 
<br>鸦啼红粉泪纵横。愁肠只向金闺断，白发应从玉塞生。 
<br>为报花时少惆怅，此生终不负卿卿。
<br>
<br>
<br>
<br>&nbsp;&nbsp; 卷768_16 【巢燕】胡玢 
<br>
<br>燕来巢我檐，我屋非高大。所贵儿童善，保尔无殃祸。 
<br>莫巢孀妇家，孀妇怨孤坐。妒尔长双飞，打尔危巢破。
<br>
<br>
<br>
<br>&nbsp;&nbsp; 卷768_17 【庐山桑落洲】胡玢 
<br>
<br>莫问桑田事，但看桑落洲。数家新住处，昔日大江流。 
<br>古岸崩欲尽，平沙长未休。想应百年后，人世更悠悠。
<br>
<br>
<br>
<br>&nbsp;&nbsp; 卷768_18 【石楠树】胡玢 
<br>
<br>本自清江石上生，移栽此处称闲情。青云士尽识珍木， 
<br>白屋人多唤俗名。重布绿阴滋藓色，深藏好鸟引雏声。 
<br>余今一日千回看，每度看来眼益明。
<br>
<br>
<br>
<br>&nbsp;&nbsp; 卷768_19 【句】胡玢 
<br>
<br>轮中别有物，光外更无空。（《咏月》）
<br>
<br>
<br>
<br>&nbsp;&nbsp; 卷768_20 【酒胡子】卢注 
<br>
<br>同心相遇思同欢，擎出酒胡当玉盘。盘中臲卼不自定， 
<br>四座清宾注意看。可亦不在心，否亦不在面， 
<br>徇客随时自圆转。酒胡五藏属他人，十分亦是无情劝。 
<br>尔不耕，亦不饥。尔不蚕，亦有衣。有眼不能分黼黻， 
<br>有口不能明是非。鼻何尖，眼何碧，仪形本非天地力。 
<br>雕镌匠意苦多端，翠帽朱衫巧妆饰。长安斗酒十千酤， 
<br>刘伶平生为酒徒。刘伶虚向酒中死，不得酒池中拍浮。 
<br>酒胡一滴不入眼，空令酒胡名酒胡。
<br>
<br>
<br>
<br>&nbsp;&nbsp; 卷768_21 【西施】卢注 
<br>
<br>惆怅兴亡系绮罗，世人犹自选青娥。
<br>越王解破夫差国，一个西施已是多。
<br>
<br>
<br>
<br>&nbsp;&nbsp; 卷768_22 【题西施浣纱石】胡幽贞 
<br>
<br>一朝入紫宫，万古遗芳尘。至今溪边花，不敢娇青春。
<br>
<br>
<br>
<br>&nbsp;&nbsp; 卷768_23 【归四明】胡幽贞 
<br>
<br>海色连四明，仙舟去容易。天籍岂辄问，不是卑朝士。
<br>
<br>
<br>
<br>&nbsp;&nbsp; 卷768_24 【送人游邵州】狄焕 
<br>
<br>春江正渺渺，送别两依依。烟里棹将远，渡头人未归。 
<br>渔家侵叠浪，岛树挂残晖。况入湖湘路，那堪花乱飞。
<br>
<br>
<br>
<br>&nbsp;&nbsp; 卷768_25 【题柳】狄焕 
<br>
<br>天南与天北，此处影婆娑。翠色折不尽，离情生更多。 
<br>雨馀笼灞岸，烟暝夹隋河。自有佳名在，秦松继得么。
<br>
<br>
<br>
<br>&nbsp;&nbsp; 卷768_26 【咏南岳径松】狄焕 
<br>
<br>一阵雨声归岳峤，两条寒色下潇湘。
<br>客吟晚景停孤棹，僧踏清阴彻上方。
<br>
<br>
<br>
<br>&nbsp;&nbsp; 卷768_27 【句】狄焕 
<br>
<br>数点当秋霁，不知何处峰。（《石楼晓望》）
<br>
<br>更无声接续，空有影相随。（《孤雁》，见《诗话拾遗》）
<br>
<br>
<br>
<br>&nbsp;&nbsp; 卷768_28 【浔阳观水（一作韩喜诗）】韩溉 
<br>
<br>朝宗汉水接阳台，唅呀填坑吼作雷。莫见九江平稳去， 
<br>还从三峡嶮巇来。南经梦泽宽浮日，西出岷山劣泛杯。 
<br>直至沧溟涵贮尽，沈深不动浸昭回。
<br>
<br>
<br>
<br>&nbsp;&nbsp; 卷768_29 【水（一作韩喜诗）】韩溉 
<br>
<br>方圆不定性空求，东注沧溟早晚休。高截碧塘长耿耿， 
<br>远飞青嶂更悠悠。潇湘月浸千年色，梦泽烟含万古愁。 
<br>别有岭头呜咽处，为君分作断肠流。
<br>
<br>
<br>
<br>&nbsp;&nbsp; 卷768_30 【松】韩溉 
<br>
<br>倚空高槛冷无尘，往事闲徵梦欲分。翠色本宜霜后见， 
<br>寒声偏向月中闻。啼猿想带苍山雨，归鹤应和紫府云。 
<br>莫向东园竞桃李，春光还是不容君。
<br>
<br>
<br>
<br>&nbsp;&nbsp; 卷768_31 【柳】韩溉 
<br>
<br>雪尽青门弄影微，暖风迟日早莺归。如凭细叶留春色， 
<br>须把长条系落晖。彭泽有情还郁郁，隋堤无主自依依。 
<br>世间惹恨偏饶此，可是行人折赠稀。
<br>
<br>
<br>
<br>&nbsp;&nbsp; 卷768_32 【竹】韩溉 
<br>
<br>树色连云万叶开，王孙不厌满庭栽。凌霜尽节无人见， 
<br>终日虚心待凤来。谁许风流添兴咏，自怜潇洒出尘埃。 
<br>朱门处处多闲地，正好移阴覆翠苔。
<br>
<br>
<br>
<br>&nbsp;&nbsp; 卷768_33 【鹊】韩溉 
<br>
<br>才见离巢羽翼开，尽能轻飏出尘埃。人间树好纷纷占， 
<br>天上桥成草草回。几度送风临玉户，一时传喜到妆台。 
<br>若教颜色如霜雪，应与清平作瑞来。
<br>
<br>
<br>
<br>&nbsp;&nbsp; 卷768_34 【灯（一作韩喜诗）】韩溉 
<br>
<br>分影由来恨不同，绿窗孤馆两何穷。荧煌短焰长疑暗， 
<br>零落残花旋委空。几处隔帘愁夜雨，谁家当户怯秋风。 
<br>莫言明灭无多重，曾比人生一世中。
<br>
<br>
<br>
<br>&nbsp;&nbsp; 卷768_35 【句】韩溉 
<br>
<br>门掩落花人别后，窗含残月酒醒时。（《愁诗》， 
<br>见《吟窗杂录》）
<br>
<br>
<br>
<br>&nbsp;&nbsp; 卷768_36 【春怨（一作伊州歌）】金昌绪 
<br>
<br>打起黄莺儿，莫教枝上啼。啼时惊妾梦，不得到辽西。
<br>
<br>
<br>
<br>&nbsp;&nbsp; 卷768_37 【放猿】曾麻几 
<br>
<br>孤猿锁槛岁年深，放出城南百丈林。
<br>绿水任从联臂饮，青山不用断肠吟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷769_1 【观兄弟同夜成婚】郑轨 
<br>
<br>棠棣开双萼，夭桃照两花。分庭含佩响，隔扇偶妆华。 
<br>迎风俱似雪，映绮共如霞。今宵二神女，并在一仙家。
<br>
<br>
<br>&nbsp;&nbsp; 卷769_2 【夏弹琴（一作刘希戬诗，又作刘希夷诗）】刘戬 
<br>
<br>碧山本岑寂，素琴何清幽。弹为风入松，崖谷飒已秋。 
<br>庭鹤舞白雪，泉鱼跃洪流。予欲娱世人，明月难暗投。 
<br>感叹未终曲，泪下不可收。呜呼钟子期，零落归荒丘。 
<br>死而若有知，魂兮从我游。
<br>
<br>
<br>
<br>&nbsp;&nbsp; 卷769_3 【过函谷关】杨齐哲 
<br>
<br>地险崤函北，途经分陕东。逶迤众山尽，荒凉古塞空。 
<br>河光流晓日，树影散朝风。圣德今无外，何处是关中。
<br>
<br>
<br>
<br>&nbsp;&nbsp; 卷769_4 【伤死奴】刘夷道 
<br>
<br>丹籍生涯浅，黄泉归路深。不及江陵树，千秋长作林。
<br>
<br>
<br>
<br>&nbsp;&nbsp; 卷769_5 【侍宴赋得起坐弹鸣琴二首（此下俱互见杨师道集）】杨希道 
<br>
<br>北林鹊夜飞，南轩月初进。调弦发清徵，荡心祛褊吝。 
<br>变作离鸿声，还入思归引。长叹未终极，秋风飘素鬓。
<br>
<br>丝传园客意，曲奏楚妃情。罕有知音者，空劳流水声。
<br>
<br>
<br>
<br>&nbsp;&nbsp; 卷769_6 【咏琴】杨希道 
<br>
<br>久擅龙门质，孤竦峄阳名。齐娥初发弄，赵女正调声。 
<br>嘉客勿遽反，繁弦曲未成。
<br>
<br>
<br>
<br>&nbsp;&nbsp; 卷769_7 【咏笙】杨希道 
<br>
<br>短长插凤翼，洪细摹鸾音。能令楚妃叹，复使荆王吟。 
<br>切切孤竹管，来应云和琴。
<br>
<br>
<br>
<br>&nbsp;&nbsp; 卷769_8 【咏舞】杨希道 
<br>
<br>二八如同雪，三春类早花。分行向烛转，一种逐风斜。
<br>
<br>
<br>
<br>&nbsp;&nbsp; 卷769_9 【咏妓（此下诗俱互见王绩集）】王勣 
<br>
<br>妖姬饰靓妆，窈窕出兰房。日照当轩影，风吹满路香。 
<br>早时歌扇薄，今日舞衫长。不应令曲误，持此试周郎。
<br>
<br>
<br>
<br>&nbsp;&nbsp; 卷769_10 【益州城西张超亭观妓】王勣 
<br>
<br>落日明歌席，行云逐舞人。江前飞暮雨，梁上下轻尘。 
<br>冶服看疑画，妆台望似春。高车勿遽返，长袖欲相亲。
<br>
<br>
<br>
<br>&nbsp;&nbsp; 卷769_11 【辛司法宅观妓】王勣 
<br>
<br>南国佳人至，北堂罗荐开。长裙随凤管，促柱送鸾杯。 
<br>云光身后落，雪态掌中回。到愁金谷晚，不怪玉山颓。
<br>
<br>
<br>
<br>&nbsp;&nbsp; 卷769_12 【秋池一枝莲】郭恭 
<br>
<br>秋至皆零落，凌波独吐红。托根方得所，未肯即随风。
<br>
<br>
<br>
<br>&nbsp;&nbsp; 卷769_13 【婕妤怨】张烜 
<br>
<br>贱妾裁纨扇，初摇明月姿。君王看舞席，坐起秋风时。 
<br>玉树清御路，金陈翳垂丝。昭阳无分理，愁寂任前期。
<br>
<br>
<br>
<br>&nbsp;&nbsp; 卷769_14 【长门怨（一作张循之诗）】张修之 
<br>
<br>长门落景尽，洞房秋月明。玉阶草露积，金屋网尘生。 
<br>妾妒今应改，君恩昔未平。寄语临邛客，何时作赋成。
<br>
<br>
<br>
<br>&nbsp;&nbsp; 卷769_15 【王昭君】梁献 
<br>
<br>图画失天真，容华坐误人。君恩不可再，妾命在和亲。 
<br>泪点关山月，衣销边塞尘。一闻阳鸟至，思绝汉宫春。
<br>
<br>
<br>
<br>&nbsp;&nbsp; 卷769_16 【芳树】符子珪 
<br>
<br>芳树宜三月，曈曈艳绮年。香交珠箔气，阴占绿庭烟。 
<br>小叶风吹长，繁花露濯鲜。遂令秾李儿，折取簪花钿。
<br>
<br>
<br>
<br>&nbsp;&nbsp; 卷769_17 【观妓】李何 
<br>
<br>向晚小乘游，朝来新上头。从来许长袖，未有客难留。
<br>
<br>
<br>
<br>&nbsp;&nbsp; 卷769_18 【邯郸侠少年】郑鏦 
<br>
<br>夜渡浊河津，衣中剑满身。兵符劫晋鄙，匕首刺秦人。 
<br>执事非无胆，高堂念有亲。昨缘秦苦赵，来往大梁频。
<br>
<br>
<br>
<br>&nbsp;&nbsp; 卷769_19 【玉阶怨】郑鏦 
<br>
<br>昔日同飞燕，今朝似伯劳。情深争掷果，宠罢怨残桃。 
<br>别殿春心断，长门夜树高。虽能不自悔，谁见旧衣褒。
<br>
<br>
<br>
<br>&nbsp;&nbsp; 卷769_20 【婕妤怨】郑鏦 
<br>
<br>南国承欢日，东方候晓时。那能妒褒姒，只爱笑唐儿。 
<br>宝叶随云髻，珠丝锻履綦。不知飞燕意，何事苦相疑。
<br>
<br>
<br>
<br>&nbsp;&nbsp; 卷769_21 【入塞曲】郑鏦 
<br>
<br>留滞边庭久，归思岁月赊。黄云同入塞，白首独还家。 
<br>宛马随秦草，胡人问汉花。还伤李都尉，独自没黄沙。
<br>
<br>
<br>
<br>&nbsp;&nbsp; 卷769_22 【赏残花】纥干著 
<br>
<br>零落多依草，芳香散著人。低檐一枝在，犹占满堂春。
<br>
<br>
<br>
<br>&nbsp;&nbsp; 卷769_23 【古仙词】纥干著 
<br>
<br>珠幡绛节晓霞中，汉武清斋待少翁。
<br>不向人间恋春色，桃花自满紫阳宫。
<br>
<br>
<br>
<br>&nbsp;&nbsp; 卷769_24 【感春词】纥干著 
<br>
<br>未得鸣珂谒汉宫，江头寂寞向春风。
<br>悲歌一曲心应醉，万叶千花泪眼中。
<br>
<br>
<br>
<br>&nbsp;&nbsp; 卷769_25 【灞上】纥干著 
<br>
<br>鸣鞭晚日禁城东，渭水晴烟灞岸风。
<br>都傍柳阴回首望，春天楼阁五云中。
<br>
<br>
<br>
<br>&nbsp;&nbsp; 卷769_26 【凌云寺】李习 
<br>
<br>古寺临江间碧波，石梯深入白云窠。
<br>僧禅寂寂无人迹，满地落花春又过。
<br>
<br>
<br>
<br>&nbsp;&nbsp; 卷769_27 【凤栖怨】颜舒 
<br>
<br>佳人名莫愁，珠箔上花钩。清镜鸳鸯匣，新妆翡翠楼。 
<br>捣衣明月夜，吹管白云秋。惟恨金吾子，年年向陇头。
<br>
<br>
<br>
<br>&nbsp;&nbsp; 卷769_28 【春女怨】朱绛 
<br>
<br>独坐纱窗刺绣迟，紫荆花下啭黄鹂。
<br>欲知无限伤春意，尽在停针不语时。
<br>
<br>
<br>
<br>&nbsp;&nbsp; 卷769_29 【失题】徐璧 
<br>
<br>双燕今朝至，何时发海滨。窥檐向人语，如道故乡春。
<br>
<br>
<br>
<br>&nbsp;&nbsp; 卷769_30 【催妆】徐安期 
<br>
<br>传闻烛下调红粉，明镜台前别作春。
<br>不须面上浑妆却，留著双眉待画人。
<br>
<br>
<br>
<br>&nbsp;&nbsp; 卷769_31 【隔壁闻奏伎（一作陈萧琳诗）】裴延 
<br>
<br>徒闻管弦切，不见舞腰回。赖有歌梁合，尘飞一半来。
<br>
<br>
<br>
<br>&nbsp;&nbsp; 卷769_32 【咏剪花】裴延 
<br>
<br>花寒未聚蝶，色艳已惊人。悬知陌上柳，应妒手中春。
<br>
<br>
<br>
<br>&nbsp;&nbsp; 卷769_33 【叹美人照镜】陈述 
<br>
<br>插花枝共动，含笑靥俱生。衫分两处色，钏响一边声。 
<br>就中还妒影，恐夺可怜名。
<br>
<br>
<br>
<br>&nbsp;&nbsp; 卷769_34 【开缄怨】朱琳 
<br>
<br>夫婿边庭久，幽闺恨几重。玉琴知别日，金镜识愁容。 
<br>懒寄云中服，慵开海上封。年年得衣惯，且试莫裁缝。
<br>
<br>
<br>
<br>&nbsp;&nbsp; 卷769_35 【杂言】谢陶 
<br>
<br>天不与人言，祸福能自至。水火虽活人，暂不得即死。 
<br>蹈之焚斯须，凭之溺容易。水火与祸福，岂有先言耳。
<br>
<br>
<br>
<br>&nbsp;&nbsp; 卷769_36 【书事】何赞 
<br>
<br>果决生涯向路中，西投知己话从容。云遮剑阁三千里， 
<br>水隔瞿塘十二峰。阔步文翁坊里月，闲寻杜老宅边松。 
<br>到头须卜林泉隐，自愧无能继卧龙。
<br>
<br>
<br>
<br>&nbsp;&nbsp; 卷769_37 【雁塔（开元八年，清河傅岩题此诗于雁塔）】解彦融 
<br>
<br>峥嵘彻倒景，刻峭俯无地。勇进攀有缘，即嶮恐迷坠。 
<br>窅然丧五蕴，蠢尔怀万类。实际罔他寻，波罗必可致。 
<br>南山缭上苑，祇树连岩翠。北斗临帝城，扶宫切太清。 
<br>餐和裨日用，味道懿天明。绿野冷风浃，紫微佳气晶。 
<br>驯禽演法要，忍草藉经行。本愿从兹适，方知物世轻。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
