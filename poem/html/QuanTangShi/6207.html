<HTML>
<HEAD>
<TITLE>全唐诗 卷671-674 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷671-674</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷671-674</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6207"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷671-674')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷671-674]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷671_1 【逢韩喜】唐彦谦 
<br>
<br>相逢浑不觉，只似茂陵贫。袅袅花骄客，潇潇雨净春。 
<br>借书消茗困，索句写梅真。此去青云上，知君有几人。
<br>
<br>
<br>&nbsp;&nbsp; 卷671_2 【夜坐示友】唐彦谦 
<br>
<br>夜久烛花落，凄声生远林。有怀嫌会浅，无事又秋深。 
<br>黄叶归田梦，白头行路吟。山中亦可乐，不似此同襟。
<br>
<br>
<br>
<br>&nbsp;&nbsp; 卷671_3 【梅亭】唐彦谦 
<br>
<br>东海穷诗客，西风古驿亭。发从残岁白，山入故乡青。 
<br>世事徒三窟，儿曹且一经。丁宁速赊酒，煮栗试砂瓶。
<br>
<br>
<br>
<br>&nbsp;&nbsp; 卷671_4 【岁除】唐彦谦 
<br>
<br>索索风搜客，沈沈雨洗年。残林生猎迹，归鸟避窑烟。 
<br>节物杯浆外，溪山鬓影前。行藏都未定，笔砚或能捐。
<br>
<br>
<br>
<br>&nbsp;&nbsp; 卷671_5 【咏月】唐彦谦 
<br>
<br>阴盛此宵中，多为雨与风。坐无风雨至，看与雪霜同。 
<br>抱湿离遥海，倾寒向远空。年年不相值，还似道难通。
<br>
<br>
<br>
<br>&nbsp;&nbsp; 卷671_6 【闻应德茂先离棠溪】唐彦谦 
<br>
<br>落日芦花雨，行人谷树村。青山时问路，红叶自知门。 
<br>苜蓿穷诗味，芭蕉醉墨痕。端知弃城市，经席许频温。
<br>
<br>
<br>
<br>&nbsp;&nbsp; 卷671_7 【松】唐彦谦 
<br>
<br>托根蟠泰华，倚干蚀莓苔。谁云山泽间，而无梁栋材。
<br>
<br>
<br>
<br>&nbsp;&nbsp; 卷671_8 【梅】唐彦谦 
<br>
<br>玉人下瑶台，香风动轻素。画角弄江城，鸣珰月中堕。
<br>
<br>
<br>
<br>&nbsp;&nbsp; 卷671_9 【兰二首】唐彦谦 
<br>
<br>清风摇翠环，凉露滴苍玉。美人胡不纫，幽香蔼空谷。
<br>
<br>谢庭漫芳草，楚畹多绿莎。于焉忽相见，岁晏将如何。
<br>
<br>
<br>
<br>&nbsp;&nbsp; 卷671_10 【葡萄】唐彦谦 
<br>
<br>金谷风露凉，绿珠醉初醒。珠帐夜不收，月明堕清影。
<br>
<br>
<br>
<br>&nbsp;&nbsp; 卷671_11 【春草】唐彦谦 
<br>
<br>随梦入池塘，无心在金谷。青风自年年，吹遍天涯绿。
<br>
<br>
<br>
<br>&nbsp;&nbsp; 卷671_12 【渔】唐彦谦 
<br>
<br>相聚即为邻，烟火自成簇。约伴过前溪，撑破蘼芜绿。
<br>
<br>
<br>
<br>&nbsp;&nbsp; 卷671_13 【留别四首】唐彦谦 
<br>
<br>鹏程三万里，别酒一千钟。好景当三月，春光上国浓。
<br>
<br>野花红滴滴，江燕语喃喃。鼓吹翻新调，都亭酒正酣。
<br>
<br>登庸趋俊乂，厕用野无遗。起喜赓歌日，明良际会时。
<br>
<br>盐车淹素志，长坂入青云。老骥春风里，奔腾独异群。
<br>
<br>
<br>
<br>&nbsp;&nbsp; 卷671_14 【秋葵】唐彦谦 
<br>
<br>月瓣团栾剪赭罗，长条排蕊缀鸣珂。
<br>倾阳一点丹心在，承得中天雨露多。
<br>
<br>
<br>
<br>&nbsp;&nbsp; 卷671_15 【春草】唐彦谦 
<br>
<br>天北天南绕路边，托根无处不延绵。
<br>萋萋总是无情物，吹绿东风又一年。
<br>
<br>
<br>
<br>&nbsp;&nbsp; 卷671_16 【春日偶成】唐彦谦 
<br>
<br>dG筝箫管和琵琶，兴满金尊酒量赊。
<br>歌舞留春春似海，美人颜色正如花。
<br>
<br>
<br>
<br>&nbsp;&nbsp; 卷671_17 【秋日感怀】唐彦谦 
<br>
<br>溪上芙蓉映醉颜，悲秋宋玉鬓毛斑。
<br>无情最恨东流水，暗逐芳年去不还。
<br>
<br>
<br>
<br>&nbsp;&nbsp; 卷671_18 【七夕】唐彦谦 
<br>
<br>会合无由叹久违，一年一度是缘非。
<br>而予愿乞天孙巧，五色纫针补衮衣。
<br>
<br>
<br>
<br>&nbsp;&nbsp; 卷671_19 【怀友】唐彦谦 
<br>
<br>金井凉生梧叶秋，闲看新月上帘钩。
<br>冰壶总忆人如玉，目断重云十二楼。
<br>
<br>
<br>
<br>&nbsp;&nbsp; 卷671_20 【翡翠】唐彦谦 
<br>
<br>莎草江汀漫晚潮，翠华香扑水光遥。
<br>玉楼春暖笙歌夜，妆点花钿上舞翘。
<br>
<br>
<br>
<br>&nbsp;&nbsp; 卷671_21 【咏马二首】唐彦谦 
<br>
<br>紫云团影电飞瞳，骏骨龙媒自不同。
<br>骑过玉楼金辔响，一声嘶断落花风。
<br>
<br>崚嶒高耸骨如山，远放春郊苜蓿间。
<br>百战沙场汗流血，梦魂犹在玉门关。
<br>
<br>
<br>
<br>&nbsp;&nbsp; 卷671_22 【留别】唐彦谦 
<br>
<br>丹湖湖上送行舟，白雁啼残芦叶秋。
<br>采石江头旧时路，题诗还忆水边楼。
<br>
<br>
<br>
<br>&nbsp;&nbsp; 卷671_23 【咏竹】唐彦谦 
<br>
<br>醉卧凉阴沁骨清，石床冰簟梦难成。
<br>月明午夜生虚籁，误听风声是雨声。
<br>
<br>
<br>
<br>&nbsp;&nbsp; 卷671_24 【忆孟浩然】唐彦谦 
<br>
<br>郊外凌兢西复东，雪晴驴背兴无穷。
<br>句搜明月梨花内，趣入春风柳絮中。
<br>
<br>
<br>
<br>&nbsp;&nbsp; 卷671_25 【寄友三首】唐彦谦 
<br>
<br>新酒秦淮缩项鳊，凌霄花下共流连。
<br>别来客邸空翘首，细雨春风忆往年。
<br>
<br>寒灯孤对拥青毡，牢落何如似客边。
<br>却忆花前酣后饮，醉呼明月上遥天。
<br>
<br>客里逢春一惘然，梅花落尽柳如烟。
<br>无情最恨东来雁，底事音书不肯传。
<br>
<br>
<br>
<br>&nbsp;&nbsp; 卷671_26 【无题十首】唐彦谦 
<br>
<br>细草铺茵绿满堤，燕飞晴日正迟迟。
<br>寻芳陌上花如锦，折得东风第一枝。
<br>
<br>锦筝银甲响鹍弦，勾引春声上绮筵。
<br>醉倚阑干花下月，犀梳斜亸鬓云边。
<br>
<br>楚云湘雨会阳台，锦帐芙蓉向夜开。
<br>吹罢玉箫春似海，一双彩凤忽飞来。
<br>
<br>春江新水促归航，惜别花前酒漫觞。
<br>倒尽银瓶浑不醉，却怜和泪入愁肠。
<br>
<br>谁知别易会应难，目断青鸾信渺漫。
<br>情似蓝桥桥下水，年来流恨几时干。
<br>
<br>漏滴铜龙夜已深，柳梢斜月弄疏阴。
<br>满园芳草年年恨，剔尽灯花夜夜心。
<br>
<br>夜合庭前花正开，轻罗小扇为谁裁。
<br>多情惊起双蝴蝶，飞入巫山梦里来。
<br>
<br>忆别悠悠岁月长，酒兵无计敌愁肠。
<br>柔丝漫折长亭柳，绾得同心欲寄将。
<br>
<br>杨柳青青映画楼，翠眉终日锁离愁。
<br>杜鹃啼落枝头月，多为伤春恨不休。
<br>
<br>云色鲛绡拭泪颜，一帘春雨杏花寒。
<br>几时重会鸳鸯侣，月下吹笙和彩鸾。
<br>
<br>
<br>
<br>&nbsp;&nbsp; 卷671_27 【寄同上人】唐彦谦 
<br>
<br>高高山顶寺，更有最高人。定起松鸣屋，吟圆月上身。 
<br>云藏三伏热，水散百溪津。曾乞兰花供，无书又过春。
<br>
<br>
<br>
<br>&nbsp;&nbsp; 卷671_28 【夜坐】唐彦谦 
<br>
<br>愁鬓丁年白，寒灯丙夜青。不眠惊戍鼓，久客厌邮铃。 
<br>汹汹城喷海，疏疏屋漏星。十年穷父子，相守慰飘零。
<br>
<br>
<br>
<br>&nbsp;&nbsp; 卷671_29 【吊方干处士二首】唐彦谦 
<br>
<br>不谓高名下，终全玉雪身。交犹及前辈，语不似今人。 
<br>别号行鸣雁，遗编感获麟。敛衣应自定，只著古衣巾。
<br>
<br>不比他人死，何诗可挽君。渊明元懒仕，东野别攻文。 
<br>沧海诸公泪，青山处士坟。相看莫浪哭，私谥有前闻。
<br>
<br>
<br>
<br>&nbsp;&nbsp; 卷671_30 【题证道寺】唐彦谦 
<br>
<br>弯环青径斜，自是野僧家。满涧洗岩液，插天排石牙。 
<br>炉寒馀柏子，架静落藤花。记得逃兵日，门多贵客车。
<br>
<br>
<br>
<br>&nbsp;&nbsp; 卷671_31 【宿赵gj别业】唐彦谦 
<br>
<br>溪山兵后县，风雪旅中人。迫夜愁严鼓，冲寒托软巾。 
<br>摧藏名字在，疏率馔殽真。今代徐元直，高风自可亲。
<br>
<br>
<br>
<br>&nbsp;&nbsp; 卷671_32 【原上】唐彦谦 
<br>
<br>危桥横古渡，村野带平林。野鹜寒塘静，山禽晓树深。 
<br>雨微风矗□，云暗雪侵寻。安道门前水，清游岂独吟。
<br>
<br>
<br>
<br>&nbsp;&nbsp; 卷671_33 【寄台省知己】唐彦谦 
<br>
<br>久怀声籍甚，千里致双鱼。宦路终推毂，亲帏且著书。 
<br>才名贾太傅，文学马相如。辙迹东巡海，何时适我闾。
<br>
<br>
<br>
<br>&nbsp;&nbsp; 卷671_34 【自咏】唐彦谦 
<br>
<br>白发三千丈，青春四十年。两牙摇欲落，双膝痺如挛。 
<br>强仕非时彦，无闻惜昔贤。自期终见恶，未忍舍遗编。
<br>
<br>
<br>
<br>&nbsp;&nbsp; 卷671_35 【游阳明洞呈王理得诸君】唐彦谦 
<br>
<br>禹穴苍茫不可探，人传灵笈锁烟岚。初晴鹤点青边嶂， 
<br>欲雨龙移黑处潭。北半斋坛天寂寂，东风仙洞草毵毵。 
<br>堪怜尹叟非关吏，犹向江南逐老聃。
<br>
<br>
<br>
<br>&nbsp;&nbsp; 卷671_36 【新丰】唐彦谦 
<br>
<br>沛中歌舞百馀人，帝业功成里巷新。半夜素灵先哭楚， 
<br>一星遗火下烧秦。貔貅扫尽无三户，鸡犬归来识四邻。 
<br>惆怅故园前事远，晓风长路起埃尘。
<br>
<br>
<br>
<br>&nbsp;&nbsp; 卷671_37 【拜越公墓因游定水寺有怀源老】唐彦谦 
<br>
<br>越公已作飞仙去，犹得潭潭好墓田。老树背风深拓地， 
<br>野云依海细分天。青峰晓接鸣钟寺，玉井秋澄试茗泉。 
<br>我与源公旧相识，遗言潇洒有人传。
<br>
<br>
<br>
<br>&nbsp;&nbsp; 卷671_38 【任潜谋隐之作】唐彦谦 
<br>
<br>江边秋日逢任子，大理索诗吾欲忘。为问山资何次第， 
<br>只馀丹诀转凄凉，黄金范蠡曾辞禄，白首虞翻未信方。 
<br>千古浮云共归思，晓风城郭水花香。
<br>
<br>
<br>
<br>&nbsp;&nbsp; 卷671_39 【晚秋游中溪】唐彦谦 
<br>
<br>淡竹冈前沙雁飞，小花尖下柘丸肥。山云不卷雨自薄， 
<br>天气欲寒人正归。招伴只须新稻酒，临风犹有旧苔矶。 
<br>故人旧业依稀在，怪石老松今是非。
<br>
<br>
<br>
<br>&nbsp;&nbsp; 卷671_40 【寄陈少府兼简叔高】唐彦谦 
<br>
<br>怀人路绝云归海，避俗门深草蔽丘。万事渐消闲客梦， 
<br>一年虚白少年头。山螀啼缓从除架，淮雁来多莫上楼。 
<br>近日邻家有新酿，每逢诗伴得淹留。
<br>
<br>
<br>
<br>&nbsp;&nbsp; 卷671_41 【过清凉寺王导墓下】唐彦谦 
<br>
<br>江左风流廊庙人，荒坟抛与梵宫邻。多年羊虎犹眠石， 
<br>败壁貂蝉只贮尘。万古云山同白骨，一庭花木自青春。 
<br>永思陵下犹凄切，废屋寒风吹野薪。
<br>
<br>
<br>
<br>&nbsp;&nbsp; 卷671_42 【第三溪】唐彦谦 
<br>
<br>日晏霜浓十二月，林疏石瘦第三溪。云沙有径萦寒烧， 
<br>松屋无人闻昼鸡。几聚衣冠埋作土，当年歌舞醉如泥。 
<br>早知涉世真成梦，不弃山田春雨犁。
<br>
<br>
<br>
<br>&nbsp;&nbsp; 卷671_43 【蒲津河亭】唐彦谦 
<br>
<br>宿雨清秋霁景澄，广亭高树向晨兴。烟横博望乘槎水， 
<br>日上文王避雨陵。孤棹夷犹期独往，曲阑愁绝每长凭。 
<br>思乡怀古多伤别，况此哀吟意不胜。
<br>
<br>
<br>
<br>&nbsp;&nbsp; 卷671_44 【毗陵道中】唐彦谦 
<br>
<br>百年只有百清明，狼狈今年又避兵。烟火谁开寒食禁， 
<br>簪裾那复丽人行。禾麻地废生边气，草木春寒起战声。 
<br>渺渺飞鸿天断处，古来还是阖闾城。
<br>
<br>
<br>
<br>&nbsp;&nbsp; 卷671_45 【越城待旦】唐彦谦 
<br>
<br>策策虚楼竹隔明，悲来展转向谁倾。天寒胡雁出万里， 
<br>月落越鸡啼四更。为底朱颜成老色，看人青史上新名。 
<br>清溪白石村村有，五尺乌犍托此生。
<br>
<br>
<br>
<br>&nbsp;&nbsp; 卷671_46 【过浩然先生墓】唐彦谦 
<br>
<br>人间万卷庞眉老，眼见堂堂入草莱。行客须当下马过， 
<br>故交谁复裹鸡来。山花不语如听讲，溪水无情自荐哀。 
<br>犹胜黄金买碑碣，百年名字已烟埃。
<br>
<br>
<br>
<br>&nbsp;&nbsp; 卷671_47 【赠孟德茂（浩然子）】唐彦谦 
<br>
<br>江海悠悠雪欲飞，抱书空出又空归。沙头人满鸥应笑， 
<br>船上酒香鱼正肥。尘土竟成谁计是，山林又悔一年非。 
<br>平生万卷应夫子，两世功名穷布衣。
<br>
<br>
<br>
<br>&nbsp;&nbsp; 卷671_48 【秋霁丰德寺与玄贞师咏月】唐彦谦 
<br>
<br>露冷风轻霁魄圆，高楼更在碧山巅。四溟水合疑无地， 
<br>八月槎通好上天。黯黯星辰环紫极，喧喧朝市匝青烟。 
<br>夜深独与岩僧语，群动消声举世眠。
<br>
<br>
<br>
<br>&nbsp;&nbsp; 卷671_49 【长陵】唐彦谦 
<br>
<br>长安高阙此安刘，祔葬累累尽列侯。丰上旧居无故里， 
<br>沛中原庙对荒丘。耳闻明主提三尺，眼见愚民盗一坏。 
<br>千载腐儒骑瘦马，渭城斜月重回头。
<br>
<br>
<br>
<br>&nbsp;&nbsp; 卷671_50 【留别】唐彦谦 
<br>
<br>西入潼关路，何时更盍簪。年来人事改，老去鬓毛侵。 
<br>花染离筵泪，葵倾报国心。龙潭千尺水，不似别情深。
<br>
<br>
<br>
<br>&nbsp;&nbsp; 卷671_51 【宿独留】唐彦谦 
<br>
<br>日晚宿留城，人家半掩门。群鸦栖老树，一犬吠荒村。 
<br>争买鱼添价，新篘酒带浑。船头对新月，谁与共清论。
<br>
<br>
<br>
<br>&nbsp;&nbsp; 卷671_52 【客中感怀】唐彦谦 
<br>
<br>客路三千里，西风两鬓尘。贪名笑吴起，说国叹苏秦。 
<br>托兴非耽酒，思家岂为莼。可怜今夜月，独照异乡人。
<br>
<br>
<br>
<br>&nbsp;&nbsp; 卷671_53 【过三山寺】唐彦谦 
<br>
<br>三山江上寺，宫殿望岧峣。石径侵高树，沙滩半种苗。 
<br>一僧归晚日，群鹭宿寒潮。遥听风铃语，兴亡话六朝。
<br>
<br>
<br>
<br>&nbsp;&nbsp; 卷671_54 【望夫石】唐彦谦 
<br>
<br>江上见危矶，人形立翠微。妾来终日望，夫去几时归。 
<br>明月空悬镜，苍苔漫补衣。可怜双泪眼，千古断斜晖。
<br>
<br>
<br>
<br>&nbsp;&nbsp; 卷671_55 【过湖口】唐彦谦 
<br>
<br>江湖分两路，此地是通津。云净山浮翠，风高浪泼银。 
<br>人行俱是客，舟住即为邻。俯仰烟波内，蜉蝣寄此身。
<br>
<br>
<br>
<br>&nbsp;&nbsp; 卷671_56 【夜泊东溪有怀】唐彦谦 
<br>
<br>水昏天色晚，崖下泊行舟。独客伤归雁，孤眠叹野鸥。 
<br>溪声牵别恨，乡梦惹离愁。酒醒推篷坐，凄凉望女牛。
<br>
<br>
<br>
<br>&nbsp;&nbsp; 卷671_57 【登庐山】唐彦谦 
<br>
<br>五老峰巅望，天涯在目前。湘潭浮夜雨，巴蜀暝寒烟。 
<br>泰华根同峙，嵩衡脉共联。凭虚有仙骨，日月看推迁。
<br>
<br>
<br>
<br>&nbsp;&nbsp; 卷671_58 【金陵九日】唐彦谦 
<br>
<br>野菊西风满路香，雨花台上集壶觞。九重天近瞻钟阜， 
<br>五色云中望建章。绿酒莫辞今日醉，黄金难买少年狂。 
<br>清歌惊起南飞雁，散作秋声送夕阳。
<br>
<br>
<br>
<br>&nbsp;&nbsp; 卷671_59 【游清凉寺】唐彦谦 
<br>
<br>白云红树路纡萦，古殿长廊次第行。南望水连桃叶渡， 
<br>北来山枕石头城。一尘不到心源净，万有俱空眼界清。 
<br>竹院逢僧旧曾识，旋披禅衲为相迎。
<br>
<br>
<br>
<br>&nbsp;&nbsp; 卷671_60 【高平九日】唐彦谦 
<br>
<br>云净南山紫翠浮，凭陵绝顶望悠悠。偶逢佳节牵诗兴， 
<br>漫把芳尊遣客愁。霜染鸦枫迎日醉，寒冲泾水带冰流。 
<br>乌纱频岸西风里，笑插黄花满鬓秋。
<br>
<br>
<br>
<br>&nbsp;&nbsp; 卷671_61 【金陵怀古】唐彦谦 
<br>
<br>碧树凉生宿雨收，荷花荷叶满汀洲。登高有酒浑忘醉， 
<br>慨古无言独倚楼。宫殿六朝遗古迹，衣冠千古漫荒丘。 
<br>太平时节殊风景，山自青青水自流。
<br>
<br>
<br>
<br>&nbsp;&nbsp; 卷671_62 【道中逢故人】唐彦谦 
<br>
<br>兰陵市上忽相逢，叙别殷勤兴倍浓。良会若同鸡黍约， 
<br>暂时不放酒杯空。愁牵白发三千丈，路入青山几万重。 
<br>行色一鞭催去马，画桥嘶断落花风。
<br>
<br>
<br>
<br>&nbsp;&nbsp; 卷671_63 【早行遇雪】唐彦谦 
<br>
<br>下马天未明，风高雪何急。须臾路欲迷，顷刻山尽白。 
<br>鸡犬寂无声，曙光射寒色。荒村绝烟火，髯冻布袍湿。 
<br>王事不可缓，行行动凄恻。
<br>
<br>
<br>
<br>&nbsp;&nbsp; 卷671_64 【樊登见寄四首】唐彦谦 
<br>
<br>新辞翦秋水，洗我胸中尘。无由惬良会，极目空怀人。 
<br>醉来拔剑歌，字字皆阳春。
<br>
<br>轻黄著柳条，新春喜更始。感时重搔首，怅望不能已。 
<br>无由托深情，倾泻芳尊里。
<br>
<br>明月入我室，天风吹我袍。良夜最岑寂，旅况何萧条。 
<br>驰情望海波，一鹤鸣九皋。
<br>
<br>悠悠括城北，眄眄岩泉西。宿草暝烟绿，苦竹含云低。 
<br>幽怀不可托，鹧鸪空自啼。
<br>
<br>
<br>
<br>&nbsp;&nbsp; 卷671_65 【春风四首】唐彦谦 
<br>
<br>春风吹愁端，散漫不可收。不如古溪水，只望乡江流。
<br>
<br>新花红烁烁，旧花满山白。昔日金张门，狼藉馀废宅。
<br>
<br>回头语春风，莫向新花丛。我见朱颜人，多金亦成翁。
<br>
<br>多金不足惜，丹砂亦何益。更种明年花，春风自相识。
<br>
<br>
<br>
<br>&nbsp;&nbsp; 卷671_66 【感物二首】唐彦谦 
<br>
<br>騄骥初失群，亦自矜趫腾。俯仰岁时久，帖然困蚊蝇。 
<br>豪鲸逸其穴，尺水成沧溟。岂无鱼鳖交，望望为所憎。 
<br>物理有翕张，达人同废兴。幸无怵迫忧，聊复曲吾肱。
<br>
<br>鱼目出泥沙，空村百金珍。豫章值拥辏，细细供蒸薪。 
<br>论材何必多，适用即能神。托交何必深，寡求永相亲。 
<br>鲍叔拙羁鲁，张生穷厄陈。茫然扳援际，岂意出风尘。
<br>
<br>
<br>
<br>&nbsp;&nbsp; 卷671_67 【和陶渊明贫士诗七首】唐彦谦 
<br>
<br>贫贱如故旧，少壮即相依。中心不敢厌，但觉少光辉。 
<br>向来乘时士，亦有能奋飞。一朝权势歇，欲退无所归。 
<br>不如行其素，辛苦奈寒饥。人生系天运，何用发深悲。
<br>
<br>我居在穷巷，来往无华轩。辛勤衣食物，出此二亩园。 
<br>薤菘郁朝露，桑柘浮春烟。以兹乱心曲，智计无他奸。 
<br>择胜不在奢，兴至发清言。相逢樵牧徒，混混谁愚贤。
<br>
<br>松风四山来，清宵响瑶琴。听之不能寐，中有怨叹音。 
<br>旦起绕其树，磈砢不计寻。清阴可敷席，有酒谁与斟。 
<br>由来大度士，不受流俗侵。浩歌相倡答，慰此霜雪心。
<br>
<br>中年涉事熟，欲学唾面娄。逡巡避少年，赴秽不敢酬。 
<br>旁人吁已甚，自喜计虑周。微劳消厚疚，残辱胜深忧。 
<br>从知为下安，处上反无俦。人生各有志，勇懦从所求。
<br>
<br>古人重畎亩，有禄不待干。德成禄自至，释耒列王官。 
<br>不仕亦不贫，本自足饔餐。后世耻躬耕，号呼脱饥寒。 
<br>我生千祀后，念此愧在颜。为农倘可饱，何用出柴关。
<br>
<br>村郊多父老，面垢头如蓬。我尝使之年，言语不待工。 
<br>古来名节士，敢望彭城龚。有叟诮其后，更恨道不通。 
<br>鄙哉譊譊者，为隘不为通。低头拜野老，负米吾愿从。
<br>
<br>去年秋事荒，贩籴仰邻州。健者道路间，什百成朋俦。 
<br>今年渐向熟，庶几民不流。书生自无田，与众同喜忧。 
<br>作诗劳邻曲，有倡谁与酬。亦无采诗者，此修何可修。
<br>
<br>
<br>
<br>&nbsp;&nbsp; 卷671_68 【舟中望紫岩】唐彦谦 
<br>
<br>近山如画墙，远山如帚长。我从云中来，回头白茫茫。 
<br>惜去乃尔觉，常时自相忘。相忘岂不佳，遣此怀春伤。 
<br>飘洒从何来，衣巾湿微凉。初疑风雨集，冉冉游尘黄。 
<br>无归亦自可，信美非吾乡。登舟望东云，犹向帆端翔。
<br>
<br>
<br>
<br>&nbsp;&nbsp; 卷671_69 【九日游中溪】唐彦谦 
<br>
<br>悠悠循涧行，磊磊据石坐。林垂短长云，山缀丹碧颗。 
<br>蓼花最无数，照水娇婀娜。何知是节序，风日自清妥。 
<br>群童竞时新，万果间蔬蓏。欣然为之醉，乌帽危不堕。 
<br>此日山中怀，孟公不如我。
<br>
<br>
<br>
<br>&nbsp;&nbsp; 卷671_70 【六月十三日上陈微博士】唐彦谦 
<br>
<br>骄云飞散雨，随风为有无。老农终岁心，望施在须臾。 
<br>平生官田粟，长此礼义躯。置之且勿戚，一饱任妻孥。
<br>
<br>青青泽中蒲，九夏气凄寒。翾翾翠碧羽，照影苍溪间。 
<br>巢由薄天下，俗士荣一官。小大各有适，自全良独难。
<br>
<br>穷居无公忧，私此长夏日。蚊蝇如俗子，正尔相妒嫉。 
<br>麾驱非吾任，遁避亦无术。惟当俟其定，静坐万虑一。
<br>
<br>
<br>
<br>&nbsp;&nbsp; 卷671_71 【宿田家】唐彦谦 
<br>
<br>落日下遥峰，荒村倦行履。停车息茅店，安寝正鼾睡。 
<br>忽闻扣门急，云是下乡隶。公文捧花柙，鹰隼驾声势。 
<br>良民惧官府，听之肝胆碎。阿母出搪塞，老脚走颠踬。 
<br>小心事延款，□馀粮复匮。东邻借种鸡，西舍觅芳醑。 
<br>再饭不厌饱，一饮直呼醉。明朝怯见官，苦苦灯前跪。 
<br>使我不成眠，为渠滴清泪。民膏日已瘠，民力日愈弊。 
<br>空怀伊尹心，何补尧舜治。
<br>
<br>
<br>
<br>&nbsp;&nbsp; 卷671_72 【夏日访友】唐彦谦 
<br>
<br>堤树生昼凉，浓阴扑空翠。孤舟唤野渡，村疃入幽邃。 
<br>高轩俯清流，一犬隔花吠。童子立门墙，问我向何处。 
<br>主人闻故旧，出迎时倒屣。惊迓叙间阔，屈指越寒暑。 
<br>殷勤为延款，偶尔得良会。春盘擘紫虾，冰鲤斫银鲙。 
<br>荷梗白玉香，荇菜青丝脆。腊酒击泥封，罗列总新味。 
<br>移席临湖滨，对此有佳趣。流连送深杯，宾主共忘醉。 
<br>清风岸乌纱，长揖谢君去。世事如浮云，东西渺烟水。
<br>
<br>
<br>
<br>&nbsp;&nbsp; 卷671_73 【游南明山】唐彦谦 
<br>
<br>久闻南明山，共慕南明寺。几度欲登临，日逐扰人事。 
<br>于焉偶闲暇，鸣辔忽相聚。乘兴乐遨游，聊此托佳趣。 
<br>涉水渡溪南，迢遥翠微里。石磴千叠斜，峭壁半空起。 
<br>白云锁峰腰，红叶暗溪嘴。长藤络虚岩，疏花映寒水。 
<br>金银拱梵刹，丹青照廊宇。石梁卧秋溟，风铃作檐语。 
<br>深洞结苔阴，岚气滴晴雨。羊肠转咫尺，鸟道转千里。 
<br>屈曲到禅房，上人喜延伫。香分宿火薰，茶汲清泉煮。 
<br>投闲息万机，三生有宿契。行厨出盘飧，担瓮倒芳醑。 
<br>脱冠挂长松，白石藉凭倚。宦途劳营营，暂此涤尘虑。 
<br>阄令促传觞，投壶更联句。兴来较胜负，醉后忘尔汝。 
<br>忽闻吼蒲牢，落日下云屿。长啸出烟萝，扬鞭赋归去。
<br>
<br>
<br>
<br>&nbsp;&nbsp; 卷671_74 【索虾】唐彦谦 
<br>
<br>姑孰多紫虾，独有湖阳优。出产在四时，极美宜于秋。 
<br>双箝鼓繁须，当顶抽长矛。鞠躬见汤王，封作朱衣侯。 
<br>所以供盘餐，罗列同珍羞。蒜友日相亲，瓜朋时与俦。 
<br>既名钓诗钓，又作钩诗钩。于时同相访，数日承款留。 
<br>厌饮多美味，独此心相投。别来岁云久，驰想空悠悠。 
<br>衔杯动遐思，uT口涎空流。封缄托双鲤，于焉来远求。 
<br>慷慨胡隐君，果肯分惠否。
<br>
<br>
<br>
<br>&nbsp;&nbsp; 卷671_75 【采桑女】唐彦谦 
<br>
<br>春风吹蚕细如蚁，桑芽才努青鸦嘴。侵晨探采谁家女， 
<br>手挽长条泪如雨。去岁初眠当此时，今岁春寒叶放迟。 
<br>愁听门外催里胥，官家二月收新丝。
<br>
<br>
<br>
<br>&nbsp;&nbsp; 卷671_76 【送许户曹】唐彦谦 
<br>
<br>沙头小燕鸣春和，杨柳垂丝烟倒拖。将军楼船发浩歌， 
<br>云樯高插天嵯峨。白虹走香倾翠壶，劝饮花前金叵罗。 
<br>神鳌驾粟升天河，新承雨泽浮恩波。
<br>
<br>
<br>
<br>&nbsp;&nbsp; 卷671_77 【咏葡萄】唐彦谦 
<br>
<br>西园晚霁浮嫩凉，开尊漫摘葡萄尝。满架高撑紫络索， 
<br>一枝斜亸金琅珰。天风飕飕叶栩栩，蝴蝶声干作晴雨。 
<br>神蛟清夜蛰寒潭，万片湿云飞不起。石家美人金谷游， 
<br>罗帏翠幕珊瑚钩。玉盘新荐入华屋，珠帐高悬夜不收。 
<br>胜游记得当年景，清气逼人毛骨冷。笑呼明镜上遥天， 
<br>醉倚银床弄秋影。
<br>
<br>
<br>
<br>&nbsp;&nbsp; 卷671_78 【蟹】唐彦谦 
<br>
<br>湖田十月清霜堕，晚稻初香蟹如虎。扳罾拖网取赛多， 
<br>篾篓挑将水边货。纵横连爪一尺长，秀凝铁色含湖光。 
<br>蟛蜞石蟹已曾食，使我一见惊非常。买之最厌黄髯老， 
<br>偿价十钱尚嫌少。漫夸丰味过蝤蛑，尖脐犹胜团脐好。 
<br>充盘煮熟堆琳琅，橙膏酱渫调堪尝。一斗擘开红玉满， 
<br>双螯uT出琼酥香。岸头沽得泥封酒，细嚼频斟弗停手。 
<br>西风张翰苦思鲈，如斯丰味能知否？物之可爱尤可憎， 
<br>尝闻取刺于青蝇。无肠公子固称美，弗使当道禁横行。
<br>
<br>
<br>
<br>&nbsp;&nbsp; 卷671_79 【叙别】唐彦谦 
<br>
<br>谯楼夜促莲花漏，树阴摇月蛟螭走。蟠拏对月吸深杯， 
<br>月府清虚玉兔吼。翠盘擘脯胭脂香，碧碗敲冰分蔗浆。 
<br>十载番思旧时事，好怀不似当年狂。夜合花香开小院， 
<br>坐爱凉风吹醉面。酒中弹剑发清歌，白发年来为愁变。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷672_1 【绯桃】唐彦谦 
<br>
<br>短墙荒圃四无邻，烈火绯桃照地春。坐久好风休掩袂， 
<br>夜来微雨已沾巾。敢同俗态期青眼，似有微词动绛唇。 
<br>尽日更无乡井念，此时何必见秦人。
<br>
<br>
<br>&nbsp;&nbsp; 卷672_2 【小院】唐彦谦 
<br>
<br>小院无人夜，烟斜月转明。清宵易惆怅，不必有离情。
<br>
<br>
<br>
<br>&nbsp;&nbsp; 卷672_3 【春雪初霁杏花正芳月上夜吟】唐彦谦 
<br>
<br>霁景明如练，繁英杏正芳。姮娥应有语，悔共雪争光。
<br>
<br>
<br>
<br>&nbsp;&nbsp; 卷672_4 【文惠宫人】唐彦谦 
<br>
<br>认得前家令，宫人泪满裾。不知梁佐命，全是沈尚书。
<br>
<br>
<br>
<br>&nbsp;&nbsp; 卷672_5 【赠窦尊师】唐彦谦 
<br>
<br>我爱窦高士，弃官仍在家。为嫌句漏令，兼不要丹砂。
<br>
<br>
<br>
<br>&nbsp;&nbsp; 卷672_6 【穆天子传】唐彦谦 
<br>
<br>王母清歌玉琯悲，瑶台应有再来期。
<br>穆王不得重相见，恐为无端哭盛姬。
<br>
<br>
<br>
<br>&nbsp;&nbsp; 卷672_7 【楚天】唐彦谦 
<br>
<br>楚天遥望每长嚬，宋玉襄王尽作尘。
<br>不会瑶姬朝与暮，更为云雨待何人。
<br>
<br>
<br>
<br>&nbsp;&nbsp; 卷672_8 【寄徐山人】唐彦谦 
<br>
<br>一室清羸鹤体孤，气和神莹爽冰壶。
<br>吴中高士虽求死，不那稽山有谢敷。
<br>
<br>
<br>
<br>&nbsp;&nbsp; 卷672_9 【题宗人故帖】唐彦谦 
<br>
<br>所忠无处访相如，风笈尘编迹尚馀。
<br>惟有孝标情最厚，一编遗在茂陵书。
<br>
<br>
<br>
<br>&nbsp;&nbsp; 卷672_10 【垂柳】唐彦谦 
<br>
<br>绊惹春风别有情，世间谁敢斗轻盈。
<br>楚王江畔无端种，饿损纤腰学不成。
<br>
<br>
<br>
<br>&nbsp;&nbsp; 卷672_11 【登兴元城观烽火】唐彦谦 
<br>
<br>汉川城上角三呼，扈跸防边列万夫。
<br>褒姒冢前烽火起，不知泉下破颜无。
<br>
<br>
<br>
<br>&nbsp;&nbsp; 卷672_12 【邓艾庙】唐彦谦 
<br>
<br>昭烈遗黎死尚羞，挥刀斫石恨谯周。
<br>如何千载留遗庙，血食巴山伴武侯。
<br>
<br>
<br>
<br>&nbsp;&nbsp; 卷672_13 【曲江春望】唐彦谦 
<br>
<br>杏艳桃光夺晚霞，乐游无庙有年华。
<br>汉朝冠盖皆陵墓，十里宜春汉苑花。
<br>
<br>
<br>
<br>&nbsp;&nbsp; 卷672_14 【汉殿】唐彦谦 
<br>
<br>鸟去云飞意不通，夜坛斜月转松风。
<br>君王寂虑无消息，却就闲人觅巨公。
<br>
<br>
<br>
<br>&nbsp;&nbsp; 卷672_15 【贺李昌时禁苑新命】唐彦谦 
<br>
<br>振鹭翔鸾集禁闱，玉堂珠树莹风仪。
<br>不知新到灵和殿，张绪何如柳一枝。
<br>
<br>
<br>
<br>&nbsp;&nbsp; 卷672_16 【牡丹】唐彦谦 
<br>
<br>颜色无因饶锦绣，馨香惟解掩兰荪。
<br>那堪更被烟蒙蔽，南国西施泣断魂。
<br>
<br>
<br>
<br>&nbsp;&nbsp; 卷672_17 【罗江驿】唐彦谦 
<br>
<br>数枝高柳带鸣鸦，一树山榴自落花。
<br>已是向来多泪眼，短亭回首在天涯。
<br>
<br>
<br>
<br>&nbsp;&nbsp; 卷672_18 【奏捷西蜀题沱江驿】唐彦谦 
<br>
<br>野客乘轺非所宜，况将儒懦报戎机。
<br>锦江不识临邛酒，且免相如渴病归。
<br>
<br>
<br>
<br>&nbsp;&nbsp; 卷672_19 【春早落英】唐彦谦 
<br>
<br>纷纷从此见花残，转觉长绳系日难。
<br>楼上有愁春不浅，小桃风雪凭阑干。
<br>
<br>
<br>
<br>&nbsp;&nbsp; 卷672_20 【仲山（高祖兄仲隐居之所）】唐彦谦 
<br>
<br>千载遗踪寄薜萝，沛中乡里旧山河。
<br>长陵亦是闲丘陇，异日谁知与仲多。
<br>
<br>
<br>
<br>&nbsp;&nbsp; 卷672_21 【汉嗣】唐彦谦 
<br>
<br>汉嗣安危系数君，高皇决意势难分。
<br>张良口辨周昌吃，同建储宫第一勋。
<br>
<br>
<br>
<br>&nbsp;&nbsp; 卷672_22 【四老庙】唐彦谦 
<br>
<br>西汉储宫定不倾，可能园绮胜良平。
<br>举朝公将无全策，借请闲人羽翼成。
<br>
<br>
<br>
<br>&nbsp;&nbsp; 卷672_23 【南梁戏题汉高庙】唐彦谦 
<br>
<br>数载从军似武夫，今随戎捷气偏粗。
<br>汉皇若问何为者，免道高阳旧酒徒。
<br>
<br>
<br>
<br>&nbsp;&nbsp; 卷672_24 【洛神】唐彦谦 
<br>
<br>人世仙家本自殊，何须相见向中途。
<br>惊鸿瞥过游龙去，漫恼陈王一事无。
<br>
<br>
<br>
<br>&nbsp;&nbsp; 卷672_25 【初秋到慈州冬首换绛牧】唐彦谦 
<br>
<br>秋杪方攀玉树枝，隔年无计待春晖。
<br>自嫌暂作仙城守，不逐莺来共燕飞。
<br>
<br>
<br>
<br>&nbsp;&nbsp; 卷672_26 【重经冯家旧里】唐彦谦 
<br>
<br>冯家旧宅闭柴关，修竹犹存潏水湾。
<br>应系星辰天上去，不留英骨葬人间。
<br>
<br>
<br>
<br>&nbsp;&nbsp; 卷672_27 【克复后登安国寺阁】唐彦谦 
<br>
<br>千门万户鞠蒿藜，断烬遗垣一望迷。
<br>惆怅建章鸳瓦尽，夜来空见玉绳低。
<br>
<br>
<br>
<br>&nbsp;&nbsp; 卷672_28 【题虔僧室】唐彦谦 
<br>
<br>何缘春恨贮离忧，欲入空门万事休。
<br>水月定中何所谓，也嚬眉黛托腮愁。
<br>
<br>
<br>
<br>&nbsp;&nbsp; 卷672_29 【见炀帝宝帐】唐彦谦 
<br>
<br>汉文穷相作前王，悭惜明珠不斗量。
<br>翡翠鲛鮹何所直，千裨万接上书囊。
<br>
<br>
<br>
<br>&nbsp;&nbsp; 卷672_30 【楼上偶题】唐彦谦 
<br>
<br>尘土无因狎隐沦，青山一望每伤神。
<br>可能前岭空乔木，应有怀才抱器人。
<br>
<br>
<br>
<br>&nbsp;&nbsp; 卷672_31 【亲仁里闻猿】唐彦谦 
<br>
<br>朱雀街东半夜惊，楚魂湘梦两徒清。
<br>五更撩乱趋朝火，满口尘埃亦数声。
<br>
<br>
<br>
<br>&nbsp;&nbsp; 卷672_32 【闻李渎司勋下世】唐彦谦 
<br>
<br>异乡丹旐已飘扬，一顾深知实未亡。
<br>任被褚裒泉下笑，重将北面哭真长。
<br>
<br>
<br>
<br>&nbsp;&nbsp; 卷672_33 【试夜题省廊桂】唐彦谦 
<br>
<br>麻衣穿穴两京尘，十见东堂绿桂春。
<br>今日竞飞杨叶箭，魏舒休作画筹人。
<br>
<br>
<br>
<br>&nbsp;&nbsp; 卷672_34 【竹风】唐彦谦 
<br>
<br>竹映风窗数阵斜，旅人愁坐思无涯。
<br>夜来留得江湖梦，全为乾声似荻花。
<br>
<br>
<br>
<br>&nbsp;&nbsp; 卷672_35 【长溪秋望】唐彦谦 
<br>
<br>柳短莎长溪水流，雨微烟暝立溪头。
<br>寒鸦闪闪前山去，杜曲黄昏独自愁。
<br>
<br>
<br>
<br>&nbsp;&nbsp; 卷672_36 【严子陵】唐彦谦 
<br>
<br>严陵情性是真狂，抵触三公傲帝王。
<br>不怕旧交嗔僭越，唤他侯霸作君房。
<br>
<br>
<br>
<br>&nbsp;&nbsp; 卷672_37 【北齐】唐彦谦 
<br>
<br>草草招提强据鞍，周师乘胜莫回看。
<br>背城肯战知虚实，争奈人前忍笑难。
<br>
<br>
<br>
<br>&nbsp;&nbsp; 卷672_38 【楚世家】唐彦谦 
<br>
<br>偏信由来惑是非，一言邪佞脱危机。
<br>张仪重入怀王手，驷马安车却放归。
<br>
<br>
<br>
<br>&nbsp;&nbsp; 卷672_39 【骊山道中】唐彦谦 
<br>
<br>月殿真妃下彩烟，渔阳追虏及汤泉。
<br>君王指点新丰树，几不亲留七宝鞭。
<br>
<br>
<br>
<br>&nbsp;&nbsp; 卷672_40 【韦曲】唐彦谦 
<br>
<br>欲写愁肠愧不才，多情练漉已低摧。
<br>穷郊二月初离别，独傍寒村嗅野梅。
<br>
<br>
<br>
<br>&nbsp;&nbsp; 卷672_41 【黄子陂荷花】唐彦谦 
<br>
<br>十顷狂风撼曲尘，缘堤照水露红新。
<br>世间花气皆愁绝，恰是莲香更恼人。
<br>
<br>
<br>
<br>&nbsp;&nbsp; 卷672_42 【野行】唐彦谦 
<br>
<br>蝶恋晚花终不去，鸥逢春水固难飞。
<br>野人心地都无著，伴蝶随鸥亦不归。
<br>
<br>
<br>
<br>&nbsp;&nbsp; 卷672_43 【兴元沈氏庄】唐彦谦 
<br>
<br>清浅萦纡一水间，竹冈藤树小跻攀。露沾荒草行人过， 
<br>月上高林宿鸟还。江绕武侯筹笔地，雨昏张载勒铭山。 
<br>异乡一笑因酣醉，忘却愁来鬓发斑。
<br>
<br>
<br>
<br>&nbsp;&nbsp; 卷672_44 【乱后经表兄琼华观旧居】唐彦谦 
<br>
<br>一去仙居似转蓬，再经花谢倚春丛。醉中篇什金声在， 
<br>别后音书锦字空。长忆映碑逢若士，未曾携杖逐壶公。 
<br>东风狼藉苔侵径，蕙草香销杏带红。
<br>
<br>
<br>
<br>&nbsp;&nbsp; 卷672_45 【秋霁夜吟寄友人】唐彦谦 
<br>
<br>槐柳萧疏溽暑收，金商频伏火西流。尘衣岁晚缘身贱， 
<br>雨簟更深满背秋。前事悲凉何足道，远书慵懒未能修。 
<br>惟思待月高梧下，更就东床访惠休。
<br>
<br>
<br>
<br>&nbsp;&nbsp; 卷672_46 【贺李昌时禁苑新命】唐彦谦 
<br>
<br>玉简金文直上清，禁垣丹地闭严扃。黄扉议政参元化， 
<br>紫殿称觞拂寿星。万户千门迷步武，非烟非雾隔仪形。 
<br>尘中旧侣无音信，知道辽东鹤姓丁。
<br>
<br>
<br>
<br>&nbsp;&nbsp; 卷672_47 【寄蒋二十四】唐彦谦 
<br>
<br>鸟啭蜂飞日渐长，旅人情味悔思量。禅门澹薄无心地， 
<br>世事生疏欲面墙。二月云烟迷柳色，九衢风土带花香。 
<br>大知高士禁愁寂，试倚阑干莫断肠。
<br>
<br>
<br>
<br>&nbsp;&nbsp; 卷672_48 【寄怀】唐彦谦 
<br>
<br>有客伤春复怨离，夕阳亭畔草青时。泪从红蜡无由制， 
<br>肠比朱弦恐更危。梅向好风惟是笑，柳因微雨不胜垂。 
<br>双溪未去饶归梦，夜夜孤眠枕独欹。
<br>
<br>
<br>
<br>&nbsp;&nbsp; 卷672_49 【送樊琯司业归朝】唐彦谦 
<br>
<br>近者苏司业，文雄道最光。夫君居太学，妙誉继中行。 
<br>汲郡陵初发，汾阴箧久亡。寂寥方倚席，容易忽升堂。 
<br>去日应悬榻，来时定裂裳。惬心频拾芥，应手屡穿杨。 
<br>辩急如无敌，飞腾固自强。论心期舌在，问事畏头长。 
<br>驷马终题柱，诸生悉面墙。啖螯讥尔雅，卖饼诉公羊。 
<br>未见泥函谷，俄惊火建章。烟尘昏象魏，行在隔巴梁。 
<br>红粟填郿坞，青袍过寿阳。翦茅行殿湿，伐柏旧陵香。 
<br>黉室青衿尽，渠门火旆扬。云飞同去国，星散各殊方。 
<br>贱子悲穷辙，当年亦擅场。齑辛寻幼妇，醴酒忆先王。 
<br>圣域探姬孔，皇风乐禹汤。畏诛轻李喜，言命小臧仓。 
<br>折树休盘槊，沈钩且钓璜。鸿都问词客，他日莫相忘。
<br>
<br>
<br>
<br>&nbsp;&nbsp; 卷672_50 【奉使岐下闻唐弘夫行军为贼所擒，伤而有作】唐彦谦 
<br>
<br>报国捐躯实壮夫，楚囚垂欲复神都。云台画像皆何者， 
<br>青史书名或不孤。散卒半随袁校尉，寡妻休问辟司徒。 
<br>闻君败绩无归计，气激星辰坐向隅。
<br>
<br>
<br>
<br>&nbsp;&nbsp; 卷672_51 【咸通中始闻褚河南归葬阳翟是岁上平徐方…成二十韵】唐彦谦 
<br>
<br>册府藏馀烈，皇纲正本朝。不听还笏谏，几覆缀旒祧。 
<br>咫尺言终直，怆惶道已消。泪心传位日，挥涕授遗朝。 
<br>飞燕潜来赵，黄龙岂见谯。既迷秦帝鹿，难问贾生雕。 
<br>穆卜缄縢秘，金根辙迹遥。北军那夺印，东海漫难桥。 
<br>罗织黄门讼，笙簧白骨销。炎方无信息，丹旐竟沦漂。 
<br>邂逅江鱼食，凄凉楚客招。文忠徒谥议，子卯但箫韶。 
<br>未见公侯复，寻伤嗣续凋。流年随水逝，高谊薄层霄。 
<br>柱石林公远，缣缃故国饶。奇踪天骥活，遗轴锦鸾翘。 
<br>近者淮夷戮，前年归马调。始闻移北葬，兼议荫山苗。 
<br>圣泽覃将溥，贞魂喜定飘。异时穷巷客，怀古漫成谣。
<br>
<br>
<br>
<br>&nbsp;&nbsp; 卷672_52 【岐王宅】唐彦谦 
<br>
<br>朱邸平台隔禁闱，贵游陈迹尚依稀。云低雍畤祈年去， 
<br>雨细长杨纵猎归。申白宾朋传道义，应刘文彩寄音徽。 
<br>承平旧物惟君尽，犹写雕鞍伴六飞。
<br>
<br>
<br>
<br>&nbsp;&nbsp; 卷672_53 【东韦曲野思】唐彦谦 
<br>
<br>淡雾轻云匝四垂，绿塘秋望独颦眉。野莲随水无人见， 
<br>寒鹭窥鱼共影知。九陌要津劳目击，五湖闲梦诱心期。 
<br>孤灯夜夜愁欹枕，一觉沧洲似昔时。
<br>
<br>
<br>
<br>&nbsp;&nbsp; 卷672_54 【上巳（一作上巳日寄韩公）】唐彦谦 
<br>
<br>上巳接寒食，莺花寥落晨。微微泼火雨，草草踏青人。 
<br>凉似三秋景，清无九陌尘。与余同病者，对此合伤神。
<br>
<br>
<br>
<br>&nbsp;&nbsp; 卷672_55 【移莎】唐彦谦 
<br>
<br>移从杜城曲，置在小斋东。正是高秋里，仍兼细雨中。 
<br>结根方迸竹，疏荫托高桐。苒苒齐芳草，飘飘笑断蓬。 
<br>片时留静者，一夜响鸣蛩。野露通宵滴，溪烟尽日蒙。 
<br>试才卑庾薤，求味笑周菘。只此霜栽好，他时赠伯翁。
<br>
<br>
<br>
<br>&nbsp;&nbsp; 卷672_56 【西明寺威公盆池新稻】唐彦谦 
<br>
<br>为笑江南种稻时，露蝉鸣后雨霏霏。莲盆积润分畦小， 
<br>藻井垂阴擢秀稀。得地又生金象界，结根仍对水田衣。 
<br>支公尚有三吴思，更使幽人忆钓矶。
<br>
<br>
<br>
<br>&nbsp;&nbsp; 卷672_57 【红叶】唐彦谦 
<br>
<br>无处不飘扬，高楼临道旁。素娥前夕月，青女夜来霜。 
<br>宿雨随时润，秋晴著物光。幽怀长若此，病眼更相妨。 
<br>蜀纸裁深色，燕脂落靓妆。低丛侵小阁，倒影入回塘。 
<br>谢脁留霞绮，甘宁弃锦张。何人休远道，是处有斜阳。 
<br>薜荔垂书幌，梧桐坠井床。晚风生旅馆，寒籁近僧房。 
<br>桂绿明淮甸，枫丹照楚乡。雁疏临鄠杜，蝉急傍潇湘。 
<br>树异桓宣武，园非顾辟疆。茂陵愁卧客，不自保危肠。
<br>
<br>
<br>
<br>&nbsp;&nbsp; 卷672_58 【鸂鶒】唐彦谦 
<br>
<br>一宿南塘烟雨时，好风摇动绿波微。惊离晓岸冲花去， 
<br>暖下春汀照影飞。华屋撚弦弹鼓舞，绮窗含笔澹毛衣。 
<br>画屏见后长回首，争得雕笼莫放归。
<br>
<br>
<br>
<br>&nbsp;&nbsp; 卷672_59 【萤】唐彦谦 
<br>
<br>日下芜城莽苍中，湿萤撩乱起衰丛。寒烟陈后长门闭， 
<br>夜雨隋家旧苑空。星散欲陵前槛月，影低如试北窗风。 
<br>羁人此夕方愁绪，心似寒灰首似蓬。
<br>
<br>
<br>
<br>&nbsp;&nbsp; 卷672_60 【夜蝉】唐彦谦 
<br>
<br>翠竹高梧夹后溪，劲风危露雨凄凄。那知北牖残灯暗， 
<br>又送西楼片月低。清夜更长应未已，远烟寻断莫频嘶。 
<br>羁人此夕如三岁，不整寒衾待曙鸡。
<br>
<br>
<br>
<br>&nbsp;&nbsp; 卷672_61 【七夕】唐彦谦 
<br>
<br>露白风清夜向晨，小星垂佩月埋轮。绛河浪浅休相隔， 
<br>沧海波深尚作尘。天外凤凰何寂寞，世间乌鹊漫辛勤。 
<br>倚阑殿北斜楼上，多少通宵不寐人。
<br>
<br>
<br>
<br>&nbsp;&nbsp; 卷672_62 【中秋夜玩月】唐彦谦 
<br>
<br>一夜高楼万景奇，碧天无际水无涯。只留皎月当层汉， 
<br>并送浮云出四维。雾静不容玄豹隐，冰生惟恐夏虫疑。 
<br>坐来离思忧将晓，争得嫦娥仔细知。
<br>
<br>
<br>
<br>&nbsp;&nbsp; 卷672_63 【八月十六日夜月】唐彦谦 
<br>
<br>断肠佳赏固难期，昨夜销魂更不疑。丹桂影空蟾有露， 
<br>绿槐阴在鹊无枝。赖将吟咏聊惆怅，早是疏顽耐别离。 
<br>堪恨贾生曾恸哭，不缘清景为忧时。
<br>
<br>
<br>
<br>&nbsp;&nbsp; 卷672_64 【送韦向之睦州谒使君】唐彦谦 
<br>
<br>才子南游多远情，闲舟荡漾任春行。
<br>新安江上长如此，何似新安太守清。
<br>
<br>
<br>
<br>&nbsp;&nbsp; 卷672_65 【春残】唐彦谦 
<br>
<br>景为春时短，愁随别夜长。暂棋宁号隐，轻醉不成乡。 
<br>风雨曾通夕，莓苔有众芳。落花如便去，楼上即河梁。
<br>
<br>
<br>
<br>&nbsp;&nbsp; 卷672_66 【玫瑰】唐彦谦 
<br>
<br>麝炷腾清燎，鲛纱覆绿蒙。宫妆临晓日，锦段落东风。 
<br>无力春烟里，多愁暮雨中。不知何事意，深浅两般红。
<br>
<br>
<br>
<br>&nbsp;&nbsp; 卷672_67 【牡丹】唐彦谦 
<br>
<br>真宰多情巧思新，固将能事送残春。为云为雨徒虚语， 
<br>倾国倾城不在人。开日绮霞应失色，落时青帝合伤神。 
<br>嫦娥婺女曾相送，留下鸦黄作蕊尘。
<br>
<br>
<br>
<br>&nbsp;&nbsp; 卷672_68 【秋晚高楼】唐彦谦 
<br>
<br>松拂疏窗竹映阑，素琴幽怨不成弹。清宵霁极云离岫， 
<br>紫禁风高露满盘。晚蝶飘零惊宿雨，暮鸦凌乱报秋寒。 
<br>高楼瞪目归鸿远，如信嵇康欲画难。
<br>
<br>
<br>
<br>&nbsp;&nbsp; 卷672_69 【离鸾】唐彦谦 
<br>
<br>闻道离鸾思故乡，也知情愿嫁王昌。尘埃一别杨朱路， 
<br>风月三年宋玉墙。下疾不成双点泪，断多难到九回肠。 
<br>庭前佳树名栀子，试结同心寄谢娘。
<br>
<br>
<br>
<br>&nbsp;&nbsp; 卷672_70 【柳】唐彦谦 
<br>
<br>春思春愁一万枝，远村遥岸寄相思。西园有雨和苔长， 
<br>南内无人拂槛垂。游客寂寥缄远恨，暮莺啼叫惜芳时。 
<br>晚来飞絮如霜鬓，恐为多情管别离。
<br>
<br>
<br>
<br>&nbsp;&nbsp; 卷672_71 【春阴】唐彦谦 
<br>
<br>一寸回肠百虑侵，旅愁危涕两争禁。天涯已有销魂别， 
<br>楼上宁无拥鼻吟。感事不关河里笛，伤心应倍雍门琴。 
<br>春云更觉愁于我，闲盖低村作暝阴。
<br>
<br>
<br>
<br>&nbsp;&nbsp; 卷672_72 【春深独行马上有作】唐彦谦 
<br>
<br>日烈风高野草香，百花狼藉柳披猖。连天瑞霭千门远， 
<br>夹道新阴九陌长。众饮不欢逃席酒，独行无味放游缰。 
<br>年来与问闲游者，若个伤春向路旁。
<br>
<br>
<br>
<br>&nbsp;&nbsp; 卷672_73 【春雨】唐彦谦 
<br>
<br>绮陌夜来雨，春楼寒望迷。远容迎燕戏，乱响隔莺啼。 
<br>有恨开兰室，无言对李蹊。花欹浑拂槛，柳重欲垂堤。 
<br>灯檠昏鱼目，薰炉咽麝脐。别轻天北鹤，梦怯汝南鸡。 
<br>入户侵罗幌，捎檐润绣题。新丰树已失，长信草初齐。 
<br>乱蝶寒犹舞，惊乌暝不栖。庾郎盘马地，却怕有春泥。
<br>
<br>
<br>
<br>&nbsp;&nbsp; 卷672_74 【汉代】唐彦谦 
<br>
<br>汉代金为屋，吴宫绮作寮。艳词传静婉，新曲定妖娆。 
<br>箭响犹残梦，签声报早朝。鲜明临晓日，回转度春宵。 
<br>半袖笼清镜，前丝压翠翘。静多如有待，闲极似无憀。 
<br>梓泽花犹满，灵和柳未凋。障昏巫峡雨，屏掩浙江潮。 
<br>未信潘名岳，应疑史姓萧。漏因歌暂断，灯为雨频挑。 
<br>饮酒阑三雅，投壶赛百娇。钿蝉新翅重，金鸭旧香焦。 
<br>水净疑澄练，霞孤欲建标。别随秦柱促，愁为蜀弦么。 
<br>玄晏难瘳痹，临邛但发痟。联诗徵弱絮，思友咏甘蕉。 
<br>王氏怜诸谢，周郎定小乔。黼帏翘彩雉，波扇画文鳐。 
<br>荇密妨垂钓，荷欹欲度桥。不因衣带水，谁觉路迢迢。
<br>
<br>
<br>
<br>&nbsp;&nbsp; 卷672_75 【牡丹】唐彦谦 
<br>
<br>青帝于君事分偏，秾堆浮艳倚朱门。
<br>虽然占得笙歌地，将甚酬他雨露恩。
<br>
<br>
<br>
<br>&nbsp;&nbsp; 卷672_76 【湘妃庙】唐彦谦 
<br>
<br>刘表荒碑断水滨，庙前幽草闭残春。已将愁泪留斑竹， 
<br>又感悲风入白蘋。八族未来谁北拱，四凶犹在莫南巡。 
<br>九峰相似堪疑处，望见苍梧不见人。
<br>
<br>
<br>
<br>&nbsp;&nbsp; 卷672_77 【句】唐彦谦 
<br>
<br>独来成怅望，不去泥栏干。（惜花。见《诗人玉屑》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 卷673_1 【题甘露寺】周朴 
<br>
<br>层阁叠危壁，瑞因千古名。几连扬子路，独倚润州城。 
<br>云近衔江色，雕高背磬声。僧居上方久，端坐见营营。
<br>
<br>
<br>&nbsp;&nbsp; 卷673_2 【题玄公院】周朴 
<br>
<br>院深尘自外，如佛值玄公。常迹或非次，志门因得中。 
<br>衣巾离暑气，床榻向凉风。是事不逾分，只应明德同。
<br>
<br>
<br>
<br>&nbsp;&nbsp; 卷673_3 【福州东禅寺】周朴 
<br>
<br>瓯闽在郊外，师院号东禅。物得居来正，人经论后贤。 
<br>瓟槽柳塞马，盖地月支綖。鹳鹊尚巢顶，谁堪举世传。
<br>
<br>
<br>
<br>&nbsp;&nbsp; 卷673_4 【赠大沩和尚】周朴 
<br>
<br>大沩清复深，万象影沈沈。有客衣多毳，空门偈胜金。 
<br>王侯皆作礼，陆子只来吟。我问师心处，师言无处心。
<br>
<br>
<br>
<br>&nbsp;&nbsp; 卷673_5 【秋夜不寐寄崔温进士】周朴 
<br>
<br>愁多难得寐，展转读书床。不是旅人病，岂知秋夜长。 
<br>归乡凭远梦，无梦更思乡。枕上移窗月，分明是泪光。
<br>
<br>
<br>
<br>&nbsp;&nbsp; 卷673_6 【春中途中寄南巴崔使君】周朴 
<br>
<br>旅人游汲汲，春气又融融。农事蛙声里，归程草色中。 
<br>独惭出谷雨，未变暖天风。子玉和予去，应怜恨不穷。
<br>
<br>
<br>
<br>&nbsp;&nbsp; 卷673_7 【寄处士方干】周朴 
<br>
<br>桐庐江水闲，终日对柴关。因想别离处，不知多少山。 
<br>钓舟春岸泊，庭树晓莺还。莫便求栖隐，桂枝堪恨颜。
<br>
<br>
<br>
<br>&nbsp;&nbsp; 卷673_8 【寄塞北张符】周朴 
<br>
<br>陇树塞风吹，辽城角几枝。霜凝无暂歇，君貌莫应衰。 
<br>万里平沙际，一行边雁移。那堪朔烟起，家信正相离。
<br>
<br>
<br>
<br>&nbsp;&nbsp; 卷673_9 【次梧州却寄永州使君】周朴 
<br>
<br>随风身不定，今夜在苍梧。客泪有时有，猿声无处无。 
<br>潮添瘴海阔，烟拂粤山孤。却忆零陵住，吟诗半玉壶。
<br>
<br>
<br>
<br>&nbsp;&nbsp; 卷673_10 【赠念经僧】周朴 
<br>
<br>庵前古折碑，夜静念经时。月皎海霞散，露浓山草垂。 
<br>鬼闻抛故冢，禽听离寒枝。想得天花坠，馨香拂白眉。
<br>
<br>
<br>
<br>&nbsp;&nbsp; 卷673_11 【董岭水】周朴 
<br>
<br>湖州安吉县，门与白云齐。禹力不到处，河声流向西。 
<br>去衙山色远，近水月光低。中有高人在，沙中曳杖藜。
<br>
<br>
<br>
<br>&nbsp;&nbsp; 卷673_12 【早春】周朴 
<br>
<br>良夜岁应足，严风为变春。遍回寒作暖，通改旧成新。 
<br>秀树因馨雨，融冰雨泛蘋。韶光不偏党，积渐煦疲民。
<br>
<br>
<br>
<br>&nbsp;&nbsp; 卷673_13 【秋深（一作塞上行）】周朴 
<br>
<br>柳色尚沈沈，风吹秋更深。山河空远道，乡国自鸣砧。 
<br>巷有千家月，人无万里心。长城哭崩后，寂绝至如今。
<br>
<br>
<br>
<br>&nbsp;&nbsp; 卷673_14 【赠双峰山和尚】周朴 
<br>
<br>峨峨双髻山，瀑布泻云间。尘世自疑水，禅门长去关。 
<br>茯神松不异，藏宝石俱闲。向此师清业，如何方可攀。
<br>
<br>
<br>
<br>&nbsp;&nbsp; 卷673_15 【赠无了禅师】周朴 
<br>
<br>不学世所惜，是何无了公。灵匡虚院外，虎迹乱山中。 
<br>昼夜必连去，古今争敢同。禅情岂堪问，问答更无穷。
<br>
<br>
<br>
<br>&nbsp;&nbsp; 卷673_16 【王霸坛】周朴 
<br>
<br>王君上升处，信首古居前。皂树即须朽，白龟应亦全。 
<br>云间犹一日，尘里已千年。碧色坛如黛，时人谁可仙。
<br>
<br>
<br>
<br>&nbsp;&nbsp; 卷673_17 【送梁道士】周朴 
<br>
<br>旧居桐柏观，归去爱安闲。倒树造新屋，化人修古坛。 
<br>晚花霜后落，山雨夜深寒。应有同溪客，相寻学炼丹。
<br>
<br>
<br>
<br>&nbsp;&nbsp; 卷673_18 【边思】周朴 
<br>
<br>年高来远戍，白首罢干戎。夜色蓟门火，秋声边塞风。 
<br>碛浮悲老马，月满引新弓。百战阴山去，唯添上将雄。
<br>
<br>
<br>
<br>&nbsp;&nbsp; 卷673_19 【哭陈庾】周朴 
<br>
<br>系马向山立，一杯聊奠君。野烟孤客路，寒草故人坟。 
<br>琴韵归流水，诗情寄白云。日斜休哭后，松韵不堪闻。
<br>
<br>
<br>
<br>&nbsp;&nbsp; 卷673_20 【宿玉泉寺】周朴 
<br>
<br>野寺度残夏，空房欲暮时。夜听猿不睡，秋思客先知。 
<br>竹迥烟生薄，山高月上迟。又登尘路去，难与老僧期。
<br>
<br>
<br>
<br>&nbsp;&nbsp; 卷673_21 【题赤城中岩寺】周朴 
<br>
<br>浮世师休话，晋时灯照岩。禽飞穿静户，藤结入高杉。 
<br>存没诗千首，废兴经数函。谁知将俗耳，来此避嚣谗。
<br>
<br>
<br>
<br>&nbsp;&nbsp; 卷673_22 【塞上行】周朴 
<br>
<br>秦筑长城在，连云碛气侵。风吹边草急，角绝塞鸿沈。 
<br>世世征人往，年年战骨深。辽天望乡者，回首尽沾襟。
<br>
<br>
<br>
<br>&nbsp;&nbsp; 卷673_23 【玉泉寺】周朴 
<br>
<br>寺还名玉泉，澄水亦遭贤。物尚犹如此，人争合偶然。 
<br>溪流云断外，山峻鸟飞还。初日长廊下，高僧正坐禅。
<br>
<br>
<br>
<br>&nbsp;&nbsp; 卷673_24 【春宫怨（一作杜荀鹤诗）】周朴 
<br>
<br>早被婵娟误，欲妆临镜慵。承恩不在貌，教妾若为容。 
<br>风暖鸟声碎，日高花影重。年年越溪女，相忆采芙蓉。
<br>
<br>
<br>
<br>&nbsp;&nbsp; 卷673_25 【宿刘温书斋】周朴 
<br>
<br>不掩盈窗日，天然格调高。凉风移蟋蟀，落叶在离骚。 
<br>回笔挑灯烬，悬图见海潮。因论三国志，空载几英豪。
<br>
<br>
<br>
<br>&nbsp;&nbsp; 卷673_26 【登福州南涧寺】周朴 
<br>
<br>万里重山绕福州，南横一道见溪流。天边飞鸟东西没， 
<br>尘里行人早晚休。晓日青山当大海，连云古堑对高楼。 
<br>那堪望断他乡目，只此萧条自白头。
<br>
<br>
<br>
<br>&nbsp;&nbsp; 卷673_27 【望中怀古】周朴 
<br>
<br>齐心楼上望浮云，万古千秋空姓名。尧水永销天际去， 
<br>姬风一变世间平。高踪尽共烟霞在，大道长将日月明。 
<br>从此安然寰海内，后来无复谩相倾。
<br>
<br>
<br>
<br>&nbsp;&nbsp; 卷673_28 【升山寺】周朴 
<br>
<br>升山自古道飞来，此是神功不可猜。气色虽然离禹穴， 
<br>峰峦犹自接天台。岩边折树泉冲落，顶上浮云日照开。 
<br>南望闽城尘世界，千秋万古卷尘埃。
<br>
<br>
<br>
<br>&nbsp;&nbsp; 卷673_29 【哭李端】周朴 
<br>
<br>三年剪拂感知音，哭向青山永夜心。竹在晓烟孤凤去， 
<br>剑荒秋水一龙沈。新坟日落松声小，旧色春残草色深。 
<br>不及此时亲执绋，石门遥想泪沾襟。
<br>
<br>
<br>
<br>&nbsp;&nbsp; 卷673_30 【福州神光寺塔】周朴 
<br>
<br>良匠用材为塔了，神光寺更得高名。风云会处千寻出， 
<br>日月中时八面明。海水旋流倭国野，天文方戴福州城。 
<br>相轮顶上望浮世，尘里人心应总平。
<br>
<br>
<br>
<br>&nbsp;&nbsp; 卷673_31 【福州开元寺塔】周朴 
<br>
<br>开元寺里七重塔，遥对方山影拟齐。杂俗人看离世界， 
<br>孤高僧上觉天低。唯堪片片紫霞映，不与濛濛白雾迷。 
<br>心若无私罗汉在，参差免向日虹西。
<br>
<br>
<br>
<br>&nbsp;&nbsp; 卷673_32 【春日秦国怀古】周朴 
<br>
<br>荒郊一望欲消魂，泾水萦纡傍远村。牛马放多春草尽， 
<br>原田耕破古碑存。云和积雪苍山晚，烟伴残阳绿树昏。 
<br>数里黄沙行客路，不堪回首思秦原。
<br>
<br>
<br>
<br>&nbsp;&nbsp; 卷673_33 【春日游北园寄韩侍郎】周朴 
<br>
<br>灼灼春园晚色分，露珠千点映寒云。多情舞蝶穿花去， 
<br>解语流莺隔水闻。冷酒杯中宜泛滟，暖风林下自氛氲。 
<br>仙桃不肯全开拆，应借馀芳待使君。
<br>
<br>
<br>
<br>&nbsp;&nbsp; 卷673_34 【喜贺拔先辈衡阳除正字】周朴 
<br>
<br>黄纸晴空坠一缄，圣朝恩泽洗冤谗。李膺门客为闲客， 
<br>梅福官衔改旧衔。名自石渠书典籍，香从芸阁著衣衫。 
<br>寰中不用忧天旱，霖雨看看属傅岩。
<br>
<br>
<br>
<br>&nbsp;&nbsp; 卷673_35 【客州赁居寄萧郎中】周朴 
<br>
<br>松店茅轩向水开，东头舍赁一裴徊。窗吟苦为秋江静， 
<br>枕梦惊因晓角催。邻舍见愁赊酒与，主人知去索钱来。 
<br>眼看白笔为霖雨，肯使红鳞便曝腮。
<br>
<br>
<br>
<br>&nbsp;&nbsp; 卷673_36 【赠李裕先辈】周朴 
<br>
<br>晓擎弓箭入初场，一发曾穿百步杨。仙籍旧题前进士， 
<br>圣朝新奏校书郎。马疑金马门前马，香认芸香阁上香。 
<br>闲伴李膺红烛下，慢吟丝竹浅飞觞。
<br>
<br>
<br>
<br>&nbsp;&nbsp; 卷673_37 【桐柏观】周朴 
<br>
<br>东南一境清心目，有此千峰插翠微。人在下方冲月上， 
<br>鹤从高处破烟飞。岩深水落寒侵骨，门静花开色照衣。 
<br>欲识蓬莱今便是，更于何处学忘机。
<br>
<br>
<br>
<br>&nbsp;&nbsp; 卷673_38 【塞上】周朴 
<br>
<br>受降城必破，回落陇头移。蕃道北海北，谋生今始知。
<br>
<br>
<br>
<br>&nbsp;&nbsp; 卷673_39 【塞上曲】周朴 
<br>
<br>一阵风来一阵砂，有人行处没人家。
<br>黄河九曲冰先合，紫塞三春不见花。
<br>
<br>
<br>
<br>&nbsp;&nbsp; 卷673_40 【塞下曲】周朴 
<br>
<br>石国胡儿向碛东，爱吹横笛引秋风。
<br>夜来云雨皆飞尽，月照平沙万里空。
<br>
<br>
<br>
<br>&nbsp;&nbsp; 卷673_41 【咏猿】周朴 
<br>
<br>生在巫山更向西，不知何事到巴溪。
<br>中宵为忆秋云伴，遥隔朱门向月啼。
<br>
<br>
<br>
<br>&nbsp;&nbsp; 卷673_42 【桃花】周朴 
<br>
<br>桃花春色暖先开，明媚谁人不看来。
<br>可惜狂风吹落后，殷红片片点莓苔。
<br>
<br>
<br>
<br>&nbsp;&nbsp; 卷673_43 【薛老峰】周朴 
<br>
<br>薛老峰头三个字，须知此与石齐生。
<br>直教截断苍苔色，浮世人侪眼始明。
<br>
<br>
<br>
<br>&nbsp;&nbsp; 卷673_44 【吊李群玉】周朴 
<br>
<br>群玉诗名冠李唐，投诗换得校书郎。
<br>吟魂醉魄知何处，空有幽兰隔岸香。
<br>
<br>
<br>
<br>&nbsp;&nbsp; 卷673_45 【无等岩】周朴 
<br>
<br>建造上方藤影里，高僧往往似天台。
<br>不知名树檐前长，曾问道人岩下来。
<br>
<br>
<br>
<br>&nbsp;&nbsp; 卷673_46 【句】周朴 
<br>
<br>古陵寒雨集，高鸟夕阳明。
<br>
<br>高情千里外，长啸一声初。（以上见张为《主客图》）
<br>
<br>月离山一丈，风吹花数苞。（见《吟窗杂录》）
<br>
<br>晓来山鸟闹，雨过杏花稀。（见《优古堂诗话》）
<br>
<br>曲渚回湾锁钓舟。
<br>
<br>平潮晚影沈清底，远岳危栏等翠尖。（上见《海录碎事》）
<br>
<br>白日才离沧海底，清光先照户窗前。（灵岩广化寺， 
<br>见《闽志》）
<br>
<br>连云天堑有山色，极目海门无雁行。
<br>
<br>可怜黄雀衔将去，从此庄周梦不成。（《咏蝶》。 
<br>见《泉州志》）
<br>
<br>禅是大沩诗是朴，大唐天子只三人。（《赠大沩》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷674_1 【感兴】郑谷 
<br>
<br>禾黍不阳艳，竞栽桃李春。翻令力耕者，半作卖花人。
<br>
<br>
<br>&nbsp;&nbsp; 卷674_2 【望湘亭】郑谷 
<br>
<br>湘水似伊水，湘人非故人。登临独无语，风柳自摇春。
<br>
<br>
<br>
<br>&nbsp;&nbsp; 卷674_3 【采桑】郑谷 
<br>
<br>晓陌携笼去，桑林路隔淮。何如斗百草，赌取凤凰钗。
<br>
<br>
<br>
<br>&nbsp;&nbsp; 卷674_4 【闷题】郑谷 
<br>
<br>落第春相困，无心惜落花。荆山归不得，归得亦无家。
<br>
<br>
<br>
<br>&nbsp;&nbsp; 卷674_5 【中台五题·乳毛松】郑谷 
<br>
<br>松格一何高，何人号乳毛。霜天寓直夜，愧尔伴闲曹。
<br>
<br>
<br>
<br>&nbsp;&nbsp; 卷674_6 【中台五题·樗里子墓】郑谷 
<br>
<br>贤人骨已销，墓树几荣凋。正直魂如在，斋心愿一招。
<br>
<br>
<br>
<br>&nbsp;&nbsp; 卷674_7 【中台五题·牡丹】郑谷 
<br>
<br>乱前看不足，乱后眼偏明。却得蓬蒿力，遮藏见太平。
<br>
<br>
<br>
<br>&nbsp;&nbsp; 卷674_8 【中台五题·玉蕊（乱前唐昌观玉蕊最盛）】郑谷 
<br>
<br>唐昌树已荒，天意眷文昌。晓入微风起，春时雪满墙。
<br>
<br>
<br>
<br>&nbsp;&nbsp; 卷674_9 【中台五题·石柱（外祖在南宫，七转名曹，镌记皆在）】郑谷 
<br>
<br>暴乱免遗折，森罗贤达名。末郎何所取，叨继外门荣。
<br>
<br>
<br>
<br>&nbsp;&nbsp; 卷674_10 【别同志】郑谷 
<br>
<br>所立共寒苦，平生同与游。相看临远水，独自上孤舟。 
<br>天淡沧浪晚，风悲兰杜秋。前程吟此景，为子上高楼。
<br>
<br>
<br>
<br>&nbsp;&nbsp; 卷674_11 【送进士卢棨东归】郑谷 
<br>
<br>灞岸草萋萋，离觞我独携。流年俱老大，失意又东西。 
<br>晓楚山云满，春吴水树低。到家梅雨歇，犹有子规啼。
<br>
<br>
<br>
<br>&nbsp;&nbsp; 卷674_12 【从叔郎中諴辍自秋曹分符安陆属群盗倡炽流毒…因有寄献】郑谷 
<br>
<br>华省称前任，何惭削一麾。沧洲失孤垒，白发出重围。 
<br>苦节翻多难，空山自喜归。悠悠清汉上，渔者日相依。
<br>
<br>
<br>
<br>&nbsp;&nbsp; 卷674_13 【送徐涣端公南归】郑谷 
<br>
<br>青衿离白社，朱绶始言归。此去应多羡，初心尽不违。 
<br>江帆和日落，越鸟近乡飞。一路春风里，杨花雪满衣。
<br>
<br>
<br>
<br>&nbsp;&nbsp; 卷674_14 【送祠部曹郎中邺出守洋州】郑谷 
<br>
<br>为儒欣出守，上路亦戎装。旧制诗多讽，分忧俗必康。 
<br>开怀江稻熟，寄信露橙香。郡阁清吟夜，寒星识望郎。
<br>
<br>
<br>
<br>&nbsp;&nbsp; 卷674_15 【送进士许彬】郑谷 
<br>
<br>泗上未休兵，壶关事可惊。流年催我老，远道念君行。 
<br>残雪临晴水，寒梅发故城。何当食新稻，岁稔又时平。
<br>
<br>
<br>
<br>&nbsp;&nbsp; 卷674_16 【次韵和王驾校书结绶见寄之什】郑谷 
<br>
<br>直应归谏署，方肯别山村。勤苦常同业，孤单共感恩。 
<br>醉披仙鹤氅，吟扣野僧门。梦见君高趣，天凉自灌园。
<br>
<br>
<br>
<br>&nbsp;&nbsp; 卷674_17 【秘阁伴直】郑谷 
<br>
<br>秘阁锁书深，墙南列晚岑。吏人同野鹿，庭木似山林。 
<br>浅井寒芜入，回廊叠藓侵。闲看薛稷鹤，共起五湖心。
<br>
<br>
<br>
<br>&nbsp;&nbsp; 卷674_18 【送太学颜明经及第东归】郑谷 
<br>
<br>平楚干戈后，田园失耦耕。艰难登一第，离乱省诸兄。 
<br>树没春江涨，人繁野渡晴。闲来思学馆，犹梦雪窗明。
<br>
<br>
<br>
<br>&nbsp;&nbsp; 卷674_19 【送进士赵能卿下第南归】郑谷 
<br>
<br>不归何慰亲，归去旧风尘。洒泪惭关吏，无言对越人。 
<br>远帆花月夜，微岸水天春。莫便随渔钓，平生已苦辛。
<br>
<br>
<br>
<br>&nbsp;&nbsp; 卷674_20 【送人游边】郑谷 
<br>
<br>春亦怯边游，此行风正秋。别离逢雨夜，道路向云州。 
<br>碛树藏城近，沙河漾日流。将军方破虏，莫惜献良筹。
<br>
<br>
<br>
<br>&nbsp;&nbsp; 卷674_21 【送人之九江谒郡侯苗员外绅】郑谷 
<br>
<br>泽国寻知己，南浮不偶游。湓城分楚塞，庐岳对江州。 
<br>晓饭临孤屿，春帆入乱流。双旌相望处，月白庾公楼。
<br>
<br>
<br>
<br>&nbsp;&nbsp; 卷674_22 【送许棠先辈之官泾县】郑谷 
<br>
<br>白头新作尉，县在故山中。高第能卑宦，前贤尚此风。 
<br>芜湖春荡漾，梅雨昼溟濛。佐理人安后，篇章莫废功。
<br>
<br>
<br>
<br>&nbsp;&nbsp; 卷674_23 【送司封从叔员外徼赴华州裴尚书均辟】郑谷 
<br>
<br>如何抛锦帐，莲府对莲峰。旧有云霞约，暂留鹓鹭踪。 
<br>敷溪秋雪岸，树谷夕阳钟。尽入新吟境，归朝兴莫慵。
<br>
<br>
<br>
<br>&nbsp;&nbsp; 卷674_24 【送京参翁先辈归闽中】郑谷 
<br>
<br>解印东归去，人情此际多。名高五七字，道胜两重科。 
<br>宿馆明寒烧，吟船兀夜波。家山春更好，越鸟在庭柯。
<br>
<br>
<br>
<br>&nbsp;&nbsp; 卷674_25 【赠别】郑谷 
<br>
<br>南游曾共游，相别倍相留。行色回灯晓，离声满竹秋。 
<br>稳眠彭蠡浪，好醉岳阳楼。明日逢佳景，为君成白头。
<br>
<br>
<br>
<br>&nbsp;&nbsp; 卷674_26 【南游】郑谷 
<br>
<br>凄凉怀古意，湘浦吊灵均。故国经新岁，扁舟寄病身。 
<br>山城多晓瘴，泽国少晴春。渐远无相识，青梅独向人。
<br>
<br>
<br>
<br>&nbsp;&nbsp; 卷674_27 【巴賨旅寓寄朝中从叔】郑谷 
<br>
<br>惊秋思浩然，信美向巴天。独倚临江树，初闻落日蝉。 
<br>哀荣悲往事，漂泊念多年。未便甘休去，吾宗尽见怜。
<br>
<br>
<br>
<br>&nbsp;&nbsp; 卷674_28 【寄司勋张员外学士】郑谷 
<br>
<br>平昔偏知我，司勋张外郎。昨来闻俶扰，忧甚欲颠狂。 
<br>烟暝搔愁鬓，春阴赖酒乡。江楼倚不得，横笛数声长。
<br>
<br>
<br>
<br>&nbsp;&nbsp; 卷674_29 【寄边上从事】郑谷 
<br>
<br>男儿怀壮节，何不事嫖姚。高叠观诸寨，全师护大朝。 
<br>浅山寒放马，乱火夜防苗。下第春愁甚，劳君远见招。
<br>
<br>
<br>
<br>&nbsp;&nbsp; 卷674_30 【寄左省韦起居序】郑谷 
<br>
<br>风神何蕴藉，张绪正当年。端简炉香里，濡毫洞案边。 
<br>饰装无雨备，著述减春眠。旦夕应弥入，银台晓候宣。
<br>
<br>
<br>
<br>&nbsp;&nbsp; 卷674_31 【寄赠蓝田韦少府先辈】郑谷 
<br>
<br>王畿第一县，县尉是词人。馆殿非初意，图书是旧贫。 
<br>斫冰泉窦响，赛雪庙松春。自此升通籍，清华日近身。
<br>
<br>
<br>
<br>&nbsp;&nbsp; 卷674_32 【寄怀元秀上人】郑谷 
<br>
<br>悠悠干禄利，草草废渔樵。身世堪惆怅，风骚颇寂寥。 
<br>高秋期野步，积雨放趋朝。得句如相忆，莎斋且见招。
<br>
<br>
<br>
<br>&nbsp;&nbsp; 卷674_33 【赠圆昉公（昉，蜀僧。僖宗幸蜀，昉坚免紫衣）】郑谷 
<br>
<br>天阶让紫衣，冷格鹤犹卑。道胜嫌名出，身闲觉老迟。 
<br>晚香延宿火，寒磬度高枝。长说长松寺，他年与我期。
<br>
<br>
<br>
<br>&nbsp;&nbsp; 卷674_34 【寄题方干处士】郑谷 
<br>
<br>山雪照湖水，漾舟湖畔归。松篁调远籁，台榭发清辉。 
<br>野岫分闲径，渔家并掩扉。暮年诗力在，新句更幽微。
<br>
<br>
<br>
<br>&nbsp;&nbsp; 卷674_35 【寄献湖州从叔员外】郑谷 
<br>
<br>顾渚山边郡，溪将罨画通。远看城郭里，全在水云中。 
<br>西阁归何晚，东吴兴未穷。茶香紫笋露，洲回白蘋风。 
<br>歌缓眉低翠，杯明蜡翦红。政成寻往事，辍棹问渔翁。
<br>
<br>
<br>
<br>&nbsp;&nbsp; 卷674_36 【访姨兄王斌渭口别墅】郑谷 
<br>
<br>枯桑河上村，寥落旧田园。少小曾来此，悲凉不可言。 
<br>访邻多指冢，问路半移原。久歉家僮散，初晴野荠繁。 
<br>客帆悬极浦，渔网晒危轩。苦涩诗盈箧，荒唐酒满尊。 
<br>高枝霜果在，幽渚暝禽喧。远霭笼樵响，微烟起烧痕。 
<br>哀荣孤族分，感激外兄恩。三宿忘归去，圭峰恰对门。
<br>
<br>
<br>
<br>&nbsp;&nbsp; 卷674_37 【放朝偶作】郑谷 
<br>
<br>寒极放朝天，欣闻半夜宣。时安逢密雪，日晏得高眠。 
<br>拥褐同休假，吟诗贺有年。坐来幽兴在，松亚小窗前。
<br>
<br>
<br>
<br>&nbsp;&nbsp; 卷674_38 【顺动后蓝田偶作（时丙辰初夏月）】郑谷 
<br>
<br>小谏升中谏，三年侍玉除。且言无所补，浩叹欲何如。 
<br>宫阙飞灰烬，嫔嫱落里闾。蓝峰秋更碧，沾洒望銮舆。
<br>
<br>
<br>
<br>&nbsp;&nbsp; 卷674_39 【府中寓止寄赵大谏】郑谷 
<br>
<br>老作含香客，贫无僦舍钱。神州容寄迹，大尹是同年。 
<br>密迩都忘倦，乖慵益见怜。雪风花月好，中夜便招延。
<br>
<br>
<br>
<br>&nbsp;&nbsp; 卷674_40 【峡中寓止二首】郑谷 
<br>
<br>荆州未解围，小县结茅茨。强对官人笑，甘为野鹤欺。 
<br>江春铺网阔，市晚鬻蔬迟。子美犹如此，翻然不敢悲。
<br>
<br>传闻殊不定，銮辂几时还。俗易无常性，江清见老颜。 
<br>夜船归草市，春步上茶山。寨将来相问，儿童竞启关。
<br>
<br>
<br>
<br>&nbsp;&nbsp; 卷674_41 【颜惠詹事即孤侄舅氏谪官黔巫舟中相遇怆然有寄】郑谷 
<br>
<br>犹子在天末，念渠怀渭阳。巴山偶会遇，江浦共悲凉。 
<br>谪宦君何远，穷游我自强。瘴村三月暮，雨熟野梅黄。
<br>
<br>
<br>
<br>&nbsp;&nbsp; 卷674_42 【访题进士孙秦延福南街居】郑谷 
<br>
<br>多病久离索，相寻聊解颜。短墙通御水，疏树出南山。 
<br>岁月何难老，园林未得还。无门共荣达，孤坐却如闲。
<br>
<br>
<br>
<br>&nbsp;&nbsp; 卷674_43 【访题进士张乔延兴门外所居】郑谷 
<br>
<br>平生苦节同，旦夕会原东。掩卷斜阳里，看山落木中。 
<br>星霜今欲老，江海业全空。近日文场内，因君起古风。
<br>
<br>
<br>
<br>&nbsp;&nbsp; 卷674_44 【寄南浦谪官】郑谷 
<br>
<br>多才翻得罪，天末抱穷忧。白首为迁客，青山绕万州。 
<br>醉欹梅障晓，歌厌竹枝秋。望阙怀乡泪，荆江水共流。
<br>
<br>
<br>
<br>&nbsp;&nbsp; 卷674_45 【李夷遇侍御久滞水乡因抒寄怀】郑谷 
<br>
<br>簪豸年何久，悬帆兴甚长。江流爱吴越，诗格愈齐梁。 
<br>竹寺晴吟远，兰洲晚泊香。高闲徒自任，华省待为郎。
<br>
<br>
<br>
<br>&nbsp;&nbsp; 卷674_46 【寄膳部李郎中昌符】郑谷 
<br>
<br>鄠郊陪野步，早岁偶因诗。自后吟新句，长愁减旧知。 
<br>静灯微落烬，寒砚旋生澌。夜夜冥搜苦，那能鬓不衰。
<br>
<br>
<br>
<br>&nbsp;&nbsp; 卷674_47 【寄前水部贾员外嵩】郑谷 
<br>
<br>谢病别文昌，仙舟向越乡。贵为金马客，雅称水曹郎。 
<br>白鹭同孤洁，清波共渺茫。相如词赋外，骚雅趣何长。
<br>
<br>
<br>
<br>&nbsp;&nbsp; 卷674_48 【寄棋客】郑谷 
<br>
<br>松窗楸局稳，相顾思皆凝。几局赌山果，一先饶海僧。 
<br>覆图闻夜雨，下子对秋灯。何日无羁束，期君向杜陵。
<br>
<br>
<br>
<br>&nbsp;&nbsp; 卷674_49 【闻进士许彬罢举归睦州怅然怀寄】郑谷 
<br>
<br>桐庐归旧庐，垂老复樵渔。吾子虽言命，乡人懒读书。 
<br>烟舟撑晚浦，雨屐剪春蔬。异代名方振，哀吟莫废初。
<br>
<br>
<br>
<br>&nbsp;&nbsp; 卷674_50 【长安夜坐寄怀湖外嵇处士】郑谷 
<br>
<br>万里念江海，浩然天地秋。风高群木落，夜久数星流。 
<br>钟绝分宫漏，萤微隔御沟。遥思洞庭上，苇露滴渔舟。
<br>
<br>
<br>
<br>&nbsp;&nbsp; 卷674_51 【赠文士王雄】郑谷 
<br>
<br>知己竟何人，哀君尚苦辛。图书长在手，文学老于身。 
<br>公道天难废，贞姿世任嗔。小斋松菊静，愿卜子为邻。
<br>
<br>
<br>
<br>&nbsp;&nbsp; 卷674_52 【赠富平李宰】郑谷 
<br>
<br>夫君清且贫，琴鹤最相亲。简肃诸曹事，安闲一境人。 
<br>陵山云里拜，渠路雨中巡。易得连宵醉，千缸石冻春。
<br>
<br>
<br>
<br>&nbsp;&nbsp; 卷674_53 【赠尚颜上人】郑谷 
<br>
<br>相寻喜可知，放锡便论诗。酷爱山兼水，唯应我与师。 
<br>风雷吟不觉，猿鹤老为期。近辈推栖白，其如趣向卑。
<br>
<br>
<br>
<br>&nbsp;&nbsp; 卷674_54 【赠泗口苗居士】郑谷 
<br>
<br>岁晏乐园林，维摩契道心。江云寒不散，庭雪夜方深。 
<br>酒劝渔人饮，诗怜稚子吟。四郊多垒日，勉我舍朝簪。
<br>
<br>
<br>
<br>&nbsp;&nbsp; 卷674_55 【梁烛处士辞金陵，相国杜公归旧山，因以寄赠】郑谷 
<br>
<br>相庭留不得，江野有苔矶。两浙寻山遍，孤舟载鹤归。 
<br>世间书读尽，云外客来稀。谏署搜贤急，应难惜布衣。
<br>
<br>
<br>
<br>&nbsp;&nbsp; 卷674_56 【哭建州李员外频】郑谷 
<br>
<br>令终归故里，末岁道如初。旧友谁为志，清风岂易书。 
<br>雨坟生野蕨，乡奠钓江鱼。独夜吟还泣，前年伴直庐。
<br>
<br>
<br>
<br>&nbsp;&nbsp; 卷674_57 【哭进士李洞二首】郑谷 
<br>
<br>所惜绝吟声，不悲君不荣。李端终薄宦，贾岛得高名。 
<br>旅葬新坟小，遗孤远俗轻。犹疑随计晚，昨夜草虫鸣。
<br>
<br>自闻东蜀病，唯我独关情。若近长江死，想君胜在生。 
<br>瘴蒸丹旐湿，灯隔素帷清。冢树僧栽后，新蝉一两声。
<br>
<br>
<br>
<br>&nbsp;&nbsp; 卷674_58 【南康郡牧陆肱郎中辟许棠先辈为郡从事，因有寄赠】郑谷 
<br>
<br>末路思前侣，犹为恋故巢。江山多胜境，宾主是贫交。 
<br>饮舫闲依苇，琴堂雅结茅。夜清僧伴宿，水月在松梢。
<br>
<br>
<br>
<br>&nbsp;&nbsp; 卷674_59 【久不得张乔消息】郑谷 
<br>
<br>天末去程孤，沿淮复向吴。乱离何处甚，安稳到家无。 
<br>树尽云垂野，樯稀月满湖。伤心绕村落，应少旧耕夫。
<br>
<br>
<br>
<br>&nbsp;&nbsp; 卷674_60 【题嵩高隐者居】郑谷 
<br>
<br>岂易访仙踪，云萝千万重。他年来卜隐，此景愿相容。 
<br>乱水林中路，深山雪里钟。见君琴酒乐，回首兴何慵。
<br>
<br>
<br>
<br>&nbsp;&nbsp; 卷674_61 【赵璘郎中席上赋蝴蝶】郑谷 
<br>
<br>寻艳复寻香，似闲还似忙。暖烟沈蕙径，微雨宿花房。 
<br>书幌轻随梦，歌楼误采妆。王孙深属意，绣入舞衣裳。
<br>
<br>
<br>
<br>&nbsp;&nbsp; 卷674_62 【贺进士骆用锡登第】郑谷 
<br>
<br>苦辛垂二纪，擢第却沾裳。春榜到春晚，一家荣一乡。 
<br>题名登塔喜，醵宴为花忙。好是东归日，高槐蕊半黄。
<br>
<br>
<br>
<br>&nbsp;&nbsp; 卷674_63 【兴州东池】郑谷 
<br>
<br>南连乳郡流，阔碧浸晴楼。彻底千峰影，无风一片秋。 
<br>垂杨拂莲叶，返照媚渔舟。鉴貌还惆怅，难遮两鬓羞。
<br>
<br>
<br>
<br>&nbsp;&nbsp; 卷674_64 【渠江旅思】郑谷 
<br>
<br>流落复蹉跎，交亲半逝波。谋身非不切，言命欲如何。 
<br>故楚春田废，穷巴瘴雨多。引人乡泪尽，夜夜竹枝歌。
<br>
<br>
<br>
<br>&nbsp;&nbsp; 卷674_65 【登杭州城（一作题杭州樟亭，一作题樟亭驿楼）】郑谷 
<br>
<br>漠漠江天外，登临返照间。潮来无别浦，木落见他山。 
<br>沙鸟晴飞远，渔人夜唱闲。岁穷归未得，心逐片帆还。
<br>
<br>
<br>
<br>&nbsp;&nbsp; 卷674_66 【曲江】郑谷 
<br>
<br>细草岸西东，酒旗摇水风。楼台在烟杪，鸥鹭下沙中。 
<br>翠幄晴相接，芳洲夜暂空。何人赏秋景，兴与此时同。
<br>
<br>
<br>
<br>&nbsp;&nbsp; 卷674_67 【沙苑】郑谷 
<br>
<br>茫茫信马行，不似近都城。苑吏犹迷路，江人莫问程。 
<br>聚来千嶂出，落去一川平。日暮客心速，愁闻雁数声。
<br>
<br>
<br>
<br>&nbsp;&nbsp; 卷674_68 【通川客舍】郑谷 
<br>
<br>奔走失前计，淹留非本心。已难消永夜，况复听秋霖。 
<br>渐解巴儿语，谁怜越客吟。黄花徒满手，白发不胜簪。
<br>
<br>
<br>
<br>&nbsp;&nbsp; 卷674_69 【潼关道中】郑谷 
<br>
<br>白道晓霜迷，离灯照马嘶。秋风满关树，残月隔河鸡。 
<br>来往非无倦，穷通岂易齐。何年归故社，披雨剪春畦。
<br>
<br>
<br>
<br>&nbsp;&nbsp; 卷674_70 【终南白鹤观】郑谷 
<br>
<br>步步景通真，门前众水分。柽萝诸洞合，钟磬上清闻。 
<br>古木千寻雪，寒山万丈云。终期扫坛级，来事紫阳君。
<br>
<br>
<br>
<br>&nbsp;&nbsp; 卷674_71 【题兴善寺寂上人院】郑谷 
<br>
<br>客来风雨后，院静似荒凉。罢讲蛩离砌，思山叶满廊。 
<br>腊高兴故疾，炉暖发馀香。自说匡庐侧，杉阴半石床。
<br>
<br>
<br>
<br>&nbsp;&nbsp; 卷674_72 【题水部李羽员外招国里居】郑谷 
<br>
<br>野色入前轩，翛然琴与尊。画僧依寺壁，栽苇学江村。 
<br>自酝花前酒，谁敲雪里门。不辞朝谒远，唯要近慈恩。
<br>
<br>
<br>
<br>&nbsp;&nbsp; 卷674_73 【信美寺岑上人（一作司空图诗）】郑谷 
<br>
<br>巡礼诸方遍，湘南颇有缘。焚香老山寺，乞食向江船。 
<br>纱碧笼名画，灯寒照净禅。我来能永日，莲漏滴阶前。
<br>
<br>
<br>
<br>&nbsp;&nbsp; 卷674_74 【池上】郑谷 
<br>
<br>池榭惬幽独，狂吟学解嘲。露荷香自在，风竹冷相敲。 
<br>丧志嫌孤宦，忘机爱澹交。仙山如有分，必拟访三茅。
<br>
<br>
<br>
<br>&nbsp;&nbsp; 卷674_75 【游贵侯城南林墅】郑谷 
<br>
<br>韦杜八九月，亭台高下风。独来新霁后，闲步澹烟中。 
<br>荷密连池绿，柿繁和叶红。主人贪贵达，清境属邻翁。
<br>
<br>
<br>
<br>&nbsp;&nbsp; 卷674_76 【江行】郑谷 
<br>
<br>漂泊病难任，逢人泪满襟。关东多事日，天末未归心。 
<br>夜雨荆江涨，春云郢树深。殷勤听渔唱，渐次入吴音。
<br>
<br>
<br>
<br>&nbsp;&nbsp; 卷674_77 【舟次通泉精舍】郑谷 
<br>
<br>江清如洛汭，寺好似香山。劳倦孤舟里，登临半日间。 
<br>树凉巢鹤健，岩响语僧闲。更共幽云约，秋随绛帐还。
<br>
<br>
<br>
<br>&nbsp;&nbsp; 卷674_78 【水轩】郑谷 
<br>
<br>日日狎沙禽，偷安且放吟。读书老不入，爱酒病还深。 
<br>歉后为羁客，兵馀问故林。杨花满床席，搔首度春阴。
<br>
<br>
<br>
<br>&nbsp;&nbsp; 卷674_79 【浔阳姚宰厅作】郑谷 
<br>
<br>县幽公事稀，庭草是山薇。足得招棋侣，何妨著道衣。 
<br>野泉当案落，汀鹭入衙飞。寺去东林近，多应隔宿归。
<br>
<br>
<br>
<br>&nbsp;&nbsp; 卷674_80 【梓潼岁暮】郑谷 
<br>
<br>江城无宿雪，风物易为春。酒美消磨日，梅香著莫人。 
<br>老吟穷景象，多难损精神。渐有还京望，绵州减战尘。
<br>
<br>
<br>
<br>&nbsp;&nbsp; 卷674_81 【咸阳】郑谷 
<br>
<br>咸阳城下宿，往事可悲思。未有谋身计，频迁反正期。 
<br>冻河孤棹涩，老树叠巢危。莫问今行止，漂漂不自知。
<br>
<br>
<br>
<br>&nbsp;&nbsp; 卷674_82 【长安感兴】郑谷 
<br>
<br>徒劳悲丧乱，自古戒繁华。落日狐兔径，近年公相家。 
<br>可悲闻玉笛，不见走香车。寂寞墙匡里，春阴挫杏花。
<br>
<br>
<br>
<br>&nbsp;&nbsp; 卷674_83 【闻所知游樊川有寄】郑谷 
<br>
<br>谁无泉石趣，朝下少同过。贪胜觉程近，爱闲经宿多。 
<br>片沙留白鸟，高木引青萝。醉把渔竿去，殷勤藉岸莎。
<br>
<br>
<br>
<br>&nbsp;&nbsp; 卷674_84 【张谷田舍】郑谷 
<br>
<br>县官清且俭，深谷有人家。一径入寒竹，小桥穿野花。 
<br>碓喧春涧满，梯倚绿桑斜。自说年来稔，前村酒可赊。
<br>
<br>
<br>
<br>&nbsp;&nbsp; 卷674_85 【深居】郑谷 
<br>
<br>吾道有谁同，深居自固穷。殷勤谢绿树，朝夕惠清风。 
<br>书满闲窗下，琴横野艇中。年来头更白，雅称钓鱼翁。
<br>
<br>
<br>
<br>&nbsp;&nbsp; 卷674_86 【端居】郑谷 
<br>
<br>叶叶下高梧，端居失所图。乱离时辈少，风月夜吟孤。 
<br>旧疾衰还有，穷愁醉暂无。秋光如水国，不语理霜须。
<br>
<br>
<br>
<br>&nbsp;&nbsp; 卷674_87 【郊园】郑谷 
<br>
<br>相近复相寻，山僧与水禽。烟蓑春钓静，雪屋夜棋深。 
<br>雅道谁开口，时风未醒心。溪光何以报，只有醉和吟。
<br>
<br>
<br>
<br>&nbsp;&nbsp; 卷674_88 【郊野】郑谷 
<br>
<br>蓼水菊篱边，新晴有乱蝉。秋光终寂寞，晚醉自留连。 
<br>野湿禾中露，村闲社后天。题诗满红叶，何必浣花笺。
<br>
<br>
<br>
<br>&nbsp;&nbsp; 卷674_89 【旅寓洛南村舍】郑谷 
<br>
<br>村落清明近，秋千稚女夸。春阴妨柳絮，月黑见梨花。 
<br>白鸟窥鱼网，青帘认酒家。幽栖虽自适，交友在京华。
<br>
<br>
<br>
<br>&nbsp;&nbsp; 卷674_90 【杏花】郑谷 
<br>
<br>不学梅欺雪，轻红照碧池。小桃新谢后，双燕却来时。 
<br>香属登龙客，烟笼宿蝶枝。临轩须貌取，风雨易离披。
<br>
<br>
<br>
<br>&nbsp;&nbsp; 卷674_91 【水林檎花】郑谷 
<br>
<br>一露一朝新，帘栊晓景分。艳和蜂蝶动，香带管弦闻。 
<br>笑拟春无力，妆浓酒渐醺。直疑风起夜，飞去替行云。
<br>
<br>
<br>
<br>&nbsp;&nbsp; 卷674_92 【蓼花】郑谷 
<br>
<br>蔟蔟复悠悠，年年拂漫流。差池伴黄菊，冷淡过清秋。 
<br>晚带鸣虫急，寒藏宿鹭愁。故溪归不得，凭仗系渔舟。
<br>
<br>
<br>
<br>&nbsp;&nbsp; 卷674_93 【江梅】郑谷 
<br>
<br>江梅且缓飞，前辈有歌词。莫惜黄金缕，难忘白雪枝。 
<br>吟看归不得，醉嗅立如痴。和雨和烟折，含情寄所思。
<br>
<br>
<br>
<br>&nbsp;&nbsp; 卷674_94 【荔枝】郑谷 
<br>
<br>平昔谁相爱，骊山遇贵妃。枉教生处远，愁见摘来稀。 
<br>晚夺红霞色，晴欺瘴日威。南荒何所恋，为尔即忘归。
<br>
<br>
<br>
<br>&nbsp;&nbsp; 卷674_95 【驻跸华下同年司封员外从翁许共游西溪久违前契戏成寄赠】郑谷 
<br>
<br>北渚牵吟兴，西溪爽共游。指期乘禁马，无暇狎沙鸥。 
<br>纵目怀青岛，澄心想碧流。明公非不爱，应待泛龙舟。
<br>
<br>
<br>
<br>&nbsp;&nbsp; 卷674_96 【谷自乱离之后在西蜀半纪之馀多寓止精舍…四韵以吊之】郑谷 
<br>
<br>每思闻净话，雨夜对禅床。未得重相见，秋灯照影堂。 
<br>孤云终负约，薄宦转堪伤。梦绕长松塔，遥焚一炷香。
<br>
<br>
<br>
<br>&nbsp;&nbsp; 卷674_97 【投时相十韵】郑谷 
<br>
<br>何以保孤危，操修自不知。众中常杜口，梦里亦吟诗。 
<br>失计辞山早，非才得仕迟。薄冰安可履，暗室岂能欺。 
<br>勤苦流萤信，吁嗟宿燕知。残钟残漏晓，落叶落花时。 
<br>故旧寒门少，文章外族衰。此生多轗轲，半世足漂离。 
<br>省署随清品，渔舟爽素期。恋恩休未遂，双鬓渐成丝。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
