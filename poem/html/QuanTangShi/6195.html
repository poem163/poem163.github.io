<HTML>
<HEAD>
<TITLE>全唐诗 卷623-626 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷623-626</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷623-626</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6195"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷623-626')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷623-626]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷623_1 【奉和袭美古杉三十韵】陆龟蒙 
<br>
<br>众木尽相遗，孤芳独任奇。锸天形硉兀，当殿势頫危。 
<br>恐是夸娥怒，教临嶻嶭衰。节穿开耳目，根瘿坐熊罴。 
<br>世只论荣落，人谁问等衰。有巅从日上，无叶与秋欺。 
<br>虎搏应难动，雕蹲不敢迟。战锋新缺齾，烧岸黑bO黧。 
<br>斗死龙骸杂，争奔鹿角差。肢销洪水脑，棱耸梵天眉。 
<br>磔索珊瑚涌，森严獬豸窥。向空分荦指，冲浪出鲸鬐。 
<br>杨仆船橦在，蚩尤阵纛隳。下连金粟固，高用铁菱披。 
<br>挺若苻坚棰，浮于祖纳椎。峥嵘惊露鹤，bp趚阂云螭。 
<br>傍宇将支压，撑霄欲抵隵。背交虫臂挶，相向鹘拳追。 
<br>格笔差犹立，阶干卓未麾。鬼神应暗画，风雨恐潜移。 
<br>已觉寒松伏，偏宜后土疲。好邀清啸傲，堪映古茅茨。 
<br>材大应容蝎，年深必孕夔。后雕依佛氏，初植必僧弥。 
<br>拥肿烦庄辩，槎牙费庾词。咏多灵府困，搜苦化权卑。 
<br>类既区中寡，朋当物外推。蟠桃标日域，珠草侍仙墀。 
<br>真宰诚求梦，春工幸可医。若能嘘嶰竹，犹足动华滋。
<br>
<br>
<br>&nbsp;&nbsp; 卷623_2 【奉和袭美新秋言怀三十韵次韵】陆龟蒙 
<br>
<br>身闲唯爱静，篱外是荒郊。地僻怜同巷，庭喧厌累巢。 
<br>岸声摇舴艋，窗影辨蟏蛸。径只溪禽下，关唯野客敲。 
<br>竹冈从古凸，池缘本来bn。早藕擎霜节，凉花束紫梢。 
<br>渔情随锤网，猎兴起鸣髇。好梦经年说，名方著处抄。 
<br>才疏惟自补，技痒欲谁抓。窗静常悬dO，鞭闲不正鞘。 
<br>山衣轻斧藻，天籁逸弦匏。蕙转风前带，桃烘雨后胶。 
<br>藓干黏晚砌，烟湿动晨庖。沉约便图籍，扬雄重酒肴。 
<br>目曾窥绝洞，耳不犯征铙。历外穷飞朔，蓍中记伏爻。 
<br>石林空寂历，云肆肯哓譊。松桂何妨蠹，龟龙亦任嘲。 
<br>未能丹作髓，谁相紫为胞。莫把荣枯异，但和大小包。 
<br>由弓猿不捷，梁圈虎忘虓。旧友怀三益，关山阻二崤。 
<br>道随书簏古，时共钓轮抛。好作忘机士，须为莫逆交。 
<br>看君驰谏草，怜我卧衡茅。出处虽冥默，薰莸肯溷殽。 
<br>岸沙从鹤印，崖蜜劝人摷。白菌盈枯枿，黄精满绿筲。 
<br>仙因隐居信，禅是净名教。勿谓江湖永，终浮一大瓟。
<br>
<br>
<br>
<br>&nbsp;&nbsp; 卷623_3 【和袭美江南书情二十韵寄秘阁韦校书贻之商洛…次韵】陆龟蒙 
<br>
<br>我志如鱼乐，君词称凤衔。暂来从露冕，何事买云岩。 
<br>水石应容病，松篁未听谗。罐香松蠹腻，山信药苗缄。 
<br>爱鹭欹危立，思猿矍铄獑。谢才偏许脁，阮放最怜咸。 
<br>大乐宁忘缶，奇工肯顾瑊。客愁迷旧隐，鹰健想秋毚。 
<br>砚缺犹慵琢，文繁却要芟。雨馀幽沼净，霞散远峰巉。 
<br>洗笔烟成段，培花土作杴。访僧还觅伴，医鹤自须监。 
<br>荒庙犹怀季，清滩几梦严。背风开蠹简，冲浪试新帆。 
<br>闷忆年支酒，闲裁古样衫。钓家随野舫，仙蕴逐雕函。 
<br>度岁赊羸马，先春买小螊。共疏泉入竹，同坐月过杉。 
<br>染翰穷高致，怀贤发至諴。不堪潘子鬓，愁促易髟髟。
<br>
<br>
<br>
<br>&nbsp;&nbsp; 卷623_4 【忆袭美洞庭观步奉和次韵】陆龟蒙 
<br>
<br>闻君游静境，雅具更摐摐。竹伞遮云径，藤鞋踏藓矼。 
<br>杖斑花不一，尊大瘿成双。水鸟行沙屿，山僧礼石幢。 
<br>已甘三秀味，谁念百牢腔。远棹投何处，残阳到几窗。 
<br>仙谣珠树曲，村饷白醅缸。地里方吴会，人风似冉厖。 
<br>探幽非遁世，寻胜肯迷邦。为读江南传，何贤过二庞。
<br>
<br>
<br>
<br>&nbsp;&nbsp; 卷623_5 【江墅言怀】陆龟蒙 
<br>
<br>病身兼稚子，田舍劣相容。迹共公卿绝，贫须稼穑供。 
<br>月方行到闰，霜始近言浓。树少栖禽杂，村孤守犬重。 
<br>汀洲藏晚弋，篱落露寒舂。野弁欹还整，家书拆又封。 
<br>杉篁宜夕照，窗户倚疏钟。南北唯闻战，纵横未胜农。 
<br>大春虽苦学，叔夜本多慵。直使貂裘弊，犹堪过一冬。
<br>
<br>
<br>
<br>&nbsp;&nbsp; 卷623_6 【自和次前韵】陆龟蒙 
<br>
<br>命既时相背，才非世所容。著书粮易绝，多病药难供。 
<br>梦为怀山数，愁因戒酒浓。鸟媒呈不一，鱼寨下仍重。 
<br>晚桁蓑兼褐，晴檐织带舂。著签分水味，标石认田封。 
<br>此地家三户，何人禄万钟。草堂聊当贵，金穴任轻农。 
<br>把钓竿初冷，题诗笔未慵。莫忧寒事晚，江上少严冬。
<br>
<br>
<br>
<br>&nbsp;&nbsp; 卷623_7 【秋日遣怀十六韵寄道侣】陆龟蒙 
<br>
<br>尽日临风坐，雄词妙略兼。共知时世薄，宁恨岁华淹。 
<br>且把灵方试，休凭吉梦占。夜然烧汞火，朝炼洗金盐。 
<br>有路求真隐，无媒举孝廉。自然成啸傲，不是学沉潜。 
<br>水恨同心隔，霜愁两鬓沾。鹤屏怜掩扇，乌帽爱垂檐。 
<br>雅调宜观乐，清才称典签。冠頫玄发少，书健紫毫尖。 
<br>故疾因秋召，尘容畏日黔。壮图须行行，儒服谩襜襜。 
<br>片石聊当枕，横烟欲代帘。蠹根延穴蚁，疏叶漏庭蟾。 
<br>药鼎高低铸，云庵早晚苫。胡麻如重寄，从诮我无厌。
<br>
<br>
<br>
<br>&nbsp;&nbsp; 卷623_8 【京口与友生话别】陆龟蒙 
<br>
<br>共是悲秋客，相逢恨不堪。雁频辞蓟北，人尚在江南。 
<br>名利机初发，樵渔事先谙。松门穿戴寺，荷径绕秦潭。 
<br>绳检真难束，疏慵却易耽。枕当高树稳，茶试远泉甘。 
<br>架上经唯一，尊前雅只三。风云劳梦想，天地人醺酣。 
<br>历自尧阶数，书因禹穴探。御龙虽世禄，下马亦清谭。 
<br>国计徒盈策，家储不满甔。断帘从燕出，頫弁请人簪。 
<br>木坠凉来叶，山横霁后岚。竹窗深窈窕，苔洞绿龛弇。 
<br>积行依颜子，和光则老聃。杖诚为虎节，披信作鲛函。 
<br>养鹭看窥沼，寻僧助结庵。功名思马援，歌唱咽羊昙。 
<br>乞食羞孤凤，无衣羡八蚕。系帆留宿客，吟句任羸骖。 
<br>宠鹤空无卫，占乌未见gm。香还须是桂，青会出于蓝。 
<br>蜀酒时倾瓿，吴虾遍发坩。玉封千挺藕，霜闭一筒柑。 
<br>惜佩终邀祸，辞环好激贪。宗溟虽畎浍，成厦必楩楠。 
<br>碧玉雕琴荐，黄金饰剑镡。烟缘莎砌引，水为药畦担。 
<br>博物君能继，多才我尚惭。别离犹得在，秋鬓未鬖鬖。
<br>
<br>
<br>
<br>&nbsp;&nbsp; 卷623_9 【丹阳道中寄友生】陆龟蒙 
<br>
<br>烟树绿微微，春流浸竹扉。短蓑携稚去，孤艇载鱼归。 
<br>海俗芦编室，村娃练束衣。旧栽奴橘老，新刈女桑肥。 
<br>锦鲤冲风掷，丝禽掠浪飞。短亭幽径入，陈庙数峰围。 
<br>地废金牛暗，陵荒石兽稀。思君同一望，帆上怨馀晖。
<br>
<br>
<br>
<br>&nbsp;&nbsp; 卷623_10 【寄茅山何道士】陆龟蒙 
<br>
<br>终身持玉舄，丹诀未应传。况是曾同宿，相违便隔年。 
<br>问颜知更少，听话想逾玄。古箓文垂露，新金汞绝烟。 
<br>蜂供和饵蜜，人寄买溪钱。紫燕长巢硐，青龟忽上莲。 
<br>箧藏征隐诏，囊佩摄生篇。圃暖芝台秀，岩春乳管圆。 
<br>池栖子孙鹤，堂宿弟兄仙。幸阅灵书次，心期赐一编。
<br>
<br>
<br>
<br>&nbsp;&nbsp; 卷623_11 【江南秋怀寄华阳山人】陆龟蒙 
<br>
<br>栉发凉天曙，含毫故国情。归心一夜极，病体九秋轻。 
<br>忽起襜褕咏，因悲络纬鸣。逢山即堪隐，何路可图荣。 
<br>揲策空占命，持竿不钓名。忘忧如有待，纵懒似无营。 
<br>小径才分草，斜扉劣辨荆。冷荷承露菂，疏菊卧烟茎。 
<br>谱为听琴阅，图缘看海帧。鹭毛浮岛白，鱼尾撇波赪。 
<br>庭橘低攀嗅，园葵旋折烹。饿乌窥食案，斗鼠落书棚。 
<br>种豆悲杨恽，投瓜忆卫旍。东林谁处士，南郭自先生。 
<br>分野星多蹇，连山卦少亨。衣裾徒博大，文籍漫纵横。 
<br>兰叶骚人佩，莼丝内史羹。鹖冠难适越，羊酪未饶伧。 
<br>倚啸微抽恨，论玄好析酲。栖迟劳鼓箧，豪侠爱金籝。 
<br>炼药传丹鼎，尝茶试石bP。沼连枯苇暗，窗对脱梧明。 
<br>未达讥张翰，非才嫉祢衡。远怀魂易黯，幽愤骨堪惊。 
<br>砺缺知矛利，磨瑕见璧瑛。道源疏滴沥，儒肆售精诚。 
<br>敢叹良时掷，犹胜乱世撄。相秦犹几死，王汉尚当黥。 
<br>饮啄期应定，穷通势莫争。髡钳为皂隶，谭笑得公卿。 
<br>浴日安知量，追风不计程。尘埃张耳分，肝胆季心倾。 
<br>谕蜀专操檄，通瓯独请缨。匹夫能曲踊，万骑可横行。 
<br>许国轻妻子，防边重战耕。俄分上尊酒，骤厌五侯鲭。 
<br>静默供三语，从容等一枰。弘深司马法，雄杰贰师兵。 
<br>朔雪埋烽燧，寒笳裂旆旌。乘时收句注，即日扫欃枪。 
<br>武昔威殊俗，文今被八弦。琮璜陈始毕，韶夏教初成。 
<br>芽孽群妖灭，松筠百度贞。郎官青琐拜，使者绣衣迎。 
<br>帝道将云辟，浇波渐砥平。学徒羞说霸，佳士耻为跉。 
<br>负杖歌栖亩，操觚赋北征。才当曹斗怯，书比惠车盈。 
<br>谢氏怜儿女，郄家贵舅甥。唯荒稚珪宅，莫赠景山枪。 
<br>贤彦风流远，江湖思绪萦。讴哑摇舴艋，出没漾。 
<br>晚树参差碧，奇峰逦迤晴。水喧揌紫芡，村响yw香粳。 
<br>荷笠渔翁古，穿篱守犬狞。公衫白纻卷，田饷绿筲擎。 
<br>地与膏腴错，人多富寿并。相欢时帖泰，独坐岁峥嵘。 
<br>唧啧蛩吟壁，连轩鹤舞楹。戍风飘叠鼓，邻月动哀筝。 
<br>未得文章力，何由俸禄请。和铅还搰搰，持斧自丁丁。 
<br>惊惧疑凋朽，功勤过屑琼。凝神披夕秀，尽力取朝英。 
<br>蠹简开尘箧，寒灯立晓檠。静翻词客系，闲难史官评。 
<br>天地宁舒惨，山川自变更。只能分跖惠，谁解等殇彭。 
<br>项岂重瞳圣，夔犹一足cF。阮高酣麹糵，庄达谢牺牲。 
<br>齰舌无劳话，宽心岂可盛。但从垆冶锻，莫受罻罗婴。 
<br>砚拨萍根洗，舟冲蓼穗撑。短床编翠竹，低机凭红柽。 
<br>霜信催杨柳，烟容袅杜蘅。桁排巢燕燕，屏画醉猩猩。 
<br>懒桧推岚影，飞泉撼玉琤。fsfp寻远近，握槊斗输赢。 
<br>枝压离披瓠，檐垂礧磊橙。忘情及宗炳，抱疾过刘桢。 
<br>野馈夸菰饭，江商贾蔗饧。送神抱瓦釜，留客上瓷觥。 
<br>举楫挥青剑，鸣榔扣远钲。鸟行沉莽碧，鱼队破泓澄。 
<br>手戟非吾事，腰镰且发硎。谅难求摽摽，聊欲取铮铮。 
<br>几叹虫甘蓼，还思鹿美苹。愁长难自剪，歌断有谁赓。 
<br>未去师黄石，空能说白珩。性湍休激浪，言莠罢抽萌。 
<br>地僻琴尊独，溪寒杖屦清。物齐消臆对，戈倒共心盟。 
<br>丝曳灵妃瑟，金涵太子笙。幽栖胶竹坞，仙虑驿蓬瀛。 
<br>想像珠襦凤，追飞翠蕊莺。雾帘深杳悄，云磬冷敲铿。 
<br>箓字多阶品，华阳足弟兄。焚香凝一室，尽日思层城。 
<br>匿景崦嵫色，呀空渤澥声。吾当营巨黍，东去射长鲸。
<br>
<br>
<br>
<br>&nbsp;&nbsp; 卷623_12 【送宣武从事越中按狱】陆龟蒙 
<br>
<br>晓看呈使范，知欲敕星轺。水国难驱传，山城便倚桡。 
<br>秉筹先独立，持法称高标。旌旆临危堞，金丝发丽谯。 
<br>别愁当翠巘，冤望隔风潮。木落孤帆迥，江寒叠鼓飘。 
<br>客鸿吴岛尽，残雪剡汀消。坐想休秦狱，春应到柳条。
<br>
<br>
<br>
<br>&nbsp;&nbsp; 卷623_13 【江南冬至和人怀洛下】陆龟蒙 
<br>
<br>昔居清洛涯，长恨苦寒迟。自作江南客，稀迟下雪时。 
<br>有烟栖菊梗，无冻落杉枝。背日能寻径，临风尚覆棋。 
<br>鸟声浑欲转，草邑固应知。与看平湖上，东流或片澌。
<br>
<br>
<br>
<br>&nbsp;&nbsp; 卷623_14 【谨和谏议罢郡叙怀六韵】陆龟蒙 
<br>
<br>已报东吴政，初捐左契归。天应酬苦节，人不犯寒威。 
<br>江上思重借，朝端望载饥。紫泥封夜诏，金殿赐春衣。 
<br>对酒情何远，裁诗思极微。待升熔造日，江海问渔扉。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷624_1 【二遗诗】陆龟蒙 
<br>
<br>谁从毫末见参天，又到苍苍化石年。万古清风吹作籁， 
<br>一条寒溜滴成穿。闲追金带徒劳恨，静格朱丝更可怜。 
<br>幸与野人俱散诞，不烦良匠更雕镌。
<br>
<br>
<br>&nbsp;&nbsp; 卷624_2 【】陆龟蒙 
<br>
<br>词赋曾夸鸀鳿流，果为名误别沧洲。虽蒙静置疏笼晚， 
<br>不似闲栖折苇秋。自昔稻粱高鸟畏，至今珪组野人仇。 
<br>防徽避缴无穷事，好与裁书谢白鸥。
<br>
<br>
<br>
<br>&nbsp;&nbsp; 卷624_3 【新秋月夕，客有自远相寻者，作吴体二首以赠】陆龟蒙 
<br>
<br>风初寥寥月乍满，杉篁左右供馀清。因君一话故山事， 
<br>忆鹤互应深溪声。云门老僧定未起，白阁道士遥相迎。 
<br>日闻羽檄日夜急，掉臂欲归岩下行。
<br>
<br>惊闻远客访良夜，扶病起坐纶巾欹。清谈白纻思悄悄， 
<br>玉绳银汉光离离。三吴烟雾且如此，百越琛赆来何时。 
<br>林端片月落未落，强慰别情言后期。
<br>
<br>
<br>
<br>&nbsp;&nbsp; 卷624_4 【闲书】陆龟蒙 
<br>
<br>病学高僧置一床，披衣才暇即焚香。闲阶雨过苔花润， 
<br>小簟风来薤叶凉。南国羽书催部曲，东山毛褐傲羲皇。 
<br>升平闻道无时节，试问中林亦不妨。
<br>
<br>
<br>
<br>&nbsp;&nbsp; 卷624_5 【独夜】陆龟蒙 
<br>
<br>新秋霁夜有清境，穷襜病客无佳期。生公把经向石说， 
<br>而我对月须人为。独行独坐亦独酌，独玩独吟还独悲。 
<br>古称独坐与独立，若比群居终校奇。
<br>
<br>
<br>
<br>&nbsp;&nbsp; 卷624_6 【寄吴融】陆龟蒙 
<br>
<br>一夜秋声入井桐，数枝危绿怕西风。霏霏晚砌烟华上， 
<br>淅淅疏帘雨气通。君整轮蹄名未了，我依琴鹤病相攻。 
<br>到头江畔从渔事，织作中流万尺篊。
<br>
<br>
<br>
<br>&nbsp;&nbsp; 卷624_7 【中秋待月】陆龟蒙 
<br>
<br>转缺霜轮上转迟，好风偏似送佳期。帘斜树隔情无限， 
<br>烛暗香残坐不辞。最爱笙调闻北里，渐看星澹失南箕。 
<br>何人为校清凉力，未似初圆欲午时。
<br>
<br>
<br>
<br>&nbsp;&nbsp; 卷624_8 【重忆白菊】陆龟蒙 
<br>
<br>我怜贞白重寒芳，前后丛生夹小堂。月朵暮开无绝艳， 
<br>风茎时动有奇香。何惭谢雪清才咏，不羡刘梅贵主妆。 
<br>更忆幽窗凝一梦，夜来村落有微霜。
<br>
<br>
<br>
<br>&nbsp;&nbsp; 卷624_9 【别墅怀归】陆龟蒙 
<br>
<br>水国初冬和暖天，南荣方好背阳眠。题诗朝忆复暮忆， 
<br>见月上弦还下弦。遥为晚花吟白菊，近炊香稻识红莲。 
<br>何人授我黄金百，买取苏君负郭田。
<br>
<br>
<br>
<br>&nbsp;&nbsp; 卷624_10 【寄淮南郑宝书记】陆龟蒙 
<br>
<br>记室千年翰墨孤，唯君才学似应徐。五丁驱得神功尽， 
<br>二酉搜来秘检疏。炀帝帆樯留泽国，淮王笺奏入班书。 
<br>清词醉草无因见，但钓寒江半尺鲈。
<br>
<br>
<br>
<br>&nbsp;&nbsp; 卷624_11 【小雪后书事】陆龟蒙 
<br>
<br>时候频过小雪天，江南寒色未曾偏。枫汀尚忆逢人别， 
<br>麦陇唯应欠雉眠。更拟结茅临水次，偶因行药到村前。 
<br>邻翁意绪相安慰，多说明年是稔年。
<br>
<br>
<br>
<br>&nbsp;&nbsp; 卷624_12 【寒夜同袭美访北禅院寂上人】陆龟蒙 
<br>
<br>月楼风殿静沉沉，披拂霜华访道林。鸟在寒枝栖影动， 
<br>人依古堞坐禅深。明时尚阻青云步，半夜犹追白石吟。 
<br>自是海边鸥伴侣，不劳金偈更降心。
<br>
<br>
<br>
<br>&nbsp;&nbsp; 卷624_13 【和袭美江南道中怀茅山广文南阳博士三首次韵】陆龟蒙 
<br>
<br>一片轻帆背夕阳，望三峰拜七真堂。天寒夜漱云牙净， 
<br>雪坏晴梳石发香。自拂烟霞安笔格，独开封检试砂床。 
<br>莫言洞府能招隐，会辗飙轮见玉皇。
<br>
<br>壶中行坐可携天，何况林间息万缘。组绶任垂三品石， 
<br>佩环从落四公泉。丹台已运阴阳火，碧简须雕次第仙。 
<br>想得雷平春色动，五芝烟甲又芊眠。
<br>
<br>良常应不动移文，金醴从酸亦自醺。桂父旧歌飞绛雪， 
<br>桐孙新韵倚玄云。春临柳谷莺先觉，曙醮芜香鹤共闻。 
<br>珍重双双玉条脱，尽凭三岛寄羊君。
<br>
<br>
<br>
<br>&nbsp;&nbsp; 卷624_14 【早春雪中作吴体寄袭美】陆龟蒙 
<br>
<br>迎春避腊不肯下，欺花冻草还飘然。光填马窟盖塞外， 
<br>势压鹤巢偏殿巅。山炉瘿节万状火，墨突乾衰孤穗烟。 
<br>君披鹤氅独自立，何人解道真神仙。
<br>
<br>
<br>
<br>&nbsp;&nbsp; 卷624_15 【奉和袭美吴中言情见寄次韵】陆龟蒙 
<br>
<br>菰烟芦雪是侬乡，钓线随身好坐忘。徒爱右军遗点画， 
<br>闲披左氏得膏肓。无因月殿闻移屟，只有风汀去采香。 
<br>莫问江边渔艇子，玉皇看赐羽衣裳。
<br>
<br>
<br>
<br>&nbsp;&nbsp; 卷624_16 【和袭美扬州看辛夷花次韵】陆龟蒙 
<br>
<br>柳疏梅堕少春丛，天遣花神别致功。高处朵稀难避日， 
<br>动时枝弱易为风。堪将乱蕊添云肆，若得千株便雪宫。 
<br>不待群芳应有意，等闲桃杏即争红。
<br>
<br>
<br>
<br>&nbsp;&nbsp; 卷624_17 【奉和袭美行次野梅次韵】陆龟蒙 
<br>
<br>飞棹参差拂早梅，强欺寒色尚低徊。风怜薄媚留香与， 
<br>月会深情借艳开。梁殿得非萧帝瑞，齐宫应是玉儿媒。 
<br>不知谢客离肠醒，临水应添万恨来。
<br>
<br>
<br>
<br>&nbsp;&nbsp; 卷624_18 【奉和袭美暇日独处见寄】陆龟蒙 
<br>
<br>谢府殷楼少暇时，又抛清宴入书帷。三千馀岁上下古， 
<br>八十一家文字奇。冷梦汉皋怀鹿隐，静怜烟岛觉鸿离。 
<br>知君满箧前朝事，凤诺龙奴借与窥。
<br>
<br>
<br>
<br>&nbsp;&nbsp; 卷624_19 【奉和袭美见访不遇】陆龟蒙 
<br>
<br>为愁烟岸老尘嚣，扶病呼儿劚翠苕。只道府中持简牍， 
<br>不知林下访渔樵。花盘小墢晴初压，叶拥疏篱冻未烧。 
<br>倚仗遍吟春照午，一池冰段几多消。
<br>
<br>
<br>
<br>&nbsp;&nbsp; 卷624_20 【酬袭美见寄海蟹】陆龟蒙 
<br>
<br>药杯应阻蟹螯香，却乞江边采捕郎。自是扬雄知郭索， 
<br>且非何胤敢餦餭。骨清犹似含春霭，沫白还疑带海霜。 
<br>强作南朝风雅客，夜来偷醉早梅傍。
<br>
<br>
<br>
<br>&nbsp;&nbsp; 卷624_21 【奉和袭美开元寺客省早景即事次韵】陆龟蒙 
<br>
<br>日上罘罳叠影红，一声清梵万缘空。褵褷满地贝多雪， 
<br>料峭入楼于阗风。水榭初抽寥泬思，作窗犹挂梦魂中。 
<br>灵香散尽禅家接，谁共殷源小品同。
<br>
<br>
<br>
<br>&nbsp;&nbsp; 卷624_22 【独夜有怀因作吴体寄袭美】陆龟蒙 
<br>
<br>人吟侧景抱冻竹，鹤梦缺月沈枯梧。清涧无波鹿无魄， 
<br>白云有根虬有须。云虬涧鹿真逸调，刀名锥利非良图。 
<br>不然快作燕市饮，笑抚肉枅眠酒垆。
<br>
<br>
<br>
<br>&nbsp;&nbsp; 卷624_23 【阖闾城北有卖花翁，讨春之士往往造焉，因招袭美】陆龟蒙 
<br>
<br>故城边有卖花翁，水曲舟轻去尽通。十亩芳菲为旧业， 
<br>一家烟雨是元功。闲添药品年年别，笑指生涯树树红。 
<br>若要见春归处所，不过携手问东风。
<br>
<br>
<br>
<br>&nbsp;&nbsp; 卷624_24 【奉和袭美病中庭际海石榴花盛发见寄次韵】陆龟蒙 
<br>
<br>紫府真人饷露囊，猗兰灯烛未荧煌。丹华乞曙先侵日， 
<br>金焰欺寒却照霜。谁与佳名从海曲，只应芳裔出河阳。 
<br>那堪谢氏庭前见，一段清香染郄郎。
<br>
<br>
<br>
<br>&nbsp;&nbsp; 卷624_25 【袭美以春橘见惠兼之雅篇，因次韵酬谢】陆龟蒙 
<br>
<br>到春犹作九秋鲜，应是亲封白帝烟。良玉有浆须让味， 
<br>明珠无颣亦羞圆。堪居汉苑霜梨上，合在仙家火枣前。 
<br>珍重更过三十子，不堪分付野人边。
<br>
<br>
<br>
<br>&nbsp;&nbsp; 卷624_26 【奉和袭美病中书情寄上崔谏议次韵】陆龟蒙 
<br>
<br>或偃虚斋或在公，蔼然林下昔贤风。庭前有蝶争烟蕊， 
<br>帘外无人报水筒。行药不离深幌底，寄书多向远山中。 
<br>西园夜烛偏堪忆，曾为题诗刻半红。
<br>
<br>
<br>
<br>&nbsp;&nbsp; 卷624_27 【奉酬袭美病中见寄】陆龟蒙 
<br>
<br>逢花逢月便相招，忽卧云航隔野桥。春恨与谁同酩酊， 
<br>玄言何处问逍遥。题诗石上空回笔，拾蕙汀边独倚桡。 
<br>早晚却还岩下电，共寻芳径结烟条。
<br>
<br>
<br>
<br>&nbsp;&nbsp; 卷624_28 【奉和袭美病孔雀】陆龟蒙 
<br>
<br>懒移金翠傍檐楹，斜倚芳丛旧态生。唯奈瘴烟笼饮啄， 
<br>可堪春雨滞飞鸣。鸳鸯水畔回头羡，豆蔻图前举眼惊。 
<br>争得鹧鸪来伴著，不妨还校有心情。
<br>
<br>
<br>
<br>&nbsp;&nbsp; 卷624_29 【上元日道室焚修寄袭美】陆龟蒙 
<br>
<br>三清今日聚灵官，玉刺齐抽谒广寒。执盖冒花香寂历， 
<br>侍晨交佩响阑珊。将排凤节分阶易，欲校龙书下笔难。 
<br>唯有世尘中小兆，夜来心拜七星坛。
<br>
<br>
<br>
<br>&nbsp;&nbsp; 卷624_30 【正月十五惜春寄袭美】陆龟蒙 
<br>
<br>六分春色一分休，满眼东波尽是愁。花匠凝寒应束手， 
<br>酒龙多病尚垂头。无穷懒惰齐中散，有底机谋敌右侯。 
<br>见织短篷裁小楫，拏烟闲弄个渔舟。
<br>
<br>
<br>
<br>&nbsp;&nbsp; 卷624_31 【袭美病中闻余游颜家园见寄，次韵酬之】陆龟蒙 
<br>
<br>日华风蕙正交光，羯末相携藉草塘。佳酒旋倾醽醁嫩， 
<br>短船闲弄木兰香。烟丝鸟拂来萦带，蕊榼人收去约簧。 
<br>今日好为联句会，不成刚为欠檀郎。
<br>
<br>
<br>
<br>&nbsp;&nbsp; 卷624_32 【春雨即事寄袭美】陆龟蒙 
<br>
<br>小谢轻埃日日飞，城边江上阻春晖。虽愁野岸花房冻， 
<br>还得山家药笋肥。双屐著频看齿折，败裘披苦见毛稀。 
<br>比邻钓叟无尘事，洒笠鸣蓑夜半归。
<br>
<br>
<br>
<br>&nbsp;&nbsp; 卷624_33 【奉和袭美抱疾杜门见寄次韵】陆龟蒙 
<br>
<br>虽失春城醉上期，下帷裁遍未裁诗。因吟郢岸百亩蕙， 
<br>欲采商崖三秀枝。栖野鹤笼宽使织，施山僧饭别教炊。 
<br>但医沈约重瞳健，不怕江花不满枝。
<br>
<br>
<br>
<br>&nbsp;&nbsp; 卷624_34 【偶掇野蔬寄袭美有作】陆龟蒙 
<br>
<br>野园烟里自幽寻，嫩甲香蕤引渐深。行歇每依鸦舅影， 
<br>挑频时见鼠姑心。凌风蔼彩初携笼，带露虚疏或贮襟。 
<br>欲助春盘还爱否，不妨萧洒似家林。
<br>
<br>
<br>
<br>&nbsp;&nbsp; 卷624_35 【奉和袭美卧疾感春见寄次韵】陆龟蒙 
<br>
<br>共寻花思极飞腾，疾带春寒去未能。烟径水涯多好鸟， 
<br>竹床蒲椅但高僧。须知日富为神授，只有家贫免盗憎。 
<br>除却数函图籍外，更将何事结良朋。
<br>
<br>
<br>
<br>&nbsp;&nbsp; 卷624_36 【徐方平后闻赦因寄袭美】陆龟蒙 
<br>
<br>新春旒扆御翚轩，海内初传涣汗恩。秦狱已收为厉气， 
<br>瘴江初返未招魂。英材尽作龙蛇蛰，战地多成虎豹村。 
<br>除却数般伤痛外，不知何事及王孙。
<br>
<br>
<br>
<br>&nbsp;&nbsp; 卷624_37 【袭美以鱼笺见寄，因谢成篇】陆龟蒙 
<br>
<br>捣成霜粒细鳞鳞，知作愁吟喜见分。向日乍惊新茧色， 
<br>临风时辨白萍文。好将花下承金粉，堪送天边咏碧云。 
<br>见倚小窗亲襞染，尽图春色寄夫君。
<br>
<br>
<br>
<br>&nbsp;&nbsp; 卷624_38 【次和袭美病后春思】陆龟蒙 
<br>
<br>气和灵府渐氤氲，酒有贤人药有君。七字篇章看月得， 
<br>百劳言语傍花闻。闲寻古寺消晴日，最忆深溪枕夜云。 
<br>早晚共摇孤艇去，紫屏风外碧波文。
<br>
<br>
<br>
<br>&nbsp;&nbsp; 卷624_39 【袭美以公斋小宴见招，因代书寄之】陆龟蒙 
<br>
<br>早云才破漏春阳，野客晨兴喜又忙。自与酌量煎药水， 
<br>别教安置晒书床。依方酿酒愁迟去，借样裁巾怕索将。 
<br>唯待数般幽事了，不妨还入少年场。
<br>
<br>
<br>
<br>&nbsp;&nbsp; 卷624_40 【京口】陆龟蒙 
<br>
<br>江干古渡伤离情，断山零落春潮平。东风料峭客帆远， 
<br>落叶夕阳天际明。战舸昔浮千骑去，钓舟今载一翁轻。 
<br>可怜宋帝筹帷处，苍翠无烟草自生。
<br>
<br>
<br>
<br>&nbsp;&nbsp; 卷624_41 【润州送人往长洲】陆龟蒙 
<br>
<br>秋来频上向吴亭，每上思归意剩生。废苑池台烟里色， 
<br>夜村蓑笠雨中声。汀洲月下菱船疾，杨柳风高酒旆轻。 
<br>君住松江多少日，为尝鲈鲙与莼羹。
<br>
<br>
<br>
<br>&nbsp;&nbsp; 卷624_42 【润州江口送人谒池阳卫郎中】陆龟蒙 
<br>
<br>山翁曾约旧交欢，须拂侯门侧注冠。月在石头摇戍角， 
<br>风生江口亚帆竿。闲随野醉溪声闹，独伴清谭晓色残。 
<br>待取新秋归更好，九华苍翠入楼寒。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷625_1 【袭美以纱巾见惠继以雅音，因次韵酬谢】陆龟蒙 
<br>
<br>薄如蝉翅背斜阳，不称春前赠罱郎。初觉顶寒生远吹， 
<br>预忧头白透新霜。堪窥水槛澄波影，好拂花墙亚蕊香。 
<br>知有芙蓉留自戴，欲峨烟雾访黄房。
<br>
<br>
<br>&nbsp;&nbsp; 卷625_2 【闻袭美有亲迎之期因以寄贺】陆龟蒙 
<br>
<br>梁鸿夫妇欲双飞，细雨轻寒拂雉衣。初下雪窗因眷恋， 
<br>次乘烟幰奈光辉。参差扇影分华月，断续箫声落翠微。 
<br>见说春风偏有贺，露花千朵照庭闱。
<br>
<br>
<br>
<br>&nbsp;&nbsp; 卷625_3 【袭美以巨鱼之半见分因以酬谢】陆龟蒙 
<br>
<br>谁与春江上信鱼，可怜霜刃截来初。鳞隳似撤骚人屋， 
<br>腹断疑伤远客书。避网几跳山影破，逆风曾蹙浪花虚。 
<br>今朝最是家童喜，免泥荒畦掇野蔬。
<br>
<br>
<br>
<br>&nbsp;&nbsp; 卷625_4 【奉和袭美馆娃宫怀古次韵】陆龟蒙 
<br>
<br>镂楣消落濯春雨，苍翠无言空断崖。草碧未能忘帝女， 
<br>燕轻犹自识宫钗。江山只有愁容在，剑珮应和愧色埋。 
<br>赖在伍员骚思少，吴王才免似荆怀。
<br>
<br>
<br>
<br>&nbsp;&nbsp; 卷625_5 【同袭美游北禅院（院即故司勋陆郎中旧宅）】陆龟蒙 
<br>
<br>连延花蔓映风廊，岸帻披襟到竹房。居士只今开梵处， 
<br>先生曾是草玄堂。清尊林下看香印，远岫窗中挂钵囊。 
<br>今日有情消未得，欲将名理问思光。
<br>
<br>
<br>
<br>&nbsp;&nbsp; 卷625_6 【袭美以紫石砚见赠以诗迎之】陆龟蒙 
<br>
<br>霞骨坚来玉自愁，琢成飞燕古钗头。澄沙脆弱闻应伏， 
<br>青铁沈埋见亦羞。最称风亭批碧简，好将云窦渍寒流。 
<br>君能把赠闲吟客，遍写江南物象酬。
<br>
<br>
<br>
<br>&nbsp;&nbsp; 卷625_7 【和袭美送孙发百篇游天台】陆龟蒙 
<br>
<br>直应天授与诗情，百咏唯消一日成。去把彩毫挥下国， 
<br>归参黄绶别春卿。闲窥碧落怀烟雾，暂向金庭隐姓名。 
<br>珍重兴公徒有赋，石梁深处是君行。
<br>
<br>
<br>
<br>&nbsp;&nbsp; 卷625_8 【奉和袭美闻开元寺开笋园寄章上人】陆龟蒙 
<br>
<br>春龙争地养檀栾，况是双林雨后看。迸出似毫当垤eJ， 
<br>孤生如恨倚栏干。凌虚势欲齐金刹，折赠光宜照玉盘。 
<br>更得锦苞零落后，粉环高下挶烟寒。
<br>
<br>
<br>
<br>&nbsp;&nbsp; 卷625_9 【蔷薇】陆龟蒙 
<br>
<br>倚墙当户自横陈，致得贫家似不贫。外布芳菲虽笑日， 
<br>中含芒刺欲伤人。清香往往生遥吹，狂蔓看看及四邻。 
<br>遇有客来堪玩处，一端晴绮照烟新。
<br>
<br>
<br>
<br>&nbsp;&nbsp; 卷625_10 【奉和袭美开元寺佛钵诗】陆龟蒙 
<br>
<br>空王初受逞神功，四钵须臾现一重。持次想添香积饭， 
<br>覆时应带步罗钟。光寒好照金毛鹿，响静堪降白耳龙。 
<br>从此宝函香里见，不须西去诣灵峰。
<br>
<br>
<br>
<br>&nbsp;&nbsp; 卷625_11 【酬袭美夏首病愈见招次韵】陆龟蒙 
<br>
<br>雨多青合是垣衣，一幅蛮笺夜款扉。蕙带又闻宽沈约， 
<br>茅斋犹自忆王微。方灵只在君臣正，篆古须抛点画肥。 
<br>除却伴谈秋水外，野鸥何处更忘机。
<br>
<br>
<br>
<br>&nbsp;&nbsp; 卷625_12 【新夏东郊闲泛有怀袭美】陆龟蒙 
<br>
<br>迟于春日好于秋，野客相携上钓舟。经略彴时冠暂亚， 
<br>佩笭箵后带频搊。蒹葭鹭起波摇笠，村落蚕眠树挂钩。 
<br>料得祇君能爱此，不争烟水似封侯。
<br>
<br>
<br>
<br>&nbsp;&nbsp; 卷625_13 【四月十五日道室书事寄袭美】陆龟蒙 
<br>
<br>乌饭新炊芼臛香，道家斋日以为常。月苗杯举存三洞， 
<br>云蕊函开叩九章。一掬阳泉堪作雨，数铢秋石欲成霜。 
<br>可中值著雷平信，为觅闲眠苦竹床。
<br>
<br>
<br>
<br>&nbsp;&nbsp; 卷625_14 【看压新醅寄怀袭美】陆龟蒙 
<br>
<br>晓压糟床渐有声，旋如荒涧野泉清。身前古态熏应出， 
<br>世上愁痕滴合平。饮啄断年同鹤俭，风波终日看人争。 
<br>尊中若使常能渌，两绶通侯总强名。
<br>
<br>
<br>
<br>&nbsp;&nbsp; 卷625_15 【奉和袭美登初阳楼寄怀北平郎中】陆龟蒙 
<br>
<br>远窗浮槛亦成年，几伴杨公白昼筵。日暖烟花曾扑地， 
<br>气浮星象却归天。闲将水石侵军垒，醉引笙歌上钓船。 
<br>无限恩波犹在目，东风吹起细漪涟。
<br>
<br>
<br>
<br>&nbsp;&nbsp; 卷625_16 【奉和夏初袭美见访题小斋次韵】陆龟蒙 
<br>
<br>四邻多是老农家，百树鸡桑半顷麻。尽趁晴明修网架， 
<br>每和烟雨掉缲车。啼鸾偶坐身藏叶，饷妇归来鬓有花。 
<br>不是对君吟复醉，更将何事送年华。
<br>
<br>
<br>
<br>&nbsp;&nbsp; 卷625_17 【奉和袭美所居首夏水木尤清，适然有作次韵】陆龟蒙 
<br>
<br>柿阴成列药花空，却忆桐江下钓筒。亦以鱼虾供熟鹭， 
<br>近缘樱笋识邻翁。闲分酒剂多还少，自记书签白间红。 
<br>更爱夜来风月好，转思玄度对支公。
<br>
<br>
<br>
<br>&nbsp;&nbsp; 卷625_18 【奉和袭美题达上人药圃二首】陆龟蒙 
<br>
<br>药味多从远客赍，旋添花圃旋成畦。三桠旧种根应异， 
<br>九节初移叶尚低。山荚便和幽涧石，水芝须带本池泥。 
<br>从今直到清秋日，又有香苗几番齐。
<br>
<br>净名无语示清羸，药草搜来喻更微。一雨一风皆遂性， 
<br>花开花落尽忘机。教疏兔镂金弦乱，自拥龙刍紫汞肥。 
<br>莫怪独亲幽圃坐，病容销尽欲依归。
<br>
<br>
<br>
<br>&nbsp;&nbsp; 卷625_19 【奉和袭美怀华阳润卿博士三首】陆龟蒙 
<br>
<br>几降真官授隐书，洛公曾到梦中无。眉间入静三辰影， 
<br>肘后通灵五岳图。北洞树形如曲盖，东凹山色入薰炉。 
<br>金墟福地能容否，愿作冈前蒋负刍。
<br>
<br>火景应难到洞宫，萧闲堂冷任天风。谈玄麈尾抛云底， 
<br>服散龙胎在酒中。有路还将赤城接，无泉不共紫河通。 
<br>奇编早晚教传授，免以神仙问葛洪。
<br>
<br>终日焚香礼洞云，更思琪树转劳神。曾寻下泊常经月， 
<br>不到中峰又累春。仙道最高黄玉箓，暑天偏称白纶巾。 
<br>清斋若见茅司命，乞取朱儿十二斤。
<br>
<br>
<br>
<br>&nbsp;&nbsp; 卷625_20 【以竹夹膝寄赠袭美】陆龟蒙 
<br>
<br>截得筼筜冷似龙，翠光横在暑天中。堪临薤簟闲凭月， 
<br>好向松窗卧跂风。持赠敢齐青玉案，醉吟偏称碧荷筒。 
<br>添君雅具教多著，为著西斋谱一通。
<br>
<br>
<br>
<br>&nbsp;&nbsp; 卷625_21 【奉和袭美夏景无事因怀章来二上人次韵】陆龟蒙 
<br>
<br>檐外青阳有二梅，折来堪下冻醪杯。高杉自欲生龙脑， 
<br>小弁谁能寄鹿胎。丽事肯教饶沈谢，谈微何必减宗雷。 
<br>还闻拟结东林社，争奈渊明醉不来。
<br>
<br>忽忆高僧坐夏堂，厌泉声闹笑云忙。山重海澹怀中印， 
<br>月冷风微宿上方。病后书求嵩少药，定回衣染贝多香。 
<br>何时更问逍遥义，五粒松阴半石床。
<br>
<br>
<br>
<br>&nbsp;&nbsp; 卷625_22 【顷自桐江得一钓车以袭美乐烟波之思因出以为玩…酬答】陆龟蒙 
<br>
<br>旋屈金钩劈翠筠，手中盘作钓鱼轮。忘情不效孤醒客， 
<br>有意闲窥百丈鳞。雨似轻埃时一起，云如高盖强相亲。 
<br>任他华毂低头笑，此地终无覆败人。
<br>
<br>曾招渔侣下清浔，独茧初随一锤深。细辗烟华无辙迹， 
<br>静含风力有车音。相呼野饭依芳草，迭和山歌逗远林。 
<br>得失任渠但取乐，不曾生个是非心。
<br>
<br>病来悬著脆缗丝，独喜高情为我持。数幅尚凝烟雨态， 
<br>三篇能赋蕙兰词。云深石静闲眠稳，月上江平放溜迟。 
<br>第一莫教谙此境，倚天功业待君为。
<br>
<br>
<br>
<br>&nbsp;&nbsp; 卷625_23 【奉和袭美吴中书事寄汉南裴尚书】陆龟蒙 
<br>
<br>风清地古带前朝，遗事纷纷未寂寥。三泖凉波鱼蕝动， 
<br>五茸春草雉媒娇。云藏野寺分金刹，月在江楼倚玉箫。 
<br>不用怀归忘此景，吴王看即奉弓招。
<br>
<br>
<br>
<br>&nbsp;&nbsp; 卷625_24 【奉和袭美夏景冲澹偶作次韵二首】陆龟蒙 
<br>
<br>蝉雀参差在扇纱，竹襟轻利箨冠斜。垆中有酒文园会， 
<br>琴上无弦靖节家。芝畹烟霞全覆穗，橘洲风浪半浮花。 
<br>闲思两地忘名者，不信人间发解华。
<br>
<br>只于池曲象山幽，便是潇湘浸石楼。斜拂芡盘轻鹜下， 
<br>细穿菱线小鲵游。闲开茗焙尝须遍，醉拨书帷卧始休。 
<br>莫道仙家无好爵，方诸还拜碧琳侯。
<br>
<br>
<br>
<br>&nbsp;&nbsp; 卷625_25 【奉和袭美送李明府之任南海】陆龟蒙 
<br>
<br>春尽之官直到秋，岭云深处凭泷楼。居人爱近沈珠浦， 
<br>候吏多来拾翠洲。賨税尽应输紫贝，蛮童多学佩金钩。 
<br>之君不恋南枝久，抛却经冬白罽裘。
<br>
<br>
<br>
<br>&nbsp;&nbsp; 卷625_26 【奉和袭美寄题罗浮轩辕先生所居】陆龟蒙 
<br>
<br>鼎成仙驭入崆峒，百世犹传至道风。暂应青词为穴凤， 
<br>却思丹徼伴冥鸿。金公的的生炉际，琼刃时时到梦中。 
<br>预恐浮山归有日，载将云室十洲东。
<br>
<br>
<br>
<br>&nbsp;&nbsp; 卷625_27 【奉和袭美寄琼州杨舍人】陆龟蒙 
<br>
<br>明时非罪谪何偏，鵩鸟巢南更数千。酒满椰杯消毒雾， 
<br>风随蕉叶下泷船。人多药户生狂蛊，吏有珠官出俸钱。 
<br>只以直诚天自信，不劳诗句咏贪泉。
<br>
<br>
<br>
<br>&nbsp;&nbsp; 卷625_28 【奉和袭美宿报恩寺水阁】陆龟蒙 
<br>
<br>峰抱池光曲岸平，月临虚槛夜何清。僧穿小桧才分影， 
<br>鱼掷高荷渐有声。因忆故山吟易苦，各横秋簟梦难成。 
<br>周颙不用裁书劝，自得凉天证道情。
<br>
<br>
<br>
<br>&nbsp;&nbsp; 卷625_29 【奉和袭美醉中偶作见寄次韵】陆龟蒙 
<br>
<br>海鹤飘飘韵莫侪，在公犹与俗情乖。初呈酒务求专判， 
<br>合祷山祠请自差。永夜谭玄侵罔象，一生交态忘形骸。 
<br>怜君醉墨风流甚，几度题诗小谢斋。
<br>
<br>
<br>
<br>&nbsp;&nbsp; 卷625_30 【奉和袭美寄滑州李副使员外】陆龟蒙 
<br>
<br>洛生闲咏正抽毫，忽傍旌旗著战袍。檄下连营皆破胆， 
<br>剑离孤匣欲吹毛。清秋月色临军垒，半夜淮声入贼壕。 
<br>除却征南为上将，平徐功业更谁高。
<br>
<br>
<br>
<br>&nbsp;&nbsp; 卷625_31 【奉和袭美吴中言怀寄南海二同年】陆龟蒙 
<br>
<br>曾见凌风上赤霄，尽将华藻赴嘉招。城连虎踞山图丽， 
<br>路入龙编海舶遥。江客渔歌冲白荇，野禽人语映红蕉。 
<br>庭中必有君迁树，莫向空台望汉朝。
<br>
<br>
<br>
<br>&nbsp;&nbsp; 卷625_32 【奉和袭美伤史拱山人】陆龟蒙 
<br>
<br>曾说山栖欲去寻，岂知霜骨葬寒林。常依净住师冥目， 
<br>兼事容成学算心。逋客预斋还梵唱，老猿窥祭亦悲吟。 
<br>唯君独在江云外，谁诔孤贞置岘岑。
<br>
<br>
<br>
<br>&nbsp;&nbsp; 卷625_33 【白鸥诗】陆龟蒙 
<br>
<br>惯向溪头漾浅沙，薄烟微雨是生涯。时时失伴沈山影， 
<br>往往争飞杂浪花。晚树清凉还鸀鳿，旧巢零落寄蒹葭。 
<br>池塘信美应难恋，针在鱼唇剑在虾。
<br>
<br>
<br>
<br>&nbsp;&nbsp; 卷625_34 【怀杨台文杨鼎文二秀才】陆龟蒙 
<br>
<br>秋早相逢待得春，崇兰清露小山云。寒花独自愁中见， 
<br>曙角多同醒后闻。钓具每随轻舸去，诗题闲上小楼分。 
<br>重思醉墨纵横甚，书破羊欣白练裙。
<br>
<br>
<br>
<br>&nbsp;&nbsp; 卷625_35 【奉和袭美谢友人惠人参】陆龟蒙 
<br>
<br>五叶初成椵树阴，紫团峰外即鸡林。名参鬼盖须难见， 
<br>材似人形不可寻。品第已闻升碧简，携持应合重黄金。 
<br>殷勤润取相如肺，封禅书成动帝心。
<br>
<br>
<br>
<br>&nbsp;&nbsp; 卷625_36 【严子重以诗游于名胜间旧矣余晚于江南相遇甚乐…之和】陆龟蒙 
<br>
<br>每值江南日落春，十年诗酒爱逢君。芙蓉湖上吟船倚， 
<br>翡翠岩前醉马分。只有汀洲连旧业，岂无章疏动遗文。 
<br>犹怜未卜佳城处，更劚要离冢畔云。
<br>
<br>
<br>
<br>&nbsp;&nbsp; 卷625_37 【算山】陆龟蒙 
<br>
<br>水绕苍山固护来，当时盘踞实雄才。周郎计策清宵定， 
<br>曹氏楼船白昼灰。五十八年争虎视，三千馀骑骋龙媒。 
<br>何如今日家天下，阊阖门临万国开。
<br>
<br>
<br>
<br>&nbsp;&nbsp; 卷625_38 【寄茅山何威仪二首】陆龟蒙 
<br>
<br>大小三峰次九华，灵踪今尽属何家。汉时仙上云巅鹤， 
<br>蜀地春开洞底花。闲傍积岚寻瀑眼，便凌残雪探芝芽。 
<br>年来已奉黄庭教，夕炼腥魂晓吸霞。
<br>
<br>曾向人间拜节旄，乍疑因梦到仙曹。身轻曳羽霞襟狭， 
<br>髻耸峨烟鹿帻高。山暖不荤峰上薤，水寒仍落洞中桃。 
<br>从闻此日搜奇话，转觉魂飞夜夜劳。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷626_1 【早秋吴体寄袭美】陆龟蒙 
<br>
<br>荒庭古村只独倚，败蝉残蛩苦相仍。虽然诗胆大如斗， 
<br>争奈愁肠牵似绳。短烛初添蕙幌影，微风渐折蕉衣棱。 
<br>安得弯弓似明月，快箭拂下西飞鹏。
<br>
<br>
<br>&nbsp;&nbsp; 卷626_2 【病中秋怀寄袭美】陆龟蒙 
<br>
<br>病容愁思苦相兼，清镜无形未我嫌。贪广异蔬行径窄。 
<br>故求偏药出钱添。同人散后休赊酒，双燕辞来始下帘。 
<br>更有是非齐未得，重凭詹尹拂龟占。
<br>
<br>
<br>
<br>&nbsp;&nbsp; 卷626_3 【秋赋有期因寄袭美（时将主试贡士）】陆龟蒙 
<br>
<br>云似无心水似闲，忽思名在贡书间。烟霞鹿弁聊悬著， 
<br>邻里渔舠暂解还。文草病来犹满箧，药苗衰后即离山。 
<br>广寒宫树枝多少，风送高低便可攀。
<br>
<br>
<br>
<br>&nbsp;&nbsp; 卷626_4 【和袭美新秋即事次韵三首】陆龟蒙 
<br>
<br>心似孤云任所之，世尘中更有谁知。愁寻冷落惊双鬓， 
<br>病得清凉减四支。怀旧药溪终独往，宿枯杉寺已频期。 
<br>兼须为月求高处，即是霜轮杀满时。
<br>
<br>帆楫衣裳尽钓徒，往来踪迹遍三吴。闲中展卷兴亡小， 
<br>醉后题诗点画粗。松岛伴谭多道气，竹窗孤梦岂良图。 
<br>还须待致升平了，即往扁舟放五湖。
<br>
<br>声利从来解破除，秋滩唯忆下桐庐。鸬鹚阵合残阳少， 
<br>蜻蛚吟高冷雨疏。辩伏南华论指指，才非玄晏借书书。 
<br>当时任使真堪笑，波上三年学炙鱼。
<br>
<br>
<br>
<br>&nbsp;&nbsp; 卷626_5 【和袭美赠南阳润卿将归雷平】陆龟蒙 
<br>
<br>朝市山林隐一般，却归那减卧云欢。堕阶红叶谁收得， 
<br>半盎清醪客酹干。玉笈诗成吟处晓，金沙泉落梦中寒。 
<br>真仙若降如相问，曾步星罡绕醮坛。
<br>
<br>
<br>
<br>&nbsp;&nbsp; 卷626_6 【顾道士亡，弟子奉束帛乞铭于袭美，因赋戏赠】陆龟蒙 
<br>
<br>童初真府召为郎，君与抽毫刻便房。亦谓神仙同许郭， 
<br>不妨才力似班扬。比于黄绢词尤妙，酬以霜缣价未当。 
<br>唯我有文无卖处，笔锋销尽墨池荒。
<br>
<br>
<br>
<br>&nbsp;&nbsp; 卷626_7 【和访寂上人不遇】陆龟蒙 
<br>
<br>芭蕉霜后石栏荒，林下无人闭竹房。经抄未成抛素几， 
<br>锡环应撼过寒塘。蒲团为拂浮埃散，茶器空怀碧饽香。 
<br>早晚却还宗炳社，夜深风雪对禅床。
<br>
<br>
<br>
<br>&nbsp;&nbsp; 卷626_8 【秋夕文宴（得成字）】陆龟蒙 
<br>
<br>笔阵初临夜正清，击铜遥认小金钲。飞觥壮若游燕市， 
<br>觅句难于下赵城。隔岭故人因会忆，傍檐栖鸟带吟惊。 
<br>梁王座上多词客，五韵甘心第七成。
<br>
<br>
<br>
<br>&nbsp;&nbsp; 卷626_9 【南阳广文欲于荆襄卜居，袭美有赠，代酬次韵】陆龟蒙 
<br>
<br>不知天隐在何乡，且欲烟霞迹暂双。鹤庙未能齐月驭， 
<br>鹿门聊拟并云窗。藓衔荒磴移桑屐，花浸春醪挹石缸。 
<br>莫惜查头容钓伴，也应东印有馀江。
<br>
<br>
<br>
<br>&nbsp;&nbsp; 卷626_10 【和袭美寄毗陵魏处士朴】陆龟蒙 
<br>
<br>经苑初成墨沼开，何人林下肯寻来。若非宗测图山后， 
<br>即是韩康卖药回。溪籁自吟朱鹭曲，沙云还作白鸥媒。 
<br>唯应地主公田熟，时送君家麹糵材。
<br>
<br>
<br>
<br>&nbsp;&nbsp; 卷626_11 【和袭美初冬偶作寄南阳润卿次韵】陆龟蒙 
<br>
<br>逐日生涯敢计冬，可嗟寒事落然空。窗怜返照缘书小， 
<br>庭喜新霜为橘红。衰柳尚能和月动，败兰犹拟倩烟笼。 
<br>不知海上今清浅，试与飞书问洛公。
<br>
<br>
<br>
<br>&nbsp;&nbsp; 卷626_12 【和袭美冬晓章上人院】陆龟蒙 
<br>
<br>山寒偏是晓来多，况值禅窗雪气和。病客功夫经未演， 
<br>故人书信纳新磨。闲临静案修茶品，独旁深溪记药科。 
<br>从此逍遥知有地，更乘清月伴君过。
<br>
<br>
<br>
<br>&nbsp;&nbsp; 卷626_13 【和袭美寄题镜岩周尊师所居】陆龟蒙 
<br>
<br>见说身轻鹤不如，石房无侣共云居。清晨自削灵香柹， 
<br>独夜空吟碧落书。十洞飞精应遍吸，一簪秋发未曾梳。 
<br>知君便入悬珠会，早晚东骑白鲤鱼。
<br>
<br>
<br>
<br>&nbsp;&nbsp; 卷626_14 【寒夜文宴得惊字】陆龟蒙 
<br>
<br>各将寒调触诗情，旋见微澌入砚生。霜月满庭人暂起， 
<br>汀洲半夜雁初惊。三秋每为仙题想，一日多因累句倾。 
<br>千里建康衰草外，含毫谁是忆昭明。
<br>
<br>
<br>
<br>&nbsp;&nbsp; 卷626_15 【送润卿还华阳】陆龟蒙 
<br>
<br>何事轻舟近腊回，茅家兄弟欲归来。封题玉洞虚无奏， 
<br>点检霜坛沆瀣杯。云肆先生分气调，山图公子爱词才。 
<br>殷勤为向东乡荐，洒扫含真雪后台。
<br>
<br>
<br>
<br>&nbsp;&nbsp; 卷626_16 【和袭美为新罗弘惠上人撰灵鹫山周禅师碑送归诗】陆龟蒙 
<br>
<br>一函迢递过东瀛，只为先生处乞铭。已得雄词封静检， 
<br>却怀孤影在禅庭。春过异国人应写，夜读沧洲怪亦听。 
<br>遥想勒成新塔下，尽望空碧礼文星。
<br>
<br>
<br>
<br>&nbsp;&nbsp; 卷626_17 【和袭美寒日书斋即事三首，每篇各用一韵】陆龟蒙 
<br>
<br>不必探幽上郁冈，公斋吟啸亦何妨。唯求薏苡供僧食， 
<br>别著氍毹待客床。春近带烟分短蕙，晓来冲雪撼疏篁。 
<br>馀杭山酒犹封在，遥嘱高人未肯尝。
<br>
<br>已上星津八月槎，文通犹自学丹砂。仙经写得空三洞， 
<br>隐士招来别九华。静对真图呼绿齿，偶开神室问黄芽。 
<br>方诸更是怜才子，锡赉于君合有差。
<br>
<br>名价皆酬百万馀，尚怜方丈讲玄虚。西都宾问曾成赋， 
<br>东海人求近著书。茅洞烟霞侵寤寐，檀溪风月挂樵渔。 
<br>清朝还要廷臣在，两地宁容便结庐。
<br>
<br>
<br>
<br>&nbsp;&nbsp; 卷626_18 【和袭美腊后送内大德从勖游天台】陆龟蒙 
<br>
<br>应缘南国尽南宗，欲访灵溪路暗通。归思不离双阙下， 
<br>去程犹在四明东。铜瓶净贮桃花雨，金策闲摇麦穗风。 
<br>若恋吾君先拜疏，为论台岳未封公。
<br>
<br>
<br>
<br>&nbsp;&nbsp; 卷626_19 【和袭美寄题玉霄峰叶涵象尊师所居】陆龟蒙 
<br>
<br>天台一万八千丈，师在浮云端掩扉。永夜只知星斗大， 
<br>深秋犹见海山微。风前几降青毛节，雪后应披白羽衣。 
<br>南望烟霞空再拜，欲将飞魄问灵威。
<br>
<br>
<br>
<br>&nbsp;&nbsp; 卷626_20 【南阳广文博士还雷平后寄】陆龟蒙 
<br>
<br>微微春色染林塘，亲拨烟霞坐涧房。阴洞雪胶知未入， 
<br>浊醪风破的偷尝。芝台晓用金铛煮，星度闲将玉铪量。 
<br>几遍侍晨官欲降，曙坛先起独焚香。
<br>
<br>
<br>
<br>&nbsp;&nbsp; 卷626_21 【和袭美题支山南峰僧次韵】陆龟蒙 
<br>
<br>眉毫霜细欲垂肩，自说初栖海岳年。万壑烟霞秋后到， 
<br>一林风雨夜深禅。时翻贝叶添新藏，闲插松枝护小泉。 
<br>好是清冬无外事，匡林斋罢向阳眠。
<br>
<br>
<br>
<br>&nbsp;&nbsp; 卷626_22 【送董少卿游茅山】陆龟蒙 
<br>
<br>威辇高悬度世名，至今仙裔作公卿。将随羽节朝珠阙， 
<br>曾佩鱼符管赤城。云冻尚含孤石色，雪干犹堕古松声。 
<br>应知四扇灵方在，待取归时绿发生。
<br>
<br>
<br>
<br>&nbsp;&nbsp; 卷626_23 【和袭美寄怀南阳润卿】陆龟蒙 
<br>
<br>高抱相逢各绝尘，水经山疏不离身。才情未拟汤从事， 
<br>玄解犹嫌竺道人。霞染洞泉浑变紫，雪披江树半和春。 
<br>谁怜故国无生计，唯种南塘二亩芹。
<br>
<br>
<br>
<br>&nbsp;&nbsp; 卷626_24 【袭美将以绿罽为赠因成四韵】陆龟蒙 
<br>
<br>三径风霜利若刀，襜褕吹断罥蓬蒿。病中只自悲龙具， 
<br>世上何人识羽袍。狐貉近怀珠履贵，薜萝遥羡白巾高。 
<br>陈王轻暖如相遗，免致衰荷效广骚。
<br>
<br>
<br>
<br>&nbsp;&nbsp; 卷626_25 【和过张祜处士丹阳故居】陆龟蒙 
<br>
<br>胜华通子共悲辛，荒径今为旧宅邻。一代交游非不贵， 
<br>五湖风月合教贫。魂应绝地为才鬼，名与遗编在史臣。 
<br>闻道平生多爱石，至今犹泣洞庭人。
<br>
<br>
<br>
<br>&nbsp;&nbsp; 卷626_26 【和袭美寄广文先生】陆龟蒙 
<br>
<br>忽辞明主事真君，直取姜巴路入云。龙篆拜时轻诰命， 
<br>霓襟披后小玄纁。峰前北帝三元会，石上东卿九锡文。 
<br>应笑世间名利火，等闲灵府剩先焚。
<br>
<br>
<br>
<br>&nbsp;&nbsp; 卷626_27 【和袭美先辈悼鹤】陆龟蒙 
<br>
<br>一夜圆吭绝不鸣，八公虚道得千龄。方添上客云眠思， 
<br>忽伴中仙剑解形。但掩丛毛穿古堞，永留寒影在空屏。 
<br>君才幸自清如水，更向芝田为刻铭。
<br>
<br>
<br>
<br>&nbsp;&nbsp; 卷626_28 【幽居有白菊一丛因而成咏呈知己】陆龟蒙 
<br>
<br>还是延年一种材，即将瑶朵冒霜开。不如红艳临歌扇， 
<br>欲伴黄英入酒杯。陶令接z5堪岸著，梁王高屋好欹来。
<br>月中若有闲田地，为劝嫦娥作意裁。
<br>
<br>
<br>
<br>&nbsp;&nbsp; 卷626_23 【和袭美伤开元观顾道士】陆龟蒙 
<br>
<br>何事神超入杳冥，不骑孤鹤上三清。多应白简迎将去， 
<br>即是朱陵炼更生。药奠肯同椒醑味，云谣空替薤歌声。 
<br>武皇徒有飘飘思，谁问山中宰相名。
<br>
<br>
<br>
<br>&nbsp;&nbsp; 卷626_24 【和袭美醉中即席赠润卿博士次韵】陆龟蒙 
<br>
<br>共是虚皇简上仙，清词如羽欲飘然。登山凡著几緉屐， 
<br>破浪欲乘千里船。远梦只留丹井畔，闲吟多在酒旗前。 
<br>谁知海上无名者，只记渔歌不记年。
<br>
<br>
<br>
<br>&nbsp;&nbsp; 卷626_25 【送浙东德师侍御罢府西归】陆龟蒙 
<br>
<br>王谢遗踪玉籍仙，三年闲上鄂君船。诗怀白阁僧吟苦， 
<br>俸买青田鹤价偏。行次野枫临远水，醉中衰菊卧凉烟。 
<br>芙蓉散尽西归去，唯有山阴九万笺。
<br>
<br>
<br>
<br>&nbsp;&nbsp; 卷626_26 【送羊振文先辈往桂阳归觐】陆龟蒙 
<br>
<br>风雅先生去一麾，过庭才子趣归期。让王门外开帆叶， 
<br>义帝城中望戟支。郢路渐寒飘雪远，湘波初暖涨云迟。 
<br>灵均精魄如能问，又得千年贾傅词。
<br>
<br>
<br>
<br>&nbsp;&nbsp; 卷626_27 【袭美留振文宴龟蒙抱病不赴猥示倡和因次韵酬谢】陆龟蒙 
<br>
<br>绮席风开照露晴，只将茶荈代云觥。繁弦似玉纷纷碎， 
<br>佳妓如鸿一一惊。毫健几多飞藻客，羽寒寥落映花莺， 
<br>幽人独自西窗晚，闲凭香柽反照明。
<br>
<br>
<br>
<br>&nbsp;&nbsp; 卷626_28 【和袭美重送圆载上人归日本国】陆龟蒙 
<br>
<br>老思东极旧岩扉，却待秋风泛舶归。晓梵阳乌当石磬， 
<br>夜禅阴火照田衣。见翻经论多盈箧，亲植杉松大几围。 
<br>遥想到时思魏阙，只应遥拜望斜晖。
<br>
<br>
<br>
<br>&nbsp;&nbsp; 卷626_29 【和袭美褚家林亭】陆龟蒙 
<br>
<br>一阵西风起浪花，绕栏杆下散瑶华。高窗曲槛仙侯府， 
<br>卧苇荒芹白鸟家。孤岛待寒凝片月，远山终日送馀霞。 
<br>若知方外还如此，不要秋乘上海槎。
<br>
<br>
<br>
<br>&nbsp;&nbsp; 卷626_30 【归雁】陆龟蒙 
<br>
<br>北走南征象我曹，天涯迢递翼应劳。似悲边雪音犹苦， 
<br>初背岳云行未高。月岛聚栖防暗缴，风滩斜起避惊涛。 
<br>时人不问随阳意，空拾栏边翡翠毛。
<br>
<br>
<br>
<br>&nbsp;&nbsp; 卷626_31 【王先辈草堂】陆龟蒙 
<br>
<br>松径隈云到静堂，杏花临涧水流香。身从乱后全家隐， 
<br>日校人间一倍长。金箓渐加新品秩，玉皇偏赐羽衣裳。 
<br>何如圣代弹冠出，方朔曾为汉侍郎。
<br>
<br>
<br>
<br>&nbsp;&nbsp; 卷626_32 【伤越】陆龟蒙 
<br>
<br>越溪自古好风烟，盗束兵缠已半年。访戴客愁随水远， 
<br>浣纱人泣共埃捐。临焦赖洒王师雨，欲堕重登刺史天。 
<br>早晚山川尽如故，清吟闲上鄂君船。
<br>
<br>
<br>
<br>&nbsp;&nbsp; 卷626_33 【新定陪太守一百五夜南馆玩月】陆龟蒙 
<br>
<br>风雨教春处处伤，一宵云尽见沧浪。全无片烛侵光彩， 
<br>只有清滩助雪霜。烟蔽棹歌归浦溆，露将花影到衣裳。 
<br>却嫌殷浩南楼夕，一带秋声入恨长。
<br>
<br>
<br>
<br>&nbsp;&nbsp; 卷626_34 【中元夜寄道侣二首】陆龟蒙 
<br>
<br>学饵霜茸骨未轻，每逢真夕梦还清。丁宁独受金妃约， 
<br>许与亲题玉篆名。月苦撼残临水珮，风微飘断系云缨。 
<br>须臾枕上桐窗晓，露压千枝滴滴声。
<br>
<br>橘斋风露已清馀，东郭先生病未除。孤枕易为蛩破梦， 
<br>短檐难得燕传书。广云披日君应近，倒影裁花我尚疏。 
<br>唯羡羽人襟似水，平持旄节步空虚。
<br>
<br>
<br>
<br>&nbsp;&nbsp; 卷626_35 【寄怀华阳道士】陆龟蒙 
<br>
<br>华阳门外五芝生，餐罢愁君入杳冥。遥夜独栖还有梦， 
<br>昔年相见便忘形。为分科斗亲铅椠，与说蜉蝣坐竹棂。 
<br>醮后几时归紫阁，别来终日诵黄庭。闲教辨药僮名甲， 
<br>静识窥巢鹤姓丁。绝涧饮羊春水腻，傍林烧石野烟腥。 
<br>深沈谷响含疏磬，片段岚光落画屏。休采古书探禹穴， 
<br>自刊新历斗尧蓂。珠宫凤合迎萧史，玉籍人谁访蔡经？ 
<br>架上黑椽长褐稳，案头丹篆小符灵。霓轩入洞齐初月， 
<br>羽节升坛拜七星。当路独行冲虎豹，向风孤啸起雷霆。 
<br>凝神密室多生白，叙事联编尽杀青。匝地山川皆暗写， 
<br>隐天竽籁只闲听。分张火力烧金灶，拂拭苔痕洗酒瓶。 
<br>翠壁上吟朝复暮，暖云边卧醉还醒。倚身长短裁筇杖， 
<br>倩客高低结草亭。直用森严朝北帝，爱将清浅问东溟。 
<br>常思近圃看栽杏，拟借邻峰伴采苓。掩树半扉晴霭霭， 
<br>背琴残烛晓荧荧。旧来扪虱知王猛，欲去为龙叹管宁。 
<br>蟾魄几应临蕙帐，渔竿犹尚枕枫汀。衔烟细草无端绿， 
<br>冒雨闲花作意馨。掠岸惊波沈翡翠，入檐斜照碍蜻蜓。 
<br>初征汉栈宜飞檄，待破燕山好勒铭。六辔未收千里马， 
<br>一囊空负九秋萤。我悲雌伏真方枘，他骋雄材似建瓴。 
<br>合在深崖齐散术，自求沧海点流萍。频抛俗物心还爽， 
<br>远忆幽期目剩瞑。见买扁舟束真诰，手披仙语任扬舲。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
