<HTML>
<HEAD>
<TITLE>全唐诗 卷554-556 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷554-556</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷554-556</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6178"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷554-556')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷554-556]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷554_1 【寄石桥僧】项斯 
<br>
<br>逢师入山日，道在石桥边。别后何人见，秋来几处禅。 
<br>溪中云隔寺，夜半雪添泉。生有天台约，知无却出缘。
<br>
<br>
<br>&nbsp;&nbsp; 卷554_2 【送欧阳衮归闽中】项斯 
<br>
<br>秦城几年住，犹著故乡衣。失意时相识，成名后独归。 
<br>海秋蛮树黑，岭夜瘴禽飞。为学心难满，知君更掩扉。
<br>
<br>
<br>
<br>&nbsp;&nbsp; 卷554_3 【古观】项斯 
<br>
<br>置观碑已折，看松年不分。洞中谁识药，门外日添坟。 
<br>放去龟随水，呼来鹿怕薰。坛边见灰火，几烧祭星文。
<br>
<br>
<br>
<br>&nbsp;&nbsp; 卷554_4 【题令狐处士溪居】项斯 
<br>
<br>白发已过半，无心离此溪。病尝山药遍，贫起草堂低。 
<br>为月窗从破，因诗壁重泥。近来常夜坐，寂寞与僧齐。
<br>
<br>
<br>
<br>&nbsp;&nbsp; 卷554_5 【送僧归南岳】项斯 
<br>
<br>心知衡岳路，不怕去人稀。船里谁鸣磬，沙头自曝衣。 
<br>有家从小别，是寺即言归。料得逢春住，当禅云满扉。
<br>
<br>
<br>
<br>&nbsp;&nbsp; 卷554_6 【宁州春思】项斯 
<br>
<br>失意离城早，边城任见花。初为断酒客，旧识卖书家。 
<br>寒寺稀无雪，春风亦有沙。思归频入梦，即路不言赊。
<br>
<br>
<br>
<br>&nbsp;&nbsp; 卷554_7 【山友赠藓花冠】项斯 
<br>
<br>尘污出华发，惭君青藓冠。此身闲未得，终日戴应难。 
<br>好就松阴挂，宜当枕石看。会须寻道士，簪去绕霜坛。
<br>
<br>
<br>
<br>&nbsp;&nbsp; 卷554_8 【蛮家】项斯 
<br>
<br>领得卖珠钱，还归铜柱边。看儿调小象，打鼓试新船。 
<br>醉后眠神树，耕时语瘴烟。不逢寒便老，相问莫知年。
<br>
<br>
<br>
<br>&nbsp;&nbsp; 卷554_9 【早春题湖上顾氏新居二首】项斯 
<br>
<br>近得水云看，门长侵早开。到时微有雪，行处又无苔。 
<br>劝酒客初醉，留茶僧未来。每逢晴暖日，唯见乞花栽。
<br>
<br>门不当官道，行人到亦稀。故从餐后出，方至夜深归。 
<br>开箧拣书卷，扫床移褐衣。几时同买宅，相近有柴扉。
<br>
<br>
<br>
<br>&nbsp;&nbsp; 卷554_10 【苍梧云气】项斯 
<br>
<br>何年化作愁，漠漠便难收。数点山能远，平铺水不流。 
<br>湿连湘竹暮，浓盖舜坟秋。亦有思归客，看来尽白头。
<br>
<br>
<br>
<br>&nbsp;&nbsp; 卷554_11 【晚春花】项斯 
<br>
<br>阴洞日光薄，花开不及时。当春无半树，经烧足空枝。 
<br>疏与香风会，细将泉影移。此中人到少，开尽几人知。
<br>
<br>
<br>
<br>&nbsp;&nbsp; 卷554_12 【宿胡氏溪亭】项斯 
<br>
<br>独住水声里，有亭无热时。客来因月宿，床势向山移。 
<br>鹤睡松枝定，萤归葛叶垂。寂寥犹欠伴，谁为报僧知。
<br>
<br>
<br>
<br>&nbsp;&nbsp; 卷554_13 【送华阴隐者】项斯 
<br>
<br>往往到城市，得非征药钱。世人空识面，弟子莫知年。 
<br>自说能医死，相期更学仙。近来移住处，毛女旧峰前。
<br>
<br>
<br>
<br>&nbsp;&nbsp; 卷554_14 【落第后寄江南亲友】项斯 
<br>
<br>古巷槐阴合，愁多昼掩扉。独存过江马，强拂看花衣。 
<br>送客心先醉，寻僧夜不归。龙钟易惆怅，莫遣寄书稀。
<br>
<br>
<br>
<br>&nbsp;&nbsp; 卷554_15 【欲别】项斯 
<br>
<br>花时人欲别，每日醉樱桃。买酒金钱尽，弹筝玉指劳。 
<br>归期无岁月，客路有风涛。锦缎裁衣赠，麒麟落剪刀。
<br>
<br>
<br>
<br>&nbsp;&nbsp; 卷554_16 【留别张水部籍】项斯 
<br>
<br>省中重拜别，兼领寄人书。已念此行远，不应相问疏。 
<br>子城西并宅，御水北同渠。要取春前到，乘闲候起居。
<br>
<br>
<br>
<br>&nbsp;&nbsp; 卷554_17 【小古镜】项斯 
<br>
<br>字已无人识，唯应记铸年。见来深似水，携去重于钱。 
<br>鸾翅巢空月，菱花遍小天。宫中照黄帝，曾得化为仙。
<br>
<br>
<br>
<br>&nbsp;&nbsp; 卷554_18 【题太白山隐者】项斯 
<br>
<br>高居在幽岭，人得见时稀。写箓扃虚白，寻僧到翠微。 
<br>扫坛星下宿，收药雨中归。从服小还后，自疑身解飞。
<br>
<br>
<br>
<br>&nbsp;&nbsp; 卷554_19 【病中怀王展先辈在天台】项斯 
<br>
<br>枕上用心静，唯应改旧诗。强行休去早，暂卧起还迟。 
<br>因说来归处，却愁初病时。赤城山下寺，无计得相随。
<br>
<br>
<br>
<br>&nbsp;&nbsp; 卷554_20 【鲤鱼】项斯 
<br>
<br>似龙鳞又足，只是欠登门。月里腮犹湿，泥中目未昏。 
<br>乞锄防蚁穴，望水写金盆。他日能为雨，公田报此恩。
<br>
<br>
<br>
<br>&nbsp;&nbsp; 卷554_21 【子规（一作贾岛诗）】项斯 
<br>
<br>游魂自相叫，宁复记前身。飞过人家月，声连客路春。 
<br>梦边催晓急，愁外送风频。自有沾花血，相和泪滴新。
<br>
<br>
<br>
<br>&nbsp;&nbsp; 卷554_22 【边州客舍】项斯 
<br>
<br>开门不成出，麦色遍前坡。自小诗名在，如今白发多。 
<br>经年无越信，终日厌蕃歌。近寺居僧少，春来亦懒过。
<br>
<br>
<br>
<br>&nbsp;&nbsp; 卷554_23 【赠道者】项斯 
<br>
<br>晏来知养气，度日语时稀。到处留丹井，终寒不絮衣。 
<br>病乡多惠药，鬼俗有符威。自说身轻健，今年数梦飞。
<br>
<br>
<br>
<br>&nbsp;&nbsp; 卷554_24 【边游】项斯 
<br>
<br>古镇门前去，长安路在东。天寒明堠火，日晚裂旗风。 
<br>塞馆皆无事，儒装亦有弓。防秋故乡卒，暂喜语音同。
<br>
<br>
<br>
<br>&nbsp;&nbsp; 卷554_25 【夜泊淮阴】项斯 
<br>
<br>夜入楚家烟，烟中人未眠。望来淮岸尽，坐到酒楼前。 
<br>灯影半临水，筝声多在船。乘流向东去，别此易经年。
<br>
<br>
<br>
<br>&nbsp;&nbsp; 卷554_26 【远水】项斯 
<br>
<br>渺渺浸天色，一边生晚光。阔浮萍思远，寒入雁愁长。 
<br>北极连平地，东流即故乡。扁舟来宿处，仿佛似潇湘。
<br>
<br>
<br>
<br>&nbsp;&nbsp; 卷554_27 【黄州暮愁】项斯 
<br>
<br>凌澌冲泪眼，重叠自西来。即夜寒应合，非春暖不开。 
<br>岂无登陆计，宜弃济川材。愿寄浮天外，高风万里回。
<br>
<br>
<br>
<br>&nbsp;&nbsp; 卷554_28 【晓发昭应】项斯 
<br>
<br>行人见雪愁，初作帝乡游。旅店开偏早，乡帆去未收。 
<br>灯残催卷席，手冷怕梳头。是物寒无色，汤泉正自流。
<br>
<br>
<br>
<br>&nbsp;&nbsp; 卷554_29 【赠金州姚合使君】项斯 
<br>
<br>为郎名更重，领郡是蹉跎。官壁题诗尽，衙庭看鹤多。 
<br>城池连草堑，篱落带椒坡。未觉旗幡贵，闲行触处过。
<br>
<br>
<br>
<br>&nbsp;&nbsp; 卷554_30 【送殷中丞游边】项斯 
<br>
<br>话别无长夜，灯前闻曙鸦。已行难避雪，何处合逢花。 
<br>野寺门多闭，羌楼酒不赊。还须见边将，谁拟静尘沙。
<br>
<br>
<br>
<br>&nbsp;&nbsp; 卷554_31 【寄坐夏僧】项斯 
<br>
<br>坐夏日偏长，知师在律堂。多因束带热，更忆剃头凉。 
<br>苔色侵经架，松阴到簟床。还应炼诗句，借卧石池傍。
<br>
<br>
<br>
<br>&nbsp;&nbsp; 卷554_32 【寄卢式】项斯 
<br>
<br>到处久南望，未知何日回。寄书频到海，得梦忽闻雷。 
<br>岭日当秋暗，蛮花近腊开。白身居瘴疠，谁不惜君才。
<br>
<br>
<br>
<br>&nbsp;&nbsp; 卷554_33 【日东病僧】项斯 
<br>
<br>云水绝归路，来时风送船。不言身后事，犹坐病中禅。 
<br>深壁藏灯影，空窗出艾烟。已无乡土信，起塔寺门前。
<br>
<br>
<br>
<br>&nbsp;&nbsp; 卷554_34 【泛溪】项斯 
<br>
<br>溪船泛渺瀰，渐觉灭炎辉。动水花连影，逢人鸟背飞。 
<br>深犹见白石，凉好换生衣。未得多诗句，终须隔宿归。
<br>
<br>
<br>
<br>&nbsp;&nbsp; 卷554_35 【送顾少府（一作送顾逢尉永康）】项斯 
<br>
<br>作尉年犹少，无辞去路赊。渔舟县前泊，山吏日高衙。 
<br>幽景临溪寺，秋蝉织杼家。行程须过越，先醉镜湖花。
<br>
<br>
<br>
<br>&nbsp;&nbsp; 卷554_36 【咸阳别李处士】项斯 
<br>
<br>古道自迢迢，咸阳离别桥。越人闻水处，秦树带霜朝。 
<br>驻马言难尽，分程望易遥。秋前未相见，此意转萧条。
<br>
<br>
<br>
<br>&nbsp;&nbsp; 卷554_37 【寄流人】项斯 
<br>
<br>毒草不曾枯，长添客健无。雾开蛮市合，船散海城孤。 
<br>象迹频藏齿，龙涎远蔽珠。家人秦地老，泣对日南图。
<br>
<br>
<br>
<br>&nbsp;&nbsp; 卷554_38 【华顶道者】项斯 
<br>
<br>仙人掌中住，生有上天期。已废烧丹处，犹多种杏时。 
<br>养龙于浅水，寄鹤在高枝。得道复无事，相逢尽日棋。
<br>
<br>
<br>
<br>&nbsp;&nbsp; 卷554_39 【酬从叔听夜泉见寄】项斯 
<br>
<br>梦罢更开户，寒泉声隔云。共谁寻最远，独自坐偏闻。 
<br>岩际和风滴，溪中泛月分。岂知当此夜，流念到江濆。
<br>
<br>
<br>
<br>&nbsp;&nbsp; 卷554_40 【和李用夫栽小松】项斯 
<br>
<br>移来未换叶，已胜在空山。静对心标直，遥吟境助闲。 
<br>影侵残雪际，声透小窗间。即耸凌空干，翛翛岂易攀。
<br>
<br>
<br>
<br>&nbsp;&nbsp; 卷554_41 【哭南流人】项斯 
<br>
<br>遥见南来使，江头哭问君。临终时有雪，旅葬处无云。 
<br>官库空收剑，蛮僧共起坟。知名人尚少，谁为录遗文。
<br>
<br>
<br>
<br>&nbsp;&nbsp; 卷554_42 【经李白墓】项斯 
<br>
<br>夜郎归未老，醉死此江边。葬阙官家礼，诗残乐府篇。 
<br>游魂应到蜀，小碣岂旌贤。身没犹何罪，遗坟野火燃。
<br>
<br>
<br>
<br>&nbsp;&nbsp; 卷554_43 【春夜樊川竹亭陪诸同年宴】项斯 
<br>
<br>相知皆是旧，每恨独游频。幸此同芳夕，宁辞倒醉身。 
<br>灯光遥映烛，萼粉暗飘茵。明月分归骑，重来更几春。
<br>
<br>
<br>
<br>&nbsp;&nbsp; 卷554_44 【送僧】项斯 
<br>
<br>灵山巡未遍，不作住持心。逢寺暂投宿，是山皆独寻。 
<br>有时过静界，在处想空林。从小即行脚，出家来至今。
<br>
<br>
<br>
<br>&nbsp;&nbsp; 卷554_45 【送苏处士归西山】项斯 
<br>
<br>南游何所为，一箧又空归。守道安清世，无心换白衣。 
<br>深林蝉噪暮，绝顶客来稀。早晚重相见，论诗更及微。
<br>
<br>
<br>
<br>&nbsp;&nbsp; 卷554_46 【游烂柯山】项斯 
<br>
<br>步步出尘氛，溪山别是春。坛边时过鹤，棋处寂无人。 
<br>访古碑多缺，探幽路不真。翻疑归去晚，清世累移晨。
<br>
<br>
<br>
<br>&nbsp;&nbsp; 卷554_47 【送友人之永嘉】项斯 
<br>
<br>长贫知不易，去计拟何逃。相对人愁别，经过几处劳。 
<br>城连沙岫远，山断夏云高。犹想成诗处，秋灯半照涛。
<br>
<br>
<br>
<br>&nbsp;&nbsp; 卷554_48 【巴中逢故人】项斯 
<br>
<br>劳思空积岁，偶会更无由。以分难相舍，将行且暂留。 
<br>路岐何处极，江峡半猿愁。到此分南北，离怀岂易收。
<br>
<br>
<br>
<br>&nbsp;&nbsp; 卷554_49 【送归江州友人初下第（一作送友人下第归）】项斯 
<br>
<br>名高不俟召，收采献君门。偶屈应缘数，他人尽为冤。 
<br>新春城外路，旧隐水边村。归去无劳久，知君更待论。
<br>
<br>
<br>
<br>&nbsp;&nbsp; 卷554_50 【舜城怀古】项斯 
<br>
<br>禅禹逊尧聪，巍巍盛此中。四隅咸启圣，万古赖成功。 
<br>道德去弥远，山河势不穷。停车一再拜，帝业即今同。
<br>
<br>
<br>
<br>&nbsp;&nbsp; 卷554_51 【送刘道士之成都严真观】项斯 
<br>
<br>严君名不朽，道出二经中。归去精诚恳，还应梦寐通。 
<br>池台镜定月，松桧雨馀风。想对灵玄忆，人间恋若空。
<br>
<br>
<br>
<br>&nbsp;&nbsp; 卷554_52 【汉南遇友人】项斯 
<br>
<br>此身西复东，何计此相逢。梦尽吴越水，恨深襄汉钟。 
<br>积云开去路，曙雪叠前峰。谁即知非旧，怜君忽见容。
<br>
<br>
<br>
<br>&nbsp;&nbsp; 卷554_53 【游头陀寺上方】项斯 
<br>
<br>高步陟崔嵬，吟闲路惜回。寺知何代有，僧见梵天来。 
<br>暮霭连沙积，馀霞遍槛开。更期招静者，长啸上南台。
<br>
<br>
<br>
<br>&nbsp;&nbsp; 卷554_54 【送友人游河东】项斯 
<br>
<br>停车晓烛前，一语几潸然。路去干戈日，乡遥饥馑年。 
<br>湖波晴见雁，槐驿晚无蝉。莫纵经时住，东南书信偏。
<br>
<br>
<br>
<br>&nbsp;&nbsp; 卷554_55 【中秋夜怀】项斯 
<br>
<br>趋驰早晚休，一岁又残秋。若只如今日，何难至白头。 
<br>沧波归处远，旅食尚边愁。赖见前贤说，穷通不自由。
<br>
<br>
<br>
<br>&nbsp;&nbsp; 卷554_56 【寄富春孙路处士】项斯 
<br>
<br>平生醉与吟，谁是见君心。上国一归去，沧江闲至今。 
<br>钟繁秋寺近，峰阔晚涛深。疏放长如此，何人长得寻。
<br>
<br>
<br>
<br>&nbsp;&nbsp; 卷554_57 【送客归新罗】项斯 
<br>
<br>君家沧海外，一别见何因。风土虽知教，程途自致贫。 
<br>浸天波色晚，横笛鸟行春。明发千樯下，应无更远人。
<br>
<br>
<br>
<br>&nbsp;&nbsp; 卷554_58 【杭州江亭留题登眺】项斯 
<br>
<br>处处日驰销，凭轩夕似朝。渔翁闲鼓棹，沙鸟戏迎潮。 
<br>树间津亭密，城连坞寺遥。因谁报隐者，向此得耕樵。
<br>
<br>
<br>
<br>&nbsp;&nbsp; 卷554_59 【荆州夜与友亲相遇】项斯 
<br>
<br>山海两分岐，停舟偶似期。别来何限意，相见却无辞。 
<br>坐永神凝梦，愁繁鬓欲丝。趋名易迟晚，此去莫经时。
<br>
<br>
<br>
<br>&nbsp;&nbsp; 卷554_60 【送友人游边】项斯 
<br>
<br>方春到帝京，有恋有愁并。万里江海思，半年沙塞程。 
<br>绿阴斜向驿，残照远侵城。自可资新课，还期振盛名。
<br>
<br>
<br>
<br>&nbsp;&nbsp; 卷554_61 【题赠宣州亢拾遗】项斯 
<br>
<br>传骑一何催，山门昼未开。高人终避世，圣主不遗才。 
<br>坐次欹临水，门中独举杯。谁为旦夕侣，深寺数僧来。
<br>
<br>
<br>
<br>&nbsp;&nbsp; 卷554_62 【姚氏池亭】项斯 
<br>
<br>池馆饶嘉致，幽人惬所闲。筱风能动浪，岸树不遮山。 
<br>啸槛鱼惊后，眠窗鹤语间。何须说庐阜，深处更跻攀。
<br>
<br>
<br>
<br>&nbsp;&nbsp; 卷554_63 【送友人之江南】项斯 
<br>
<br>东南路苦辛，去路见无因。万里此相送，故交谁更亲。 
<br>日浮汀草绿，烟霁海山春。握手无别赠，为予书札频。
<br>
<br>
<br>
<br>&nbsp;&nbsp; 卷554_64 【彭蠡湖春望】项斯 
<br>
<br>湖亭东极望，远棹不须回。遍草新湖落，连天众雁来。 
<br>芦洲残照尽，云障积烟开。更想鸱夷子，扁舟安在哉。
<br>
<br>
<br>
<br>&nbsp;&nbsp; 卷554_65 【闻友人会裴明府县楼】项斯 
<br>
<br>闲阁雨吹尘，陶家揖上宾。湖山万叠翠，门树一行春。 
<br>景遍归檐燕，歌喧已醉身。登临兴不足，喜有数来因。
<br>
<br>
<br>
<br>&nbsp;&nbsp; 卷554_66 【归家山行】项斯 
<br>
<br>献赋才何拙，经时不耻归。能知此意是，甘取众人非。 
<br>遍陇耕无圃，缘溪钓有矶。此怀难自遣，期在振儒衣。
<br>
<br>
<br>
<br>&nbsp;&nbsp; 卷554_67 【长安书怀呈知己】项斯 
<br>
<br>江湖归不易，京邑计长贫。独夜有知己，论心无故人。 
<br>一灯愁里梦，九陌病中春。为问清平日，无门致出身。
<br>
<br>
<br>
<br>&nbsp;&nbsp; 卷554_68 【闻蝉】项斯 
<br>
<br>动叶复惊神，声声断续匀。坐来同听者，俱是未归人。 
<br>一棹三湘浪，单车二蜀尘。伤秋各有日，千可念因循。
<br>
<br>
<br>
<br>&nbsp;&nbsp; 卷554_69 【李处士道院南楼】项斯 
<br>
<br>霜晚复秋残，楼明近远山。满壶邀我醉，一榻为僧闲。 
<br>树簇孤汀眇，帆欹积浪间。从容更南望，殊欲外人寰。
<br>
<br>
<br>
<br>&nbsp;&nbsp; 卷554_70 【送顾非熊及第归茅山】项斯 
<br>
<br>吟诗三十载，成此一名难。自有恩门入，全无帝里欢。 
<br>湖光愁里碧，岩景梦中寒。到后松杉月，何人共晓看。
<br>
<br>
<br>
<br>&nbsp;&nbsp; 卷554_71 【春日题李中丞樊川别墅】项斯 
<br>
<br>心知受恩地，到此亦裴回。上路移时立，中轩隔宿来。 
<br>川光通沼沚，寺影带楼台。无限成蹊树，花多向客开。
<br>
<br>
<br>
<br>&nbsp;&nbsp; 卷554_72 【龙州与韩将军夜会】项斯 
<br>
<br>庭绿草纤纤，边州白露沾。别歌缘剑起，客泪是愁添。 
<br>见月鹊啼树，避风云满帘。将军尽尊酒，楼上赋星占。
<br>
<br>
<br>
<br>&nbsp;&nbsp; 卷554_73 【途中逢友人】项斯 
<br>
<br>长大有南北，山川各所之。相逢孤馆夜，共忆少年时。 
<br>烂醉百花酒，狂题几首诗。来朝又分袂，后会鬓应丝。
<br>
<br>
<br>
<br>&nbsp;&nbsp; 卷554_74 【送友人下第归襄阳】项斯 
<br>
<br>失意已春残，归愁与别难。山分关路细，江绕夜城寒。 
<br>草色连晴坂，鼍声离晓滩。差池是秋赋，何以暂怀安。
<br>
<br>
<br>
<br>&nbsp;&nbsp; 卷554_75 【宿山寺】项斯 
<br>
<br>栗叶重重复翠微，黄昏溪上语人稀。月明古寺客初到， 
<br>风度闲门僧未归。山果经霜多自落，水萤穿竹不停飞。 
<br>中宵能得几时睡，又被钟声催著衣。
<br>
<br>
<br>
<br>&nbsp;&nbsp; 卷554_76 【病鹤】项斯 
<br>
<br>青云有意力犹微，岂料低回得所依。幸念翅因风雨困， 
<br>岂教身陷稻粱肥。曾游碧落宁无侣，见有清池不忍飞。 
<br>纵使他年引仙驾，主人恩在亦应归。
<br>
<br>
<br>
<br>&nbsp;&nbsp; 卷554_77 【梦仙】项斯 
<br>
<br>昨宵魂梦到仙津，得见蓬山不死人。云叶许裁成野服， 
<br>玉浆教吃润愁身。红楼近月宜寒水，绿杏摇风占古春。 
<br>次第引看行未遍，浮光牵入世间尘。
<br>
<br>
<br>
<br>&nbsp;&nbsp; 卷554_78 【古扇】项斯 
<br>
<br>昨日裁成夺夏威，忽逢秋节便相违。寒尘妒尽秦王女， 
<br>凉殿恩随汉主妃。似月旧临红粉面，有风休动麝香衣。 
<br>千年萧瑟关人事，莫语当时掩泪归。
<br>
<br>
<br>
<br>&nbsp;&nbsp; 卷554_79 【泾州听张处士弹琴】项斯 
<br>
<br>边州独夜正思乡，君又弹琴在客堂。
<br>仿佛不离灯影外，似闻流水到潇湘。
<br>
<br>
<br>
<br>&nbsp;&nbsp; 卷554_80 【赠别】项斯 
<br>
<br>鱼在深泉鸟在云，从来只得影相亲。
<br>他时纵有逢君处，应作人间白发身。
<br>
<br>
<br>
<br>&nbsp;&nbsp; 卷554_81 【对鲙】项斯 
<br>
<br>行到鲈鱼乡里时，鲙盘如雪怕风吹。
<br>犹怜醉里江南路，马上垂鞭学钓时。
<br>
<br>
<br>
<br>&nbsp;&nbsp; 卷554_82 【忆朝阳峰前居】项斯 
<br>
<br>每忆闲眠处，朝阳最上峰。溪僧来自远，林路出无踪。 
<br>败褐黏苔遍，新题出石重。霞光侵曙发，岚翠近秋浓。 
<br>健羡机能破，安危道不逢。雪残猿到阁，庭午鹤离松。 
<br>此地虚为别，人间久未容。何时无一事，却去养疏慵。
<br>
<br>
<br>
<br>&nbsp;&nbsp; 卷554_83 【暮上瞿唐峡】项斯 
<br>
<br>自古艰难地，孤舟旦暮程。独愁空托命，省已是轻生。 
<br>有树皆相倚，无岩不倒倾。蛟螭波数怒，鬼怪火潜明。 
<br>履道知无负，离心自要惊。何年面骨肉，细话苦辛行。
<br>
<br>
<br>
<br>&nbsp;&nbsp; 卷554_84 【和李中丞醉中期王征君月夜同游浐水旧居】项斯 
<br>
<br>醉后情俱远，难忘素浐间。照花深处月，当户旧时山。 
<br>事想同清话，欢期一破颜。风流还爱竹，此夜尚思闲。
<br>
<br>
<br>
<br>&nbsp;&nbsp; 卷554_85 【浊水求珠】项斯 
<br>
<br>灵魄自沉浮，从来任浊流。愿从深处得，不向暗中投。 
<br>圆月时堪惜，沧波路可求。沙寻龙窟远，泥访蚌津幽。 
<br>是宝终知贵，唯恩且用酬。如能在公掌，的不负明眸。
<br>
<br>
<br>
<br>&nbsp;&nbsp; 卷554_86 【江村夜泊】项斯 
<br>
<br>日落江路黑，前村人语稀。几家深树里，一火夜渔归。
<br>
<br>
<br>
<br>&nbsp;&nbsp; 卷554_87 【落第后归觐喜逢僧再阳】项斯 
<br>
<br>相逢须强笑，人世别离频。去晓长侵月，归乡动隔春。 
<br>见僧心暂静，从俗事多屯。宇宙诗名小，山河客路新。 
<br>翠桐犹入爨，青镜未辞尘。逸足常思骥，随群且退鳞。 
<br>宴乖红杏寺，愁在绿杨津。羞病难为药，开眉懒顾人。
<br>
<br>
<br>
<br>&nbsp;&nbsp; 卷554_88 【送越僧元瑞】项斯 
<br>
<br>静中无伴侣，今亦独随缘。昨夜离空室，焚香净去船。
<br>
<br>
<br>
<br>&nbsp;&nbsp; 卷554_89 【旧宫人】项斯 
<br>
<br>自出先皇玉殿中，衣裳不更染深红。宫钗折尽垂空鬓， 
<br>内扇穿多减半风。桃熟亦曾君手赐，酒阑犹候妾歌终。 
<br>如今还向城边住，御水东流意不通。
<br>
<br>
<br>
<br>&nbsp;&nbsp; 卷554_90 【梦游仙】项斯 
<br>
<br>梦游飞上天家楼，珠箔当风挂玉钩。鹦鹉隔帘呼再拜， 
<br>水仙移镜懒梳头。丹霞不是人间晓，碧树仍逢岫外秋。 
<br>将谓便长于此地，鸡声入耳所堪愁。
<br>
<br>
<br>
<br>&nbsp;&nbsp; 卷554_91 【送宫人入道】项斯 
<br>
<br>愿随仙女董双成，王母前头作伴行。初戴玉冠多误拜， 
<br>欲辞金殿别称名。将敲碧落新斋磬，却进昭阳旧赐筝。 
<br>旦暮焚香绕坛上，步虚犹作按歌声。
<br>
<br>
<br>
<br>&nbsp;&nbsp; 卷554_92 【长安退将】项斯 
<br>
<br>塞晚冲沙损眼明，归来养病住秦京。上高楼阁看星坐， 
<br>著白衣裳把剑行。常说老身思斗将，最悲无力制蕃营。 
<br>翠眉红脸和回鹘，惆怅中原不用兵。
<br>
<br>
<br>
<br>&nbsp;&nbsp; 卷554_93 【遥装夜】项斯 
<br>
<br>卷席贫抛壁下床，且铺他处对灯光。欲行千里从今夜， 
<br>犹惜残春发故乡。蚊蚋已生团扇急，衣裳未了剪刀忙。 
<br>谁知更有芙蓉浦，南去令人愁思长。
<br>
<br>
<br>
<br>&nbsp;&nbsp; 卷554_94 【送苗七求职】项斯 
<br>
<br>相逢未得三回笑，风送离情入剪刀。客路最能销日月， 
<br>梦魂空自畏波涛。独眠秋夜琴声急，未拜军城剑色高。 
<br>去去缘多山与海，鹤身宁肯为飞劳。
<br>
<br>
<br>
<br>&nbsp;&nbsp; 卷554_95 【山行（一作山中作）】项斯 
<br>
<br>青枥林深亦有人，一渠流水数家分。山当日午回峰影， 
<br>草带泥痕过鹿群。蒸茗气从茅舍出，缲丝声隔竹篱闻。 
<br>行逢卖药归来客，不惜相随入岛云。
<br>
<br>
<br>
<br>&nbsp;&nbsp; 卷554_96 【题永忻寺影堂】项斯 
<br>
<br>不遇修寺日，无钱入影堂。故来空礼拜，临去重添香。 
<br>僧得名难近，灯传火已长。发心依止后，借住有邻房。
<br>
<br>
<br>
<br>&nbsp;&nbsp; 卷554_97 【献令狐相公，时相公郊坛行事回（一作赵嘏诗）】项斯 
<br>
<br>鹗在卿云冰在壶，代天才业本訏谟。荣同伊陟传朱户， 
<br>秀比王商入画图。昨夜星辰回剑履，前年风月满江湖。 
<br>不知机务时多暇，还许诗家属和无。
<br>
<br>
<br>
<br>&nbsp;&nbsp; 卷554_98 【句】项斯 
<br>
<br>佳人背江坐，眉际列烟树。（《庾楼燕》）。
<br>
<br>马蹄没青莎，船迹成空波。
<br>
<br>春风吹两意，何意更相值。（《古意》。 
<br>以上并见张为《主客图》）
<br>
<br>更望会稽何处是，沙连竹箭白鹇群。（见《吟窗杂录》）。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷555_1 【校猎曲】马戴 
<br>
<br>楚子畋郊野，布罟笼天涯。浮云张作罗，万草结成罝。 
<br>意在绝飞鸟，臂弓腰镆铘。远将射勾践，次欲诛夫差。 
<br>壮志一朝尽，他□□繁华。当时能猎贤，保国兼保家。
<br>
<br>
<br>&nbsp;&nbsp; 卷555_2 【蛮家】马戴 
<br>
<br>领得卖珠钱，还归铜柱边。看儿调小象，打鼓放新船。 
<br>醉后眠神树，耕时语瘴烟。又逢衰蹇老，相问莫知年。
<br>
<br>
<br>
<br>&nbsp;&nbsp; 卷555_3 【春思】马戴 
<br>
<br>初日照杨柳，玉楼含翠阴。啼春独鸟思，望远佳人心。 
<br>幽怨贮瑶瑟，韶光凝碧林。所思曾不见，芳草意空深。
<br>
<br>
<br>
<br>&nbsp;&nbsp; 卷555_4 【送从叔赴南海幕】马戴 
<br>
<br>洞庭秋色起，哀狖更难闻。身往海边郡，帆悬天际云。 
<br>炎州罗翠鸟，瘴岭控蛮军。信息来非易，堪悲此路分。
<br>
<br>
<br>
<br>&nbsp;&nbsp; 卷555_5 【江行留别】马戴 
<br>
<br>吴楚半秋色，渡江逢苇花。云侵帆影尽，风逼雁行斜。 
<br>返照开岚翠，寒潮荡浦沙。余将何所往，海峤拟营家。
<br>
<br>
<br>
<br>&nbsp;&nbsp; 卷555_6 【将别寄友人】马戴 
<br>
<br>帝乡归未得，辛苦事羁游。别馆一尊酒，客程千里秋。 
<br>霜风红叶寺，夜雨白蘋洲。长恐此时泪，不禁和恨流。
<br>
<br>
<br>
<br>&nbsp;&nbsp; 卷555_7 【客行】马戴 
<br>
<br>路岐长不尽，客恨杳难通。芦荻晚汀雨，柳花南浦风。 
<br>乱钟嘶马急，残日半帆红。却羡渔樵侣，闲歌落照中。
<br>
<br>
<br>
<br>&nbsp;&nbsp; 卷555_8 【过野叟居】马戴 
<br>
<br>野人闲种树，树老野人前。居止白云内，渔樵沧海边。 
<br>呼儿采山药，放犊饮溪泉。自著养生论，无烦忧暮年。
<br>
<br>
<br>
<br>&nbsp;&nbsp; 卷555_9 【答光州王使君】马戴 
<br>
<br>信来淮上郡，楚岫入秦云。自顾为儒者，何由答使君。 
<br>蜕风蝉半失，阻雨雁频闻。欲识平生分，他时别纪勋。
<br>
<br>
<br>
<br>&nbsp;&nbsp; 卷555_10 【下第再过崔邵池阳居】马戴 
<br>
<br>岂无故乡路，路远未成归。关内相知少，海边来信稀。 
<br>离云空石穴，芳草偃郊扉。谢子一留宿，此心聊息机。
<br>
<br>
<br>
<br>&nbsp;&nbsp; 卷555_11 【夕次淮口】马戴 
<br>
<br>天涯秋光尽，木末群鸟还。夜久游子息，月明岐路闲。 
<br>风生淮水上，帆落楚云间。此意竟谁见，行行非故关。
<br>
<br>
<br>
<br>&nbsp;&nbsp; 卷555_12 【落日怅望】马戴 
<br>
<br>孤云与归鸟，千里片时间。念我一何滞，辞家久未还。 
<br>微阳下乔木，远色隐秋山。临水不敢照，恐惊平昔颜。
<br>
<br>
<br>
<br>&nbsp;&nbsp; 卷555_13 【早发故山作】马戴 
<br>
<br>云门夹峭石，石路荫长松。谷响猿相应，山深水复重。 
<br>餐霞人不见，采药客犹逢。独宿灵潭侧，时闻岳顶钟。
<br>
<br>
<br>
<br>&nbsp;&nbsp; 卷555_14 【下第别郜扶（一作大，一作秩）】马戴 
<br>
<br>穷途别故人，京洛泣风尘。在世即应老，他乡又欲春。 
<br>平生空志学，晚岁拙谋身。静话归休计，唯将海上亲。
<br>
<br>
<br>
<br>&nbsp;&nbsp; 卷555_15 【寄终南真空禅师】马戴 
<br>
<br>闲想白云外，了然清净僧。松门山半寺，夜雨佛前灯。 
<br>此境可长住，浮生自不能。一从林下别，瀑布几成冰。
<br>
<br>
<br>
<br>&nbsp;&nbsp; 卷555_16 【长安寓居寄赠贾岛（一作长安赠贾岛）】马戴 
<br>
<br>岁暮见华发，平生志半空。孤云不我弃，归隐与谁同。 
<br>枉道紫宸谒，妨栽丹桂丛。何如随野鹿，栖止石岩中。
<br>
<br>
<br>
<br>&nbsp;&nbsp; 卷555_17 【秋郊夕望】马戴 
<br>
<br>度鸟向栖急，阴虫逢夜多。馀霞媚秋汉，迥月濯沧波。 
<br>蔓草将萎绝，流年其奈何。耿然摇落思，独酌不成歌。
<br>
<br>
<br>
<br>&nbsp;&nbsp; 卷555_18 【赠越客】马戴 
<br>
<br>故国波涛隔，明时已久留。献书双阙晚，看月五陵秋。 
<br>南棹何时返，长江忆共游。遥知钓船畔，相望在汀洲。
<br>
<br>
<br>
<br>&nbsp;&nbsp; 卷555_19 【送顾非熊下第归江南】马戴 
<br>
<br>无成西别秦，返驾江南春。草际楚田雁，舟中吴苑人。 
<br>残云挂绝岛，迥树入通津。想到长洲日，门前多白蘋。
<br>
<br>
<br>
<br>&nbsp;&nbsp; 卷555_20 【汧上劝旧友】马戴 
<br>
<br>斗酒故人同，长歌起北风。斜阳高垒闭，秋角暮山空。 
<br>雁叫寒流上，萤飞薄雾中。坐来生白发，况复久从戎。
<br>
<br>
<br>
<br>&nbsp;&nbsp; 卷555_21 【送狄参军赴杭州】马戴 
<br>
<br>新官非次受，圣主宠前勋。关雪发车晚，风涛挂席闻。 
<br>海门山叠翠，湖岸郡藏云。执简从公后，髯参岂胜君。
<br>
<br>
<br>
<br>&nbsp;&nbsp; 卷555_22 【过故人所迁新居】马戴 
<br>
<br>金马诏何晚，茂陵居近修。客来云雨散，鸟下梧桐秋。 
<br>迥汉衔天阙，遥泉响御沟。坐看凉月上，为子一淹留。
<br>
<br>
<br>
<br>&nbsp;&nbsp; 卷555_23 【落照（一作耿湋诗）】马戴 
<br>
<br>照曜天山外，飞鸦几共过。微红拂秋汉，片白透长波。 
<br>影促寒汀薄，光残古木多。金霞与云气，散漫复相和。
<br>
<br>
<br>
<br>&nbsp;&nbsp; 卷555_24 【宿崔邵池阳别墅】马戴 
<br>
<br>杨柳色已改，郊原日复低。烟生寒渚上，霞散乱山西。 
<br>待月人相对，惊风雁不齐。此心君莫问，旧国去将迷。
<br>
<br>
<br>
<br>&nbsp;&nbsp; 卷555_25 【楚江怀古三首】马戴 
<br>
<br>露气寒光集，微阳下楚丘。猿啼洞庭树，人在木兰舟。 
<br>广泽生明月，苍山夹乱流。云中君不降，竟夕自悲秋。
<br>
<br>惊鸟去无际，寒蛩鸣我傍。芦洲生早雾，兰隰下微霜。 
<br>列宿分穷野，空流注大荒。看山候明月，聊自整云装。
<br>
<br>野风吹蕙带，骤雨滴兰桡。屈宋魂冥寞，江山思寂寥。 
<br>阴霓侵晚景，海树入回潮。欲折寒芳荐，明神讵可招。
<br>
<br>
<br>
<br>&nbsp;&nbsp; 卷555_26 【远水】马戴 
<br>
<br>荡漾空沙际，虚明入远天。秋光照不极，鸟影去无边。 
<br>势引长云断，波轻片雪连。汀洲杳难到，万古覆苍烟。
<br>
<br>
<br>
<br>&nbsp;&nbsp; 卷555_27 【夕发邠宁寄从弟（一作寄舒从事）】马戴 
<br>
<br>半酣走马别，别后锁边城。日落月未上，鸟栖人独行。 
<br>方驰故国恋，复怆长年情。入夜不能息，何当闲此生。
<br>
<br>
<br>
<br>&nbsp;&nbsp; 卷555_28 【赠别北客】马戴 
<br>
<br>君生游侠地，感激气何高。饮尽玉壶酒，赠留金错刀。 
<br>雁关飞霰雪，鲸海落云涛。决去如征鸟，离心空自劳。
<br>
<br>
<br>
<br>&nbsp;&nbsp; 卷555_29 【夜下湘中】马戴 
<br>
<br>洞庭人夜别，孤棹下湘中。露洗寒山遍，波摇楚月空。 
<br>密林飞暗狖，广泽发鸣鸿。行值扬帆者，江分又不同。
<br>
<br>
<br>
<br>&nbsp;&nbsp; 卷555_30 【送吕郎中牧东海郡】马戴 
<br>
<br>假道经淮泗，樯乌集隼旟。芜城沙菼接，波岛石林疏。 
<br>海鹤空庭下，夷人远岸居。山乡足遗老，伫听荐贤书。
<br>
<br>
<br>
<br>&nbsp;&nbsp; 卷555_31 【山行偶作】马戴 
<br>
<br>缘危路忽穷，投宿值樵翁。鸟下山含暝，蝉鸣露滴空。 
<br>石门斜月入，云窦暗泉通。寂寞生幽思，心疑旧隐同。
<br>
<br>
<br>
<br>&nbsp;&nbsp; 卷555_32 【巴江夜猿】马戴 
<br>
<br>日饮巴江水，还啼巴岸边。秋声巫峡断，夜影楚云连。 
<br>露滴青枫树，山空明月天。谁知泊船者，听此不能眠。
<br>
<br>
<br>
<br>&nbsp;&nbsp; 卷555_33 【送田使君牧蔡州】马戴 
<br>
<br>主意思政理，牧人官不轻。树多淮右地，山远汝南城。 
<br>望稼周田隔，登楼楚月生。悬知蒋亭下，渚鹤伴闲行。
<br>
<br>
<br>
<br>&nbsp;&nbsp; 卷555_34 【雀台怨】马戴 
<br>
<br>魏宫歌舞地，蝶戏鸟还鸣。玉座人难到，铜台雨滴平。 
<br>西陵树不见，漳浦草空生。万恨尽埋此，徒悬千载名。
<br>
<br>
<br>
<br>&nbsp;&nbsp; 卷555_35 【早发故园】马戴 
<br>
<br>语别在中夜，登车离故乡。曙钟寒出岳，残月迥凝霜。 
<br>风柳条多折，沙云气尽黄。行逢海西雁，零落不成行。
<br>
<br>
<br>
<br>&nbsp;&nbsp; 卷555_36 【赠别江客】马戴 
<br>
<br>湘中有岑穴，君去挂帆过。露细蒹葭广，潮回岛屿多。 
<br>汀洲延夕照，枫叶坠寒波。应使同渔者，生涯许钓歌。
<br>
<br>
<br>
<br>&nbsp;&nbsp; 卷555_37 【宿翠微寺】马戴 
<br>
<br>处处松阴满，樵开一径通。鸟归云壑静，僧语石楼空。 
<br>积翠含微月，遥泉韵细风。经行心不厌，忆在故山中。
<br>
<br>
<br>
<br>&nbsp;&nbsp; 卷555_38 【霁后寄白阁僧】马戴 
<br>
<br>苍翠霾高雪，西峰鸟外看。久披山衲坏，孤坐石床寒。 
<br>盥手水泉滴，燃灯夜烧残。终期老云峤，煮药伴中餐。
<br>
<br>
<br>
<br>&nbsp;&nbsp; 卷555_39 【送僧归金山寺】马戴 
<br>
<br>金陵山色里，蝉急向秋分。迥寺横洲岛，归僧渡水云。 
<br>夕阳依岸尽，清磬隔潮闻。遥想禅林下，炉香带月焚。
<br>
<br>
<br>
<br>&nbsp;&nbsp; 卷555_40 【新秋雨霁宿王处士东郊】马戴 
<br>
<br>夕阳逢一雨，夜木洗清阴。露气竹窗静，秋光云月深。 
<br>煎尝灵药味，话及故山心。得意两不寐，微风生玉琴。
<br>
<br>
<br>
<br>&nbsp;&nbsp; 卷555_41 【关山曲二首】马戴 
<br>
<br>金甲耀兜鍪，黄金拂紫骝。叛羌旗下戮，陷壁夜中收。 
<br>霜霰戎衣月，关河碛气秋。箭疮殊未合，更遣击兰州。
<br>
<br>火发龙山北，中宵易左贤。勒兵临汉水，惊雁散胡天。 
<br>木落防河急，军孤受敌偏。犹闻汉皇怒，按剑待开边。
<br>
<br>
<br>
<br>&nbsp;&nbsp; 卷555_42 【塞下曲二首】马戴 
<br>
<br>旌旗倒北风，霜霰逐南鸿。夜救龙城急，朝焚虏帐空。 
<br>骨销金镞在，鬓改玉关中。却想羲轩氏，无人尚战功。
<br>
<br>广漠云凝惨，日斜飞霰生。烧山搜猛兽，伏道击回兵。 
<br>风折旗竿曲，沙埋树杪平。黄云飞旦夕，偏奏苦寒声。
<br>
<br>
<br>
<br>&nbsp;&nbsp; 卷555_43 【广陵曲】马戴 
<br>
<br>葱茏桂树枝，高系黄金羁。叶隐青蛾翠，花飘白玉墀。 
<br>上鸣间关鸟，下醉游侠儿。炀帝国已破，此中都不知。
<br>
<br>
<br>
<br>&nbsp;&nbsp; 卷555_44 【送人游蜀】马戴 
<br>
<br>别离杨柳陌，迢递蜀门行。若听清猿后，应多白发生。 
<br>虹霓侵栈道，风雨杂江声。过尽愁人处，烟花是锦城。
<br>
<br>
<br>
<br>&nbsp;&nbsp; 卷555_45 【宿无可上人房（一作宿翠微寺）】马戴 
<br>
<br>稀逢息心侣，细话远山期。河汉秋深夜，杉梧露滴时。 
<br>风传林磬响，月掩草堂迟。坐卧禅心在，浮生皆不知。
<br>
<br>
<br>
<br>&nbsp;&nbsp; 卷555_46 【旅次夏州】马戴 
<br>
<br>嘶马发相续，行次夏王台。锁郡云阴暮，鸣笳烧色来。 
<br>霜繁边上宿，鬓改碛中回。怅望胡沙晓，惊蓬朔吹催。
<br>
<br>
<br>
<br>&nbsp;&nbsp; 卷555_47 【同庄秀才宿镇星观】马戴 
<br>
<br>的的星河落，沾苔复洒松。湿光微泛草，石翠澹摇峰。 
<br>野观云和月，秋城漏间钟。知君亲此境，九陌少相逢。
<br>
<br>
<br>
<br>&nbsp;&nbsp; 卷555_48 【鹳雀楼晴望】马戴 
<br>
<br>尧女楼西望，人怀太古时。海波通禹凿，山木闭虞祠。 
<br>鸟道残虹挂，龙潭返照移。行云如可驭，万里赴心期。
<br>
<br>
<br>
<br>&nbsp;&nbsp; 卷555_49 【赠淮南将】马戴 
<br>
<br>何事淮南将，功高业未成。风涛辞海郡，雷雨镇山营。 
<br>度碛黄云起，防秋白发生。密机曾制敌，忧国更论兵。 
<br>塞色侵旗动，寒光锁甲明。自怜心有作，独立望专征。
<br>
<br>
<br>
<br>&nbsp;&nbsp; 卷555_50 【寄贾岛】马戴 
<br>
<br>海上不同来，关中俱久住。寻思别山日，老尽经行树。 
<br>志业人未闻，时光鸟空度。风悲汉苑秋，雨滴秦城暮。 
<br>佩玉与锵金，非亲亦非故。朱颜枉自毁，明代空相遇。 
<br>岁晏各能归，心知旧岐路。
<br>
<br>
<br>
<br>&nbsp;&nbsp; 卷555_51 【湘川吊舜】马戴 
<br>
<br>伊予生好古，吊舜苍梧间。白日坐将没，游波凝不还。 
<br>九疑云动影，旷野竹成班。雁集蒹葭渚，猿啼雾露山。 
<br>南风吹早恨，瑶瑟怨长闲。元化谁能问，天门恨久关。
<br>
<br>
<br>
<br>&nbsp;&nbsp; 卷555_52 【送僧归闽中旧寺】马戴 
<br>
<br>寺隔海山遥，帆前落叶飘。断猿通楚塞，惊鹭出兰桡。 
<br>星月浮波岛，烟萝渡石桥。钟声催野饭，秋色落寒潮。 
<br>旧社人多老，闲房树半凋。空林容病士，岁晚待相招。
<br>
<br>
<br>
<br>&nbsp;&nbsp; 卷555_53 【寄远】马戴 
<br>
<br>坐想亲爱远，行嗟天地阔。积疹甘毁颜，沈忧更销骨。 
<br>迢迢游子心，望望归云没。乔木非故里，高楼共明月。 
<br>夜深秋风多，闻雁来天末。
<br>
<br>
<br>
<br>&nbsp;&nbsp; 卷555_54 【经咸阳北原】马戴 
<br>
<br>秦山曾共转，秦云自舒卷。古来争雄图，到此多不返。 
<br>野狖穴孤坟，农人耕废苑。川长波又逝，日与岁俱晚。 
<br>夜入咸阳中，悲吞不能饭。
<br>
<br>
<br>
<br>&nbsp;&nbsp; 卷555_55 【冬日寄洛中杨少尹】马戴 
<br>
<br>黄河岸柳衰，城下度流澌。年长从公懒，天寒入府迟。 
<br>家山望几遍，魏阙赴何时。怀古心谁识，应多谒舜祠。
<br>
<br>
<br>
<br>&nbsp;&nbsp; 卷555_56 【浙江夜宿】马戴 
<br>
<br>落帆人更起，露草满汀洲。远狖啼荒峤，孤萤溺漫流。 
<br>积阴开片月，爽气集高秋。去去胡为恋，搴芳时一游。
<br>
<br>
<br>
<br>&nbsp;&nbsp; 卷555_57 【寄西岳白石僧】马戴 
<br>
<br>挂锡中峰上，经行踏石梯。云房出定后，岳月在池西。 
<br>峭壁残霞照，欹松积雪齐。年年著山屐，曾得到招提。
<br>
<br>
<br>
<br>&nbsp;&nbsp; 卷555_58 【同州冬日陪吴常侍闲宴】马戴 
<br>
<br>中天白云散，集客郡斋时。陶性聊飞爵，看山忽罢棋。 
<br>雪花凝始散，木叶脱无遗。静理良多暇，招邀惬所思。
<br>
<br>
<br>
<br>&nbsp;&nbsp; 卷555_59 【答鄜畤友人同宿见示】马戴 
<br>
<br>为客自堪悲，风尘日满衣。承明无计入，旧隐但怀归。 
<br>雪积孤城暗，灯残晓角微。相逢喜同宿，此地故人稀。
<br>
<br>
<br>
<br>&nbsp;&nbsp; 卷555_60 【题僧禅院（一作题兴善寺英律师院）】马戴 
<br>
<br>虚室焚香久，禅心悟几生。滤泉侵月起，扫径避虫行。 
<br>树隔前朝在，苔滋废渚平。我来风雨夜，像设一灯明。
<br>
<br>
<br>
<br>&nbsp;&nbsp; 卷555_61 【怀故山寄贾岛】马戴 
<br>
<br>心偶羡明代，学诗观国风。自从来阙下，未胜在山中。 
<br>丹桂日应老，白云居久空。谁能谢时去，聊与此生同。
<br>
<br>
<br>
<br>&nbsp;&nbsp; 卷555_62 【灞上秋居】马戴 
<br>
<br>灞原风雨定，晚见雁行频。落叶他乡树，寒灯独夜人。 
<br>空园白露滴，孤壁野僧邻。寄卧郊扉久，何门致此身。
<br>
<br>
<br>
<br>&nbsp;&nbsp; 卷555_63 【寄崇德里居作】马戴 
<br>
<br>扫君园林地，泽我清凉襟。高鸟云路晚，孤蝉杨柳深。 
<br>风微汉宫漏，月迥秦城砧。光景坐如此，徒怀经济心。
<br>
<br>
<br>
<br>&nbsp;&nbsp; 卷555_64 【河梁别】马戴 
<br>
<br>河梁送别者，行哭半非亲。此路足征客，胡天多杀人。 
<br>金罍照离思，宝瑟凝残春。早晚期相见，垂杨凋复新。
<br>
<br>
<br>
<br>&nbsp;&nbsp; 卷555_65 【留别定襄卢军事】马戴 
<br>
<br>行行与君别，路在雁门西。秋色见边草，军声闻戍鼙。 
<br>酣歌击宝剑，跃马上金堤。归去咸阳里，平生志不迷。
<br>
<br>
<br>
<br>&nbsp;&nbsp; 卷555_66 【送杜秀才东游】马戴 
<br>
<br>羁游年复长，去日值秋残。草出函关白，云藏野渡寒。 
<br>鸿多霜雪重，山广道途难。心事何人识，斗牛应数看。
<br>
<br>
<br>
<br>&nbsp;&nbsp; 卷555_67 【怀黄颇】马戴 
<br>
<br>有客南浮去，平生与我同。炎州结遥思，芳杜采应空。 
<br>秦雁归侵月，湘猿戏褭枫。期君翼明代，未可恋山中。
<br>
<br>
<br>
<br>&nbsp;&nbsp; 卷555_68 【陇上独望】马戴 
<br>
<br>斜日挂边树，萧萧独望间。阴云藏汉垒，飞火照胡山。 
<br>陇首行人绝，河源夕鸟还。谁为立勋者，可惜宝刀闲。
<br>
<br>
<br>
<br>&nbsp;&nbsp; 卷555_69 【长安书怀】马戴 
<br>
<br>岐路今如此，还堪恸哭频。关中成久客，海上老诸亲。 
<br>谷口田应废，乡山草又春。年年销壮志，空作献书人。
<br>
<br>
<br>
<br>&nbsp;&nbsp; 卷555_70 【邯郸驿楼作】马戴 
<br>
<br>芜没丛台久，清漳废御沟。蝉鸣河外树，人在驿西楼。 
<br>云烧天中赤，山当日落秋。近郊经战后，处处骨成丘。
<br>
<br>
<br>
<br>&nbsp;&nbsp; 卷555_71 【别家后次飞狐西即事】马戴 
<br>
<br>远归从此别，亲爱失天涯。去国频回首，方秋不在家。 
<br>鸣蛩闻塞路，冷雁背龙沙。西次桑干曲，洲中见荻花。
<br>
<br>
<br>
<br>&nbsp;&nbsp; 卷555_72 【题青龙寺镜公房】马戴 
<br>
<br>一室意何有，闲门为我开。炉香寒自灭，履雪饭初回。 
<br>窗迥孤山入，灯残片月来。禅心方此地，不必访天台。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷556_1 【边城独望】马戴 
<br>
<br>聊凭危堞望，倍起异乡情。霜落蒹葭白，山昏雾露生。 
<br>河滩胡雁下，戎垒汉鼙惊。独树残秋色，狂歌泪满缨。
<br>
<br>
<br>&nbsp;&nbsp; 卷556_2 【江亭赠别】马戴 
<br>
<br>长亭晚送君，秋色渡江濆。衰柳风难定，寒涛雪不分。 
<br>猿声离楚峡，帆影入湘云。独泛扁舟夜，山钟可卧闻。
<br>
<br>
<br>
<br>&nbsp;&nbsp; 卷556_3 【旅次寄贾岛兼简无可上人】马戴 
<br>
<br>相思边草长，回望水连空。雁过当行次，蝉鸣复客中。 
<br>壮年看即改，羸病计多同。傥宿林中寺，深凭问远公。
<br>
<br>
<br>
<br>&nbsp;&nbsp; 卷556_4 【寄剡中友人】马戴 
<br>
<br>故人今在剡，秋草意如何。岭暮云霞杂，潮回岛屿多。 
<br>沃洲僧几访，天姥客谁过。岁晚偏相忆，风生隔楚波。
<br>
<br>
<br>
<br>&nbsp;&nbsp; 卷556_5 【送国子韦丞】马戴 
<br>
<br>临水独相送，归期千里间。云回逢过雨，路转入连山。 
<br>一骑行芳草，新蝉发故关。遥聆茂陵下，夜启竹扉闲。
<br>
<br>
<br>
<br>&nbsp;&nbsp; 卷556_6 【题吴发原南居】马戴 
<br>
<br>闲居谁厌僻，门掩汉祠前。山色夏云映，树阴幽草连。 
<br>晴光分渚曲，绿气冒原田。何日远游罢，高枝已噪蝉。
<br>
<br>
<br>
<br>&nbsp;&nbsp; 卷556_7 【雒中寒夜姚侍御宅怀贾岛】马戴 
<br>
<br>夜木动寒色，雒阳城阙深。如何异乡思，更抱故人心。 
<br>微月关山远，闲阶霜霰侵。谁知石门路，待与子同寻。
<br>
<br>
<br>
<br>&nbsp;&nbsp; 卷556_8 【征妇叹】马戴 
<br>
<br>稚子在我抱，送君登远道。稚子今已行，念君上边城。 
<br>蓬根既无定，蓬子焉用生。但见请防胡，不闻言罢兵。 
<br>及老能得归，少者还长征。
<br>
<br>
<br>
<br>&nbsp;&nbsp; 卷556_9 【山中寄姚合员外】马戴 
<br>
<br>朝与城阙别，暮同麋鹿归。鸟鸣松观静，人过石桥稀。 
<br>木叶摇山翠，泉痕入涧扉。敢招仙署客，暂此拂朝衣。
<br>
<br>
<br>
<br>&nbsp;&nbsp; 卷556_10 【中秋月】马戴 
<br>
<br>阴魄出海上，望之增苦吟。冷搜骊颔重，寒彻蚌胎深。 
<br>皓气笼诸夏，清光射万岑。悠然天地内，皎洁一般心。
<br>
<br>
<br>
<br>&nbsp;&nbsp; 卷556_11 【下第寄友人】马戴 
<br>
<br>金门君待问，石室我思归。圣主尊黄屋，何人荐白衣。 
<br>年来御沟柳，赠别雨霏霏。
<br>
<br>
<br>
<br>&nbsp;&nbsp; 卷556_12 【寄广州杨参军】马戴 
<br>
<br>南方春景好，念子缓归心。身方脱野服，冠未系朝簪。 
<br>足恣平生赏，无虞外役侵。汀洲观鸟戏，向月和猿吟。 
<br>税驾楚山广，扬帆湘水深。采奇搜石穴，怀胜即枫林。 
<br>怅望极霞际，流情堕海阴。前朝杳难问，叹息洒鸣琴。
<br>
<br>
<br>
<br>&nbsp;&nbsp; 卷556_13 【离夜二首】马戴 
<br>
<br>东征辽水迥，北近单于台。戎衣挂宝剑，玉箸衔金杯。 
<br>红烛暗将灭，翠蛾终不开。
<br>
<br>凝夜照离色，恐闻啼晚鸦。前年营雁塞，明月戍龙沙。 
<br>曾与五陵子，休装孤剑花。
<br>
<br>
<br>
<br>&nbsp;&nbsp; 卷556_14 【答太原从军杨员外送别】马戴 
<br>
<br>君将海月珮，赠之光我行。见知言不浅，怀报意非轻。 
<br>反照临岐思，中年未达情。河梁人送别，秋汉雁相鸣。 
<br>衰柳摇边吹，寒云冒古城。西游还献赋，应许托平生。
<br>
<br>
<br>
<br>&nbsp;&nbsp; 卷556_15 【送从叔重赴海南从事】马戴 
<br>
<br>又从连帅请，还作岭南行。穷海何时到，孤帆累月程。 
<br>乱蝉吟暮色，哀狖落秋声。晚路潮波起，寒葭雾雨生。 
<br>沙埋铜柱没，山簇瘴云平。念此别离苦，其如宗从情。
<br>
<br>
<br>
<br>&nbsp;&nbsp; 卷556_16 【送韩校书江西从事】马戴 
<br>
<br>出关寒色尽，云梦草生新。雁背岳阳雨，客行江上春。 
<br>遥程随水阔，枉路倒帆频。夕照临孤馆，朝霞发广津。 
<br>湖山潮半隔，郡壁岸斜邻。自此钟陵道，裁书有故人。
<br>
<br>
<br>
<br>&nbsp;&nbsp; 卷556_17 【送顾少府之永康】马戴 
<br>
<br>婺女星边去，春生即有花。寒关云复雪，古渡草连沙。 
<br>宿次吴江晚，行侵日徼斜。官传梅福政，县顾赤松家。 
<br>烧起明山翠，潮回动海霞。清高宜阅此，莫叹近天涯。
<br>
<br>
<br>
<br>&nbsp;&nbsp; 卷556_18 【幽上留别令狐侍郎】马戴 
<br>
<br>自别丘中隐，频年哭路岐。辛勤今若是，少壮岂多时。 
<br>露滴阴虫苦，秋声远客悲。晚营严鼓角，红叶拂旌旗。 
<br>北阙虚延望，西林久见思。川流寒水急，云返故山迟。 
<br>落照游人去，长空独鸟随。不堪风景隔，忠信寡相知。
<br>
<br>
<br>
<br>&nbsp;&nbsp; 卷556_19 【襄阳席上呈于司空（一作元稹诗）】马戴 
<br>
<br>花枝临水复临堤，也照清江也照泥。
<br>寄语东君好抬举，夜来曾伴凤凰栖。
<br>
<br>
<br>
<br>&nbsp;&nbsp; 卷556_20 【宿裴氏溪居怀厉玄先辈】马戴 
<br>
<br>树下孤石坐，草间微有霜。同人不同北，云鸟自南翔。 
<br>迢递夜山色，清泠泉月光。西风耿离抱，江海遥相望。
<br>
<br>
<br>
<br>&nbsp;&nbsp; 卷556_21 【集宿姚殿中宅期僧无可不至】马戴 
<br>
<br>殿中日相命，开尊话旧时。馀钟催鸟绝，积雪阻僧期。 
<br>林静寒光远，天阴曙色迟。今夕复何夕，人谒去难追。
<br>
<br>
<br>
<br>&nbsp;&nbsp; 卷556_22 【宿贾岛原居（一作寻贾岛原东居）】马戴 
<br>
<br>寒雁过原急，渚边秋色深。烟霞向海岛，风雨宿园林。 
<br>俱住明时愿，同怀故国心。未能先隐迹，聊此一相寻。
<br>
<br>
<br>
<br>&nbsp;&nbsp; 卷556_23 【赠别空公】马戴 
<br>
<br>云门秋却入，微径久无人。后夜中峰月，空林百衲身。 
<br>寂寥寒磬尽，盥漱瀑泉新。履迹谁相见，松风扫石尘。
<br>
<br>
<br>
<br>&nbsp;&nbsp; 卷556_24 【府试观开元皇帝东封图】马戴 
<br>
<br>俨若翠华举，登封图乍开。冕旒明主立，冠剑侍臣陪。 
<br>迹类飞仙去，光同拜日来。粉痕疑检玉，黛色讶生苔。 
<br>挂壁云将起，陵风仗若回。何年复东幸，鲁叟望悠哉。
<br>
<br>
<br>
<br>&nbsp;&nbsp; 卷556_25 【府试水始冰】马戴 
<br>
<br>南池寒色动，北陆岁阴生。薄薄流澌聚，漓漓翠潋平。 
<br>暗沾霜稍厚，回照日还轻。乳窦悬残滴，湘流减恨声。 
<br>即堪金井贮，会映玉壶清。洁白心虽识，空期饮此明。
<br>
<br>
<br>
<br>&nbsp;&nbsp; 卷556_26 【边馆逢贺秀才】马戴 
<br>
<br>贫病无疏我与君，不知何事久离群。鹿裘共弊同为客， 
<br>龙阙将移拟献文。空馆夕阳鸦绕树，荒城寒色雁和云。 
<br>不堪吟断边笳晓，叶落东西客又分。
<br>
<br>
<br>
<br>&nbsp;&nbsp; 卷556_27 【宿王屋天坛】马戴 
<br>
<br>星斗半沈苍翠色，红霞远照海涛分。折松晓拂天坛雪， 
<br>投简寒窥玉洞云。绝顶醮回人不见，深林磬度鸟应闻。 
<br>未知谁与传金箓，独向仙祠拜老君。
<br>
<br>
<br>
<br>&nbsp;&nbsp; 卷556_28 【岐阳逢曲阳故人话旧】马戴 
<br>
<br>异地还相见，平生问可知。壮年俱欲暮，往事尽堪悲。 
<br>道路频艰阻，亲朋久别离。解兵逃白刃，谒帝值明时。 
<br>淹疾生涯故，因官事业移。鸡鸣关月落，雁度朔风吹。 
<br>客泪翻岐下，乡心落海湄。积愁何计遣，满酌浣相思。
<br>
<br>
<br>
<br>&nbsp;&nbsp; 卷556_29 【赠禅僧】马戴 
<br>
<br>弟子人天遍，童年在沃洲。开禅山木长，浣衲海沙秋。 
<br>振锡摇汀月，持瓶接瀑流。赤城何日上，鄙愿从师游。
<br>
<br>
<br>
<br>&nbsp;&nbsp; 卷556_30 【题庐山寺】马戴 
<br>
<br>白茅为屋宇编荆，数处阶墀石叠成。东谷笑言西谷响， 
<br>下方云雨上方晴。鼠惊樵客缘苍壁，猿戏山头撼紫柽。 
<br>别有一条投涧水，竹筒斜引入茶铛。
<br>
<br>
<br>
<br>&nbsp;&nbsp; 卷556_31 【题石瓮寺】马戴 
<br>
<br>僧室并皇宫，云门辇路同。渭分双阙北，山迥五陵东。 
<br>修绠悬林表，深泉汲洞中。人烟窥垤蚁，鸳瓦拂冥鸿。 
<br>藓壁松生峭，龛灯月照空。稀逢息心侣，独礼竺乾公。
<br>
<br>
<br>
<br>&nbsp;&nbsp; 卷556_32 【谒仙观二首】马戴 
<br>
<br>我生求羽化，斋沐造仙居。葛蔓没丹井，石函盛道书。 
<br>寒松多偃侧，灵洞遍清虚。一就泉西饮，云中采药蔬。
<br>
<br>山空蕙气香，乳管折云房。愿值壶中客，亲传肘后方。 
<br>三更礼星斗，寸匕服丹霜。默坐树阴下，仙经横石床。
<br>
<br>
<br>
<br>&nbsp;&nbsp; 卷556_33 【送朴山人归新罗】马戴 
<br>
<br>浩渺行无极，扬帆但信风。云山过海半，乡树入舟中。 
<br>波定遥天出，沙平远岸穷。离心寄何处，目断曙霞东。
<br>
<br>
<br>
<br>&nbsp;&nbsp; 卷556_34 【题静住寺钦用上人房】马戴 
<br>
<br>寺近朝天路，多闻玉佩音。鉴人开慧眼，归鸟息禅心。 
<br>磬接星河曙，窗连夏木深。此中能宴坐，何必在云林。
<br>
<br>
<br>
<br>&nbsp;&nbsp; 卷556_35 【赠杨先辈（一作送杨之梁先辈）】马戴 
<br>
<br>平生闲放久，野鹿许为群。居止邻西岳，轩窗度白云。 
<br>斋心饭松子，话道接茅君。汉主思清净，休书谏猎文。
<br>
<br>
<br>
<br>&nbsp;&nbsp; 卷556_36 【酬李景章先辈】马戴 
<br>
<br>平生诗句忝多同，不得陪君奉至公。金镝自宜先中鹄， 
<br>铅刀甘且学雕虫。莺啼细柳临关路，燕接飞花绕汉宫。 
<br>九陌芳菲人竞赏，此时心在别离中。
<br>
<br>
<br>
<br>&nbsp;&nbsp; 卷556_37 【赠祠部令狐郎中】马戴 
<br>
<br>官初执宪称雄才，省转为郎雅望催。待制松阴移玉殿， 
<br>分宵露气静天台。算棋默向孤云坐，随鹤闲穷片水回。 
<br>忽忆十年相识日，小儒新自海边来。
<br>
<br>
<br>
<br>&nbsp;&nbsp; 卷556_38 【送册东夷王使】马戴 
<br>
<br>越海传金册，华夷礼命行。片帆秋色动，万里信潮生。 
<br>日映孤舟出，沙连绝岛明。翳空翻大鸟，飞雪洒长鲸。 
<br>旧鬓回应改，遐荒梦易惊。何当理风楫，天外问来程。
<br>
<br>
<br>
<br>&nbsp;&nbsp; 卷556_39 【送武陵王将军】马戴 
<br>
<br>河外今无事，将军有战名。艰难长剑缺，功业少年成。 
<br>晓仗亲云陛，寒宵突禁营。朱旗身外色，玉漏耳边声。 
<br>开閤谈宾至，调弓过雁惊。为儒多不达，见学请长缨。
<br>
<br>
<br>
<br>&nbsp;&nbsp; 卷556_40 【赠鄠县尉李先辈二首】马戴 
<br>
<br>同人家鄠杜，相见罢官时。野坐苔生石，荒居菊入篱。 
<br>听蝉临水久，送鹤背山迟。未拟还城阙，溪僧别有期。
<br>
<br>休官不到阙，求静匪营他。种药唯愁晚，看云肯厌多。 
<br>渚边逢鹭下，林表伴僧过。闲检仙方试，松花酒自和。
<br>
<br>
<br>
<br>&nbsp;&nbsp; 卷556_41 【边将】马戴 
<br>
<br>玉榼酒频倾，论功笑李陵。红缰跑骏马，金镞掣秋鹰。 
<br>塞迥连天雪，河深彻底冰。谁言提一剑，勤苦事中兴。
<br>
<br>
<br>
<br>&nbsp;&nbsp; 卷556_42 【下第别令狐员外】马戴 
<br>
<br>论文期雨夜，饮酒及芳晨。坐叹百花发，潜惊双鬓新。 
<br>旧交多得路，别业远仍贫。便欲辞知己，归耕海上春。
<br>
<br>
<br>
<br>&nbsp;&nbsp; 卷556_43 【送春坊董正字浙右归觐】马戴 
<br>
<br>去觐毗陵日，秋残建业中。莎垂石城古，山阔海门空。 
<br>灌木寒樯远，层波皓月同。何当复雠校，春集少阳宫。
<br>
<br>
<br>
<br>&nbsp;&nbsp; 卷556_44 【送和北虏使】马戴 
<br>
<br>路始阴山北，迢迢雨雪天。长城人过少，沙碛马难前。 
<br>日入流沙际，阴生瀚海边。刀镮向月动，旌纛冒霜悬。 
<br>逐兽孤围合，交兵一箭传。穹庐移斥候，烽火绝祁连。 
<br>汉将行持节，胡儿坐控弦。明妃的回面，南送使君旋。
<br>
<br>
<br>
<br>&nbsp;&nbsp; 卷556_45 【摅情留别并州从事】马戴 
<br>
<br>浅学长自鄙，谬承贤达知。才希汉主召，玉任楚人疑。 
<br>年长惭漂泊，恩深惜别离。秋光独鸟过，暝色一蝉悲。 
<br>鹤发生何速，龙门上苦迟。雕虫羞朗鉴，干禄贵明时。 
<br>故国诚难返，青云致未期。空将感激泪，一自洒临岐。
<br>
<br>
<br>
<br>&nbsp;&nbsp; 卷556_46 【酬田卿送西游】马戴 
<br>
<br>华堂开翠簟，惜别玉壶深。客去当烦暑，蝉鸣复此心。 
<br>废城乔木在，古道浊河侵。莫虑西游远，西关绝陇阴。
<br>
<br>
<br>
<br>&nbsp;&nbsp; 卷556_47 【雪中送青州薛评事】马戴 
<br>
<br>腊景不可犯，从戎难自由。怜君急王事，走马赴边州。 
<br>岳雪明日观，海云冒营丘。惭无斗酒泻，敢望御重裘。
<br>
<br>
<br>
<br>&nbsp;&nbsp; 卷556_48 【哭京兆庞尹】马戴 
<br>
<br>神州丧贤尹，父老泣关中。未尽群生愿，才留及物功。 
<br>清光沉皎月，素业振遗风。履迹莓苔掩，珂声紫陌空。 
<br>从来受知者，会葬汉陵东。
<br>
<br>
<br>
<br>&nbsp;&nbsp; 卷556_49 【路傍树】马戴 
<br>
<br>古树何人种，清阴减昔时。莓苔根半露，风雨节偏危。 
<br>虫蠹心将穴，蝉催叶向衰。樵童不须翦，聊起邵公思。
<br>
<br>
<br>
<br>&nbsp;&nbsp; 卷556_50 【送客南游】马戴 
<br>
<br>拟卜何山隐，高秋指岳阳。苇干云梦色，橘熟洞庭香。 
<br>疏雨残虹影，回云背鸟行。灵均如可问，一为哭清湘。
<br>
<br>
<br>
<br>&nbsp;&nbsp; 卷556_51 【寄襄阳王公子】马戴 
<br>
<br>君马勒金羁，君家贮玉笄。白云登岘首，碧树醉铜鞮。 
<br>泽广荆州北，山多汉水西。鹿门知不隐，芳草自萋萋。
<br>
<br>
<br>
<br>&nbsp;&nbsp; 卷556_52 【集宿姚侍御宅怀永乐宰殷侍御】马戴 
<br>
<br>石田虞芮接，种树白云阴。穴闭神踪古，河流禹凿深。 
<br>樵人应满郭，仙鸟几巢林。此会偏相语，曾供雪夜吟。
<br>
<br>
<br>
<br>&nbsp;&nbsp; 卷556_53 【易水怀古】马戴 
<br>
<br>荆卿西去不复返，易水东流无尽期。
<br>落日萧条蓟城北，黄沙白草任风吹。
<br>
<br>
<br>
<br>&nbsp;&nbsp; 卷556_54 【送僧二首】马戴 
<br>
<br>亲在平阳忆久归，洪河雨涨出关迟。
<br>独过旧寺人稀识，一一杉松老别时。
<br>
<br>龛中破衲自持行，树下禅床坐一生。
<br>来往白云知岁久，满山猿鸟会经声。
<br>
<br>
<br>
<br>&nbsp;&nbsp; 卷556_55 【赠友人边游回（一作薛能诗）】马戴 
<br>
<br>游子新从绝塞回，自言曾上李陵台。
<br>尊前语尽北风起，秋色萧条胡雁来。
<br>
<br>
<br>
<br>&nbsp;&nbsp; 卷556_56 【山中作】马戴 
<br>
<br>屐齿无泥竹策轻，莓苔梯滑夜难行。
<br>独开石室松门里，月照前山空水声。
<br>
<br>
<br>
<br>&nbsp;&nbsp; 卷556_57 【出塞词】马戴 
<br>
<br>金带连环束战袍，马头冲雪度临洮。
<br>卷旗夜劫单于帐，乱斫胡儿缺宝刀。
<br>
<br>
<br>
<br>&nbsp;&nbsp; 卷556_58 【寄云台观田秀才】马戴 
<br>
<br>云压松枝拂石窗，幽人独坐鹤成双。
<br>晚来漱齿敲冰渚，闲读仙书倚翠幢。
<br>
<br>
<br>
<br>&nbsp;&nbsp; 卷556_59 【边上送杨侍御鞫狱回】马戴 
<br>
<br>狱成冤雪晚云开，豸角威清塞雁回。
<br>飞将送迎遥避马，离亭不敢劝金杯。
<br>
<br>
<br>
<br>&nbsp;&nbsp; 卷556_60 【射雕骑】马戴 
<br>
<br>蕃面将军著鼠裘，酣歌冲雪在边州。
<br>猎过黑山犹走马，寒雕射落不回头。
<br>
<br>
<br>
<br>&nbsp;&nbsp; 卷556_61 【高司马移竹】马戴 
<br>
<br>丛居堂下幸君移，翠掩灯窗露叶垂。
<br>莫羡孤生在山者，无人看著拂云枝。
<br>
<br>
<br>
<br>&nbsp;&nbsp; 卷556_62 【赠前蔚州崔使君】马戴 
<br>
<br>战回脱剑绾铜鱼，塞雁迎风避隼旟。
<br>欲识前时为郡政，校成上下考新书。
<br>
<br>
<br>
<br>&nbsp;&nbsp; 卷556_63 【秋思二首】马戴 
<br>
<br>万木秋霖后，孤山夕照馀。田园无岁计，寒近忆樵渔。
<br>
<br>亭树霜霰满，野塘凫鸟多。蕙兰不可折，楚老徒悲歌。
<br>
<br>
<br>
<br>&nbsp;&nbsp; 卷556_64 【黄神谷纪事】马戴 
<br>
<br>霹雳振秋岳，折松横洞门。云龙忽变化，但觉玉潭昏。
<br>
<br>
<br>
<br>&nbsp;&nbsp; 卷556_65 【过亡友墓】马戴 
<br>
<br>忆昨送君葬，今看坟树高。寻思后期者，只是益生劳。
<br>
<br>
<br>
<br>&nbsp;&nbsp; 卷556_66 【闻瀑布冰折】马戴 
<br>
<br>万仞冰峭折，寒声投白云。光摇山月堕，我向石床闻。
<br>
<br>
<br>
<br>&nbsp;&nbsp; 卷556_67 【赠道者】马戴 
<br>
<br>深居白云穴，静注赤松经。往往龙潭上，焚香礼斗星。
<br>
<br>
<br>
<br>&nbsp;&nbsp; 卷556_68 【华下逢杨侍御】马戴 
<br>
<br>巨灵掌上月，玉女盆中泉。柱史息车看，孤云心浩然。
<br>
<br>
<br>
<br>&nbsp;&nbsp; 卷556_69 【新春闻赦（龙阳作）】马戴 
<br>
<br>道在猜谗息，仁深疾苦除。尧聪能下听，汤网本来疏。
<br>
<br>
<br>
<br>&nbsp;&nbsp; 卷556_70 【送李侍御福建从事】马戴 
<br>
<br>晋安来越国，蔓草故宫迷。钓渚龙应在，琴台鹤乱栖。 
<br>泛涛明月广，边海众山齐。宾府通兰棹，蛮僧接石梯。 
<br>片云和瘴湿，孤屿映帆低。上客多诗兴，秋猿足夜啼。
<br>
<br>
<br>
<br>&nbsp;&nbsp; 卷556_71 【酬刑部姚郎中】马戴 
<br>
<br>路岐人不见，尚得记心中。月忆潇湘渚，春生兰杜丛。 
<br>鸟啼花半落，人散爵方空。所赠诚难答，泠然一雅风。
<br>
<br>
<br>
<br>&nbsp;&nbsp; 卷556_72 【送柳秀才往连州看弟】马戴 
<br>
<br>离人非逆旅，有弟谪连州。楚雨沾猿暮，湘云拂雁秋。 
<br>蒹葭行广泽，星月棹寒流。何处江关锁，风涛阻客愁。
<br>
<br>
<br>
<br>&nbsp;&nbsp; 卷556_73 【晚眺有怀】马戴 
<br>
<br>点点抱离念，旷怀成怨歌。高台试延望，落照在寒波。 
<br>此地芳草歇，旧山乔木多。悠然暮天际，但见鸟相过。
<br>
<br>
<br>
<br>&nbsp;&nbsp; 卷556_74 【山中兴作】马戴 
<br>
<br>高高丹桂枝，袅袅女萝衣。密叶浮云过，幽阴暮鸟归。 
<br>月和风翠动，花落瀑泉飞。欲剪兰为佩，中林露未晞。
<br>
<br>
<br>
<br>&nbsp;&nbsp; 卷556_75 【送皇甫协律淮南从事】马戴 
<br>
<br>辟书丞相草，招作广陵行。隋柳疏淮岸，汀洲接海城。 
<br>楚樯经雨泊，烟月隔潮生。谁与同尊俎，鸡鸾集虎营。
<br>
<br>
<br>
<br>&nbsp;&nbsp; 卷556_76 【别灵武令狐校书】马戴 
<br>
<br>北风吹别思，落月度关河。树隐流沙短，山平近塞多。 
<br>雁池戎马饮，雕帐戍人过。莫虑行军苦，华夷道正和。
<br>
<br>
<br>
<br>&nbsp;&nbsp; 卷556_77 【田氏南楼对月】马戴 
<br>
<br>主人同露坐，明月在高台。咽咽阴虫叫，萧萧寒雁来。 
<br>影摇疏木落，魄转曙钟开。幸免丹霞映，清光溢酒杯。
<br>
<br>
<br>
<br>&nbsp;&nbsp; 卷556_78 【送宗密上人】马戴 
<br>
<br>门前九陌尘，石上定中身。近放辽天鹤，曾为南岳人。 
<br>腊高松叶换，雪尽茗芽新。一自传香后，名山愿卜邻。
<br>
<br>
<br>
<br>&nbsp;&nbsp; 卷556_79 【白鹿原晚望】马戴 
<br>
<br>浐曲雁飞下，秦原人葬回。丘坟与城阙，草树共尘埃。
<br>
<br>
<br>
<br>&nbsp;&nbsp; 卷556_80 【失意书怀呈知己】马戴 
<br>
<br>直道何由启圣君，非才谁敢议论文。心存黄箓兼丹诀， 
<br>家忆青山与白云。麋鹿幽栖闲可近，鸳鸾高举势宜分。 
<br>微生不学刘琨辈，剑刃相交拟立勋。
<br>
<br>
<br>
<br>&nbsp;&nbsp; 卷556_81 【春日寻浐川王处士】马戴 
<br>
<br>碧草径微断，白云扉晚开。罢琴松韵发，鉴水月光来。 
<br>宿鸟排花动，樵童浇竹回。与君同露坐，涧石拂青苔。
<br>
<br>
<br>
<br>&nbsp;&nbsp; 卷556_82 【宿阳台观】马戴 
<br>
<br>玉洞仙何在，炉香客自焚。醮坛围古木，石磬响寒云。 
<br>曙月孤霞映，悬流峭壁分。心知人世隔，坐与鹤为群。
<br>
<br>
<br>
<br>&nbsp;&nbsp; 卷556_83 【寄金州姚使君员外】马戴 
<br>
<br>老怀清净化，乞去守洵阳。废井人应满，空林虎自藏。 
<br>迸泉疏石窦，残雨发椒香。山缺通巴峡，江流带楚樯。 
<br>忧农生野思，祷庙结云装。覆局松移影，听琴月堕光。 
<br>鸟鸣开郡印，僧去置禅床。罢贡金休凿，凌寒笋更长。 
<br>退公披鹤氅，高步隔鹓行。相见朱门内，麾幢拂曙霜。
<br>
<br>
<br>
<br>&nbsp;&nbsp; 卷556_84 【中秋夜坐有怀】马戴 
<br>
<br>秋光动河汉，耿耿曙难分。堕露垂丛药，残星间薄云。 
<br>心悬赤城峤，志向紫阳君。雁过海风起，萧萧时独闻。
<br>
<br>
<br>
<br>&nbsp;&nbsp; 卷556_85 【题镜湖野老所居（一作秦系诗）】马戴 
<br>
<br>湖里寻君去，樵风往返吹。树喧巢鸟出，路细葑田移。 
<br>沤苎成鱼网，枯根是酒卮。老年唯自适，生事任群儿。
<br>
<br>
<br>
<br>&nbsp;&nbsp; 卷556_86 【题女道士居（不饵芝朮四十馀年，一作秦系诗）】马戴 
<br>
<br>不饵住云溪，休丹罢药畦。杏花虚结子，石髓任成泥。 
<br>扫地青牛卧，栽松白鹤栖。共知仙女丽，莫是阮郎妻。
<br>
<br>
<br>
<br>&nbsp;&nbsp; 卷556_87 【送王道士（一作秦系诗）】马戴 
<br>
<br>真人俄整舄，双鹤屡飞翔。恐入壶中住，须传肘后方。 
<br>霓裳云气润，石径术苗香。一去何时见，仙家日月长。
<br>
<br>
<br>
<br>&nbsp;&nbsp; 卷556_88 【送道友入天台山作】马戴 
<br>
<br>却忆天台去，移居海岛空。观寒琪树碧，雪浅石桥通。 
<br>漱齿飞泉外，餐霞早境中。终期赤城里，披氅与君同。
<br>
<br>
<br>
<br>&nbsp;&nbsp; 卷556_89 【题章野人山居（一作秦系诗）】马戴 
<br>
<br>带郭茅亭诗兴饶，回看一曲倚危桥。门前山色能深浅， 
<br>壁上湖光自动摇。闲花散落填书帙，戏鸟低飞碍柳条。 
<br>向此隐来经几载，如今已是汉家朝。
<br>
<br>
<br>
<br>&nbsp;&nbsp; 卷556_90 【江中遇客】马戴 
<br>
<br>危石江中起，孤云岭上还。相逢皆得意，何处是乡关。
<br>
<br>
<br>
<br>&nbsp;&nbsp; 卷556_91 【期王炼师不至（一作秦系诗）】马戴 
<br>
<br>黄精蒸罢洗琼杯，林下从留石上苔。
<br>昨日围棋未终局，多乘白鹤下山来。
<br>
<br>
<br>
<br>&nbsp;&nbsp; 卷556_92 【秋日送僧志幽归山寺（一作秦系诗）】马戴 
<br>
<br>禅室绳床在翠微，松间荷笠一僧归。
<br>磬声寂历宜秋夜，手冷灯前自衲衣。
<br>
<br>
<br>
<br>&nbsp;&nbsp; 卷556_93 【句】马戴 
<br>
<br>申胥任向秦庭哭，靳尚终贻楚国忧。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
