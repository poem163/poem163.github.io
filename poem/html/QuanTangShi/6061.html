<HTML>
<HEAD>
<TITLE>全唐诗 卷074-078 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷074-078</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷074-078</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6061"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷074-078')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷074-078]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷74_1 【奉和晦日幸昆明池应制】苏颋 
<br>
<br>炎历事边陲，昆明始凿池。豫游光后圣，征战罢前规。 
<br>霁色清珍宇，年芳入锦陂。御杯兰荐叶，仙仗柳交枝。 
<br>二石分河泻，双珠代月移。微臣比翔泳，恩广自无涯。
<br>
<br>
<br>&nbsp;&nbsp; 卷74_2 【奉和圣制幸礼部尚书窦希玠宅应制】苏颋 
<br>
<br>尚书列侯第，外戚近臣家。飞栋临青绮，回舆转翠华。 
<br>日交当户树，泉漾满池花。圆顶图嵩石，方流拥魏沙。 
<br>豫游今听履，侍从昔鸣笳。自有天文降，无劳访海槎。
<br>
<br>
<br>
<br>&nbsp;&nbsp; 卷74_3 【奉和幸韦嗣立山庄应制】苏颋 
<br>
<br>摐金寒野霁，步玉晓山幽。帝幄期松子，臣庐访葛侯。 
<br>百工征往梦，七圣扈来游。斗柄乘时转，台阶捧日留。 
<br>树重岩籁合，泉迸水光浮。石径喧朝履，璜溪拥钓舟。 
<br>恩如犯星夜，欢拟济河秋。不学尧年隐，空令傲许由。
<br>
<br>
<br>
<br>&nbsp;&nbsp; 卷74_4 【奉和圣制送张说上集贤学士赐宴得兹字】苏颋 
<br>
<br>肃肃金殿里，招贤固在兹。锵锵石渠内，序拜亦同时。 
<br>宴锡欢谈道，文成贵说诗。用儒今作相，敦学旧为师。 
<br>下际天光近，中来帝渥滋。国朝良史载，能事日论思。
<br>
<br>
<br>
<br>&nbsp;&nbsp; 卷74_5 【奉和圣制途经华岳应制】苏颋 
<br>
<br>朝望莲华狱，神心就日来。晴观五千仞，仙掌拓山开。 
<br>受命金符叶，过祥玉瑞陪。雾披乘鹿见，云起驭龙回。 
<br>偃树枝封雪，残碑石冒苔。圣皇惟道契，文字勒岩隈。
<br>
<br>
<br>
<br>&nbsp;&nbsp; 卷74_6 【奉和圣制经河上公庙应制】苏颋 
<br>
<br>河流无日夜，河上有神仙。辇路曾经此，坛场即宛然。 
<br>下疑成洞穴，高若在空烟。善物遗方外，和光绕道边。 
<br>事因周史得，言与汉王传。喜属膺期圣，邦家业又玄。
<br>
<br>
<br>
<br>&nbsp;&nbsp; 卷74_7 【奉和圣制答张说出雀鼠谷】苏颋 
<br>
<br>雨施巡方罢，云从训俗回。密途汾水卫，清跸晋郊陪。 
<br>寒著山边尽，春当日下来。御祠玄鸟应，仙仗绿杨开。 
<br>作颂音传雅，观文色动台。更知西向乐，宸藻协盐梅。
<br>
<br>
<br>
<br>&nbsp;&nbsp; 卷74_8 【奉和恩赐乐游园宴应制】苏颋 
<br>
<br>乐游光地选，酺饮庆天从。座密千官盛，场开百戏容。 
<br>绿塍际山尽，缇幕倚云重。下上花齐发，周回柳遍浓。 
<br>夺晴纷剑履，喧听杂歌钟。日晚衔恩散，尧人并可封。
<br>
<br>
<br>
<br>&nbsp;&nbsp; 卷74_9 【恩制尚书省僚宴昆明池同用尧字】苏颋 
<br>
<br>露渥洒云霄，天官次斗杓。昆明四十里，空水极晴朝。 
<br>雁似衔红叶，鲸疑喷海潮。翠山来彻底，白日去回标。 
<br>泳广渔杈溢，浮深妓舫摇。饱恩皆醉止，合舞共歌尧。
<br>
<br>
<br>
<br>&nbsp;&nbsp; 卷74_10 【奉和圣制幸望春宫送朔方大总管张仁亶】苏颋 
<br>
<br>北风吹早雁，日夕渡河飞。气冷胶应折，霜明草正腓。 
<br>老臣帷幄算，元宰庙堂机。饯饮回仙跸，临戎解御衣。 
<br>军装乘晓发，师律候春归。方伫勋庸盛，天词降紫微。
<br>
<br>
<br>
<br>&nbsp;&nbsp; 卷74_11 【奉和圣制登太行山中言志应制】苏颋 
<br>
<br>北山东入海，驰道上连天。顺动三光注，登临万象悬。 
<br>俯观河内邑，平指洛阳川。按跸夷关险，张旗亘井泉。 
<br>晓岩中警柝，春事下搜田。德重周王问，歌轻汉后传。 
<br>宸游铺令典，睿思起芳年。愿以封书奏，回銮禅肃然。
<br>
<br>
<br>
<br>&nbsp;&nbsp; 卷74_12 【奉和圣制漕桥东送新除岳牧】苏颋 
<br>
<br>宝贤不遗俊，台阁尽鹓鸾。未若调人切，其如简帝难。 
<br>上才膺出典，中旨念分官。特以专城贵，深惟列郡安。 
<br>政行思务本，风靡属胜残。有令田知急，无分狱在宽。 
<br>至言题睿札，殊渥洒仙翰。诏饯三台降，朝荣万国欢。 
<br>举杯临水发，张乐拥桥观。式伫东封会，锵锵检玉坛。
<br>
<br>
<br>
<br>&nbsp;&nbsp; 卷74_13 【奉和圣制途次旧居应制】苏颋 
<br>
<br>潞国临淄邸，天王别驾舆。出潜离隐际，小往大来初。 
<br>东陆行春典，南阳即旧居。约川星罕驻，扶道日旂舒。 
<br>云覆连行在，风回助扫除。木行城邑望，皋落土田疏。 
<br>昔试邦兴后，今过俗徯予。示威宁校猎，崇让不陈鱼。 
<br>府吏趋宸扆，乡耆捧帝车。帐倾三饮处，闲整六飞馀。 
<br>盛业铭汾鼎，昌期应洛书。愿陪歌赋末，留比蜀相如。
<br>
<br>
<br>
<br>&nbsp;&nbsp; 卷74_14 【奉和圣制至长春宫登楼望稼穑之作】苏颋 
<br>
<br>帝迹奚其远，皇符之所崇。敬时尧务作，尽力禹称功。 
<br>赫赫惟元后，经营自左冯。变芜粳稻实，流恶水泉通。 
<br>国阜犹前豹，人疲讵昔熊。黄图巡沃野，清吹入离宫。 
<br>是阅京坻富，仍观都邑雄。凭轩一何绮，积溜写晴空。 
<br>礼节家安外，和平俗在中。见龙垂渭北，辞雁指河东。 
<br>睿思方居镐，宸游若饮丰。宁夸子云从，只为猎扶风。
<br>
<br>
<br>
<br>&nbsp;&nbsp; 卷74_15 【利州北佛龛前重于去岁题处作】苏颋 
<br>
<br>重岩载看美，分塔起层标。蜀守经涂处，巴人作礼朝。 
<br>地疑三界出，空是六尘销。卧石铺苍藓，行塍覆绿条。 
<br>岁年书有记，非为学题桥。
<br>
<br>
<br>
<br>&nbsp;&nbsp; 卷74_16 【闲园即事寄韦侍郎】苏颋 
<br>
<br>结庐东城下，直望江南山。青霭远相接，白云来复还。 
<br>拂筵红藓上，开幔绿条间。物应春偏好，情忘趣转闲。 
<br>宪臣饶美度，联事惜徂颜。有酒空盈酌，高车不可攀。
<br>
<br>
<br>
<br>&nbsp;&nbsp; 卷74_17 【扈从温泉同紫微黄门群公泛渭川得齐字】苏颋 
<br>
<br>虹旗映绿荑，春仗汉丰西。侍跸浮清渭，扬舲降紫泥。 
<br>近临钧石地，遥指钓璜溪。岸转帆飞疾，川平棹举齐。 
<br>傅舟来是用，轩驭往应迷。兴阕菱歌动，沙洲乱夕鹥。
<br>
<br>
<br>
<br>&nbsp;&nbsp; 卷74_18 【饯赵尚书摄御史大夫赴朔方军】苏颋 
<br>
<br>劲虏欲南窥，扬兵护朔陲。赵尧宁易印，邓禹即分麾。 
<br>野饯回三杰，军谋用六奇。云边愁出塞，日下怆临岐。 
<br>拔剑行人舞，挥戈战马驰。明年麟阁上，充国画于斯。
<br>
<br>
<br>
<br>&nbsp;&nbsp; 卷74_19 【晓发兴州入陈平路】苏颋 
<br>
<br>旌节指巴岷，年年行且巡。暮来青嶂宿，朝去绿江春。 
<br>鱼贯梁缘马，猿奔树息人。邑祠犹是汉，溪道即名陈。 
<br>旧史饶迁谪，恒情厌苦辛。宁知报恩者，天子一忠臣。
<br>
<br>
<br>
<br>&nbsp;&nbsp; 卷74_20 【同饯阳将军兼源州都督御史中丞】苏颋 
<br>
<br>右地接龟沙，中朝任虎牙。然明方改俗，去病不为家。 
<br>将礼登坛盛，军容出塞华。朔风摇汉鼓，边马思胡笳。 
<br>旗合无邀正，冠危有触邪。当看劳还日，及此御沟花。
<br>
<br>
<br>
<br>&nbsp;&nbsp; 卷74_21 【扈从凤泉和崔黄门喜恩旨解严罢围之作】苏颋 
<br>
<br>辇路岐山曲，储胥渭水湄。教成提将鼓，礼备植虞旗。 
<br>不取从畋乐，先流去杀慈。舜韶同舞日，汤祝尽飞时。 
<br>物应阳和施，人知雨露私。何如穆天子，七萃几劳师。
<br>
<br>
<br>
<br>&nbsp;&nbsp; 卷74_22 【秋夜寓直中书呈黄门舅】苏颋 
<br>
<br>帘栊上夜钩，清列听更筹。忽共鸡枝老，还如骑省秋。 
<br>循庭喜三入，对渚忆双游。紫绂名初拜，黄缣迹尚留。 
<br>月舒当北幌，云赋直东楼。恩渥迷天施，童蒙慰我求。 
<br>迟君台鼎节，闻义一承流。
<br>
<br>
<br>
<br>&nbsp;&nbsp; 卷74_23 【先是新昌小园期京兆尹一访兼郎官数子自顷沉疴…成章】苏颋 
<br>
<br>独好中林隐，先期上月春。闲花傍户落，喧鸟逼檐驯。 
<br>寂寞东坡叟，传呼北里人。在山琴易调，开瓮酒归醇。 
<br>伫望应三接，弥留忽几旬。不疑丹火变，空负绿条新。 
<br>斗蚁闻常日，歌龙值此辰。其如众君子，嘉会阻清尘。
<br>
<br>
<br>
<br>&nbsp;&nbsp; 卷74_24 【奉和马常侍寺中之作】苏颋 
<br>
<br>怨暑时云谢，愆阳泽暂偏。鼎陈从祀日，钥动问刑年。 
<br>绛服龙雩寝，玄冠马使旋。作霖期傅说，为旱听周宣。 
<br>河岳阴符启，星辰暗檄传。浮凉吹景气，飞动洒空烟。 
<br>飒飒将秋近，沉沉与暝连。分湍泾水石，合颖雍州田。 
<br>德施超三五，文雄赋十千。及斯何以乐，明主敬人天。
<br>
<br>
<br>
<br>&nbsp;&nbsp; 卷74_25 【慈恩寺二月半寓言】苏颋 
<br>
<br>二月韶春半，三空霁景初。献来应有受，灭尽竟无馀。 
<br>化迹传官寺，归诚谒梵居。殿堂花覆席，观阁柳垂疏。 
<br>共命枝间鸟，长生水上鱼。问津窥彼岸，迷路得真车。 
<br>行密幽关静，谈精俗态祛。稻麻欣所遇，蓬箨怆焉如。 
<br>不驻秦京陌，还题蜀郡舆。爱离方自此，回望独蹰躇。
<br>
<br>
<br>
<br>&nbsp;&nbsp; 卷74_26 【饯泽州卢使君赴任】苏颋 
<br>
<br>闻道降纶书，为邦建彩旟。政凭循吏往，才以贵卿除。 
<br>词赋良无敌，声华蔼有馀。荣承四岳后，请绝五天初。 
<br>关路通秦壁，城池接晋墟。撰期行子赋，分典列侯居。 
<br>别望喧追饯，离言系惨舒。平芜寒蛩乱，乔木夜蝉疏。 
<br>寥泬秋先起，推移月向诸。旧交何以赠，客至待烹鱼。
<br>
<br>
<br>
<br>&nbsp;&nbsp; 卷74_27 【陈仓别陇州司户李维深】苏颋 
<br>
<br>京国自携手，同途欣解颐。情言正的的，春物宛迟迟。 
<br>忽背雕戎役，旋瞻获宝祠。蜀城余出守，吴岳尔归思。 
<br>欢惬更伤此，眷殷殊念兹。扬麾北林径，跂石南涧湄。 
<br>中作壶觞饯，回添道路悲。数花临磴日，百草覆田时。 
<br>有美同人意，无为行子辞。酣歌拔剑起，毋是答恩私。
<br>
<br>
<br>
<br>&nbsp;&nbsp; 卷74_28 【奉和崔尚书赠大理陆卿鸿胪刘卿见示之作】苏颋 
<br>
<br>戏藻嘉鱼乐，栖梧见凤飞。类从皆有召，声应乃无违。 
<br>美价逢时出，奇才选众稀。避堂贻后政，扫第发前几。 
<br>出曳仙人履，还熏侍女衣。省中何赫奕，庭际满芳菲。 
<br>吏部端清鉴，丞郎肃紫机。会心歌咏是，回迹宴言非。 
<br>北寺邻玄阙，南城写翠微。参差交隐见，仿佛接光辉。 
<br>宾序尝柔德，刑孚已霁威。巨源林下契，不速自同归。
<br>
<br>
<br>
<br>&nbsp;&nbsp; 卷74_29 【敬和崔尚书大明朝堂雨后望终南山见示之作】苏颋 
<br>
<br>奕奕轻车至，清晨朝未央。未央在霄极，中路视咸阳。 
<br>委曲汉京近，周回秦塞长。日华动泾渭，天翠合岐梁。 
<br>五丈旌旗色，百层枌橑光。东连归马地，南指斗鸡场。 
<br>晴壑照金戺，秋云含璧珰。由余窥霸国，萧相奉兴王。 
<br>功役隐不见，颂声存复扬。权宜珍构绝，圣作宝图昌。 
<br>在德期巢燧，居安法禹汤。冢卿才顺美，多士赋成章。 
<br>价重三台俊，名超百郡良。焉知掖垣下，陈力自迷方。
<br>
<br>
<br>
<br>&nbsp;&nbsp; 卷74_30 【夜闻故梓州韦使君明当引绋感而成章】苏颋 
<br>
<br>恻矣南邻问，冥然东岱幽。里閈宁相杵，朝叹忽迁舟。 
<br>君心惟伯仲，吾人复款游。对连时亦早，交喜岁才周。 
<br>序发扶阳赠，文因司寇酬。讵期危露尽，相续逝川流。 
<br>卧疾无三吊，居闲有百忧。振风吟鼓夕，明月照帷秋。 
<br>藓驳题诗馆，杨疏奏伎楼。共将歌笑叹，转为弟兄留。 
<br>感物存如梦，观生去若浮。余非忘情者，雪涕报林丘。
<br>
<br>
<br>
<br>&nbsp;&nbsp; 卷74_31 【御箭连中双兔】苏颋 
<br>
<br>宸游经上苑，羽猎向闲田。狡兔初迷窟，纤骊讵著鞭。 
<br>三驱仍百步，一发遂双连。影射含霜草，魂消向月弦。 
<br>欢声动寒木，喜气满晴天。那似陈王意，空随乐府篇。
<br>
<br>
<br>
<br>&nbsp;&nbsp; 卷74_32 【奉和圣制过潼津关】苏颋 
<br>
<br>在德何夷险，观风复往还。自能同善闭，中路可无关。
<br>
<br>
<br>
<br>&nbsp;&nbsp; 卷74_33 【山鹧鸪词二首】苏颋 
<br>
<br>玉关征戍久，空闺人独愁。寒露湿青苔，别来蓬鬓秋。
<br>
<br>人坐青楼晚，莺语百花时。愁多人易老，断肠君不知。
<br>
<br>
<br>
<br>&nbsp;&nbsp; 卷74_34 【汾上惊秋】苏颋 
<br>
<br>北风吹白云，万里渡河汾。心绪逢摇落，秋声不可闻。
<br>
<br>
<br>
<br>&nbsp;&nbsp; 卷74_35 【山驿闲卧即事】苏颋 
<br>
<br>息燕归檐静，飞花落院闲。不愁愁自著，谁道忆乡关。
<br>
<br>
<br>
<br>&nbsp;&nbsp; 卷74_36 【将赴益州题小园壁】苏颋 
<br>
<br>岁穷惟益老，春至却辞家。可惜东园树，无人也作花。
<br>
<br>
<br>
<br>&nbsp;&nbsp; 卷74_37 【咏礼部尚书厅后鹊】苏颋 
<br>
<br>怀印喜将归，窥巢恋且依。自知栖不定，还欲向南飞。
<br>
<br>
<br>
<br>&nbsp;&nbsp; 卷74_38 【咏死兔】苏颋 
<br>
<br>兔子死兰弹，持来挂竹竿。试将明镜照，何异月中看。
<br>
<br>
<br>
<br>&nbsp;&nbsp; 卷74_39 【夜宴安乐公主新宅】苏颋 
<br>
<br>车如流水马如龙，仙史高台十二重。
<br>天上初移衡汉匹，可怜歌舞夜相从。
<br>
<br>
<br>
<br>&nbsp;&nbsp; 卷74_40 【侍宴桃花园咏桃花应制】苏颋 
<br>
<br>桃花灼灼有光辉，无数成蹊点更飞。
<br>为见芳林含笑待，遂同温树不言归。
<br>
<br>
<br>
<br>&nbsp;&nbsp; 卷74_41 【奉和圣制幸韦嗣立庄应制】苏颋 
<br>
<br>树色参差隐翠微，泉流百尺向空飞。
<br>传闻此处投竿住，遂使兹辰扈跸归。
<br>
<br>
<br>
<br>&nbsp;&nbsp; 卷74_42 【重送舒公】苏颋 
<br>
<br>散骑金貂服彩衣，松花水上逐春归。
<br>悬知邑里遥相望，事主荣亲代所稀。
<br>
<br>
<br>
<br>&nbsp;&nbsp; 卷74_43 【句】苏颋 
<br>
<br>飞埃结红雾，游盖飘青云。
<br>
<br>指如十挺墨，耳似两张匙。
<br>
<br>丑虽有足，甲不全身。见君无口，知伊少人。
<br>
<br>
<br>
<br>
<br>
<br>
<br>&nbsp;&nbsp;卷75_1 【龙池篇】姜晞 
<br>
<br>灵沼萦回邸第前，浴日涵春写曙天。始见龙台升凤阙， 
<br>应如霄汉起神泉。石匮渚傍还启圣，桃李初生更有仙。 
<br>欲化帝图从此受，正同河变一千年。
<br>
<br>
<br>&nbsp;&nbsp; 卷75_2 【龙池篇】姜皎 
<br>
<br>龙池初出此龙山，常经此地谒龙颜。日日芙蓉生夏水， 
<br>年年杨柳变春湾。尧坛宝匣馀烟雾，舜海渔舟尚往还。 
<br>愿似飘飖五云影，从来从去九天关。
<br>
<br>
<br>
<br>&nbsp;&nbsp; 卷75_3 【奉和圣制龙池篇】蔡孚 
<br>
<br>帝宅王家大道边，神马潜龙涌圣泉。昔日昔时经此地， 
<br>看来看去渐成川。歌台舞榭宜正月，柳岸梅洲胜往年。 
<br>莫疑波上春云少，只为从龙直上天。
<br>
<br>
<br>
<br>&nbsp;&nbsp; 卷75_4 【打球篇】蔡孚 
<br>
<br>德阳宫北苑东头，云作高台月作楼。金锤玉蓥千金地， 
<br>宝杖雕文七宝球。窦融一家三尚主，梁冀频封万户侯。 
<br>容色由来荷恩顾，意气平生事侠游。共道用兵如断蔗， 
<br>俱能走马入长楸。红鬣锦鬃风騄骥，黄络青丝电紫骝。 
<br>奔星乱下花场里，初月飞来画杖头。自有长鸣须决胜， 
<br>能驰迅走满先筹。薄暮汉宫愉乐罢，还归尧室晓垂旒。
<br>
<br>
<br>
<br>&nbsp;&nbsp; 卷75_5 【阮公体】徐晶 
<br>
<br>秦王按剑怒，发卒戍龙沙。雄图尚未毕，海内已纷拏。 
<br>黄尘暗天起，白日敛精华。唯见长城外，僵尸如乱麻。
<br>
<br>
<br>
<br>&nbsp;&nbsp; 卷75_6 【同蔡孚五亭咏】徐晶 
<br>
<br>章奏中京罢，云泉别业归。拂琴铺野席，牵柳挂朝衣。 
<br>翡翠巢书幌，鸳鸯立钓矶。幽栖可怜处，春事满林扉。
<br>
<br>
<br>
<br>&nbsp;&nbsp; 卷75_7 【蔡起居山亭】徐晶 
<br>
<br>文史归休日，栖闲卧草亭。蔷薇一架紫，石竹数重青。 
<br>垂露和仙药，烧香诵道经。莫将山水弄，持与世人听。
<br>
<br>
<br>
<br>&nbsp;&nbsp; 卷75_8 【送友人尉蜀中】徐晶 
<br>
<br>故友汉中尉，请为西蜀吟。人家多种橘，风土爱弹琴。 
<br>水向昆明阔，山连大夏深。理闲无别事，时寄一登临。
<br>
<br>
<br>
<br>&nbsp;&nbsp; 卷75_9 【赠温驸马汝阳王】徐晶 
<br>
<br>畴昔承馀论，文章幸滥推。夜陪银汉赏，朝奉桂山词。 
<br>梁邸调歌日，秦楼按舞时。登高频作赋，体物屡为诗。 
<br>连骑长楸下，浮觞曲水湄。北堂留上客，南陌送佳期。 
<br>忆昨陪临泛，于今阻宴私。再看冬雪满，三见夏花滋。 
<br>都尉朝青阁，淮王侍紫墀。宁知倦游者，华发老京师。
<br>
<br>
<br>
<br>&nbsp;&nbsp; 卷75_10 【边词】张敬忠 
<br>
<br>五原春色旧来迟，二月垂杨未挂丝。
<br>即今河畔冰开日，正是长安花落时。
<br>
<br>
<br>
<br>&nbsp;&nbsp; 卷75_11 【戏咏】张敬忠 
<br>
<br>有意嫌兵部，专心望考功。谁知脚蹭蹬，几落省墙东。
<br>
<br>
<br>
<br>&nbsp;&nbsp; 卷75_12 【题巴州光福寺楠木】史俊 
<br>
<br>近郭城南山寺深，亭亭奇树出禅林。结根幽壑不知岁， 
<br>耸干摩天凡几寻。翠色晚将岚气合，月光时有夜猿吟。 
<br>经行绿叶望成盖，宴坐黄花长满襟。此木尝闻生豫章， 
<br>今朝独秀在巴乡。凌霜不肯让松柏，作宇由来称栋梁。 
<br>会待良工时一眄，应归法水作慈航。
<br>
<br>
<br>
<br>
<br>
<br>
<br>&nbsp;&nbsp; 卷76_1 【仪坤庙乐章·永和】徐彦伯 
<br>
<br>猗若清庙，肃肃荧荧。国荐严祀，坤兴淑灵。 
<br>有几在室，有乐在庭。临兹孝享，百禄惟宁。
<br>
<br>
<br>&nbsp;&nbsp; 卷76_2 【仪坤庙乐章·金奏】徐彦伯 
<br>
<br>阴灵效祉，轩曜降精。祥符淑气，庆集柔明。 
<br>瑶俎既列，雕桐发声。徽猷永远，比德皇英。
<br>
<br>
<br>
<br>&nbsp;&nbsp; 卷76_3 【拟古三首】徐彦伯 
<br>
<br>遥裔烟屿鸿，双影旦夕同。交翰倚沙月，和鸣弄江风。 
<br>vK若茂芳序，君子从远戎。云生阴海没，花落春潭空。 
<br>红泪掩促柱，锦衾罗薰笼。自伤琼草绿，讵惜铅粉红。 
<br>裂帛附双燕，为予向辽东。
<br>
<br>读书三十载，驰骛周六经。儒衣干时主，忠策献阙廷。 
<br>一朝奉休盼，从容厕群英。束身趋建礼，秉笔坐承明。 
<br>廨署相填噎，僚吏纷纵横。五日休浣时，屠苏绕玉屏。 
<br>橘花覆北沼，桂树交西荣。树栖两鸳鸯，含春向我鸣。 
<br>皎洁绮罗艳，便娟丝管清。扰扰天地间，出处各有情。 
<br>何必岩石下，枯槁闲此生。
<br>
<br>颓光无淹晷，逝水有迅流。绿苔纷易歇，红颜不再求。 
<br>歌笑当及春，无令壮志秋。弱年仕关辅，簃门豁御沟。 
<br>敷愉东城际，婉娈南陌头。荷花娇绿水，杨叶暖青楼。 
<br>中有绮罗人，可怜名莫愁。画屏绕金膝，珠帘悬玉钩。 
<br>纤指调宝琴，泠泠哀且柔。赠君鸳鸯带，因以鹔鹴裘。 
<br>窗晓吟日坐，闺夕秉烛游。无作北门客，咄咄怀百忧。
<br>
<br>
<br>
<br>&nbsp;&nbsp; 卷76_4 【赠刘舍人古意】徐彦伯 
<br>
<br>女床閟灵鸟，文章世所希。巢君碧梧树，舞君青琐闱。 
<br>或言凤池乐，抚翼更西飞。凤池环禁林，仙阁霭沉沉。 
<br>璇题激流日，珠缀绵清阴。郁穆丝言重，荧煌台座深。 
<br>风张丹戺翮，月弄紫庭音。众彩结不散，孤英跂莫寻。 
<br>浩歌在西省，经传恣潜心。
<br>
<br>
<br>
<br>&nbsp;&nbsp; 卷76_5 【和李適答宋十一入崖口五渡见赠】徐彦伯 
<br>
<br>闻有独往客，拂衣捐世心。结欣薄枉渚，撰念萦旧林。 
<br>经亘去崖合，冥绵归壑深。琪树环碧彩，金潭生翠阴。 
<br>沿洄弄沙榜，诡仄眺明岑。夕闻桂里猿，晓玩松上禽。 
<br>杂佩蕴孤袖，琼敷缀双襟。我怀沧洲想，懿尔白云吟。 
<br>秉愿理方协，存期迹易寻。兹言庶不负，为报岩中琴。
<br>
<br>
<br>
<br>&nbsp;&nbsp; 卷76_6 【雪】徐彦伯 
<br>
<br>雪暗穷海云，洒空纷似露。朔风吹故里，宛转玉阶树。 
<br>孤妾调玉瑟，早寒生锦衿。况君张罗幕，愁坐北庭阴。
<br>
<br>
<br>
<br>&nbsp;&nbsp; 卷76_7 【比干墓】徐彦伯 
<br>
<br>大位天下宝，维贤国之镇。殷道微而在，受辛纂颓胤。 
<br>山鸣鬼又哭，地裂川亦震。媟黩皆佞谀，虔刘尽英隽。 
<br>孤卿帝叔父，特进贞而顺。玉床逾皓洁，铜柱方歊焮。 
<br>奉国历三朝，观窍明一瞬。季代猖狂主，蓄怒提白刃。 
<br>之子弥忠谠，愤然更勇进。抚膺誓陨越，知死故不吝。 
<br>已矣竟剖心，哲妇亦同殉。骊龙暴双骨，太岳摧孤仞。 
<br>周发次商郊，冤骸悲莫殣。锋剑剿遗孽，报复一何迅。 
<br>驻罕歌淑灵，命徒封旅榇。自尔衔幽酷，于嗟流景骏。 
<br>丘坟被宿莽，坛戺缘飞磷。贞观戒北征，维皇念忠信。 
<br>荒坟护草木，刻桷吹煨烬。代远恩更崇，身颓名益振。 
<br>帝词书乐石，国馔罗芳衅。伟哉烈士图，奇英千古徇。
<br>
<br>
<br>
<br>&nbsp;&nbsp; 卷76_8 【题东山子李適碑阴二首】徐彦伯 
<br>
<br>陇嶂萦紫气，金光赫氛氲。美人含遥霭，桃李芳自薰。 
<br>图高黄鹤羽，宝夺骊龙群。忽惊薤露曲，掩噎东山云。
<br>
<br>回也实夭折，贾生亦脆促。今复哀若人，危光迅风烛。 
<br>夜台沦清镜，穷尘埋结绿。何以赠下泉，生刍唯一束。
<br>
<br>
<br>
<br>&nbsp;&nbsp; 卷76_9 【淮亭吟】徐彦伯 
<br>
<br>贞寂虑兮淮山幽，怜芳若兮揽中洲。崩湍委咽日夜流， 
<br>孤客危坐心自愁。矧鹤唳兮风晓，复猿鸣兮霜秋。 
<br>熠耀飞兮蟋蟀吟，倚清瑟兮横凉琴。撷瑶芳兮吊楚水， 
<br>弄琪树兮歌越岑。山碕礒兮隈曲，水涓涟兮洞汨。 
<br>金光延起兮骤兴没，青苔竟兮绿蘋歇。 
<br>绿蘋歇兮凋朱颜，美人寂历兮何时闲， 
<br>君不见可怜桐柏上，丰茸桂树花满山。
<br>
<br>
<br>
<br>&nbsp;&nbsp; 卷76_10 【芳树】徐彦伯 
<br>
<br>玉花珍簟上，金缕画屏开。晓月怜筝柱，春风忆镜台。 
<br>筝柱春风吹晓月，芳树落花朝暝歇。稿砧刀头未有期， 
<br>攀条拭泪坐相思。
<br>
<br>
<br>
<br>&nbsp;&nbsp; 卷76_11 【游禁苑幸临渭亭遇雪应制】徐彦伯 
<br>
<br>玉律藏冰候，彤阶飞雪时。日寒消不尽，风定舞还迟。 
<br>琼树留宸瞩，璇花入睿词。悬知穆天子，黄竹谩言诗。
<br>
<br>
<br>
<br>&nbsp;&nbsp; 卷76_12 【奉和送金城公主适西蕃应制】徐彦伯 
<br>
<br>凤扆怜箫曲，鸾闺念掌珍。羌庭遥筑馆，庙策重和亲。 
<br>星转银河夕，花移玉树春。圣心凄送远，留跸望征尘。
<br>
<br>
<br>
<br>&nbsp;&nbsp; 卷76_13 【幸白鹿观应制】徐彦伯 
<br>
<br>凤舆乘八景，龟箓向三仙。日月移平地，云霞缀小天。 
<br>金童擎紫药，玉女献青莲。花洞留宸赏，还旗绕夕烟。
<br>
<br>
<br>
<br>&nbsp;&nbsp; 卷76_14 【胡无人行】徐彦伯 
<br>
<br>十月繁霜下，征人远凿空。云摇锦车节，海照角端弓。 
<br>暗碛埋沙树，冲飙卷塞蓬。方随膜拜入，歌舞玉门中。
<br>
<br>
<br>
<br>&nbsp;&nbsp; 卷76_15 【婕妤】徐彦伯 
<br>
<br>君恩忽断绝，妾思终未央。巾栉不可见，枕席空馀香。 
<br>窗暗网罗白，阶秋苔藓黄。应门寂已闭，流涕向昭阳。
<br>
<br>
<br>
<br>&nbsp;&nbsp; 卷76_16 【采莲曲】徐彦伯 
<br>
<br>妾家越水边，摇艇入江烟。既觅同心侣，复采同心莲。 
<br>折藕丝能脆，开花叶正圆。春歌弄明月，归棹落花前。
<br>
<br>
<br>
<br>&nbsp;&nbsp; 卷76_17 【孤烛叹（一作闺怨）】徐彦伯 
<br>
<br>切切夜闺冷，微微孤烛然。玉盘红泪滴，金烬彩光圆。 
<br>暖手缝轻素，嚬蛾续断弦。相思咽不语，回向锦屏眠。
<br>
<br>
<br>
<br>&nbsp;&nbsp; 卷76_18 【闺怨】徐彦伯 
<br>
<br>征客戍金微，愁闺独掩扉。尘埃生半榻，花絮落残机。 
<br>褪暖蚕初卧，巢昏燕欲归。春风日向尽，衔涕作征衣。
<br>
<br>
<br>
<br>&nbsp;&nbsp; 卷76_19 【饯唐州高使君赴任】徐彦伯 
<br>
<br>香萼媚红滋，垂条萦绿丝。情人拂瑶袂，共惜此芳时。 
<br>骕骦已踯躅，鸟隼方葳蕤。跂予望太守，流润及京师。
<br>
<br>
<br>
<br>&nbsp;&nbsp; 卷76_20 【奉和幸新丰温泉宫应制】徐彦伯 
<br>
<br>姬典歌时迈，虞篇记省方。何如黑帝月，玄览白云乡。 
<br>翠仗萦船岸，明旆应萯阳。风摇花眊彩，雪艳宝戈芒。 
<br>御陌开函次，离宫夹树行。桂枝笼騕褭，松叶覆堂皇。 
<br>仙石含珠液，温池孕璧房。涌疑神瀵溢，澄若帝台浆。 
<br>独沸流常热，潜蒸气转香。青坛环玉甃，红础铄金光。 
<br>藻曜凝芳洁，葳蕤献淑祥。五龙归宝算，九扈叶时康。 
<br>同预华封老，中衢祝圣皇。
<br>
<br>
<br>
<br>&nbsp;&nbsp; 卷76_21 【同韦舍人元旦早朝】徐彦伯 
<br>
<br>夕转清壶漏，晨惊长乐钟。逶迤纶禁客，假寐守铜龙。 
<br>予亦趋三殿，肩随谒九重。繁珂接曙响，华剑比春容。 
<br>相问韶光歇，弥怜芳意浓。愿言乘日旰，携手即云峰。
<br>
<br>
<br>
<br>&nbsp;&nbsp; 卷76_22 【侍宴韦嗣立山庄应制】徐彦伯 
<br>
<br>鼎臣休浣隙，方外结遥心。别业青霞境，孤潭碧树林。 
<br>每驰东墅策，遥弄北溪琴。帝眷纾时豫，台园赏岁阴。 
<br>移銮明月沼，张组白云岑。御酒瑶觞落，仙坛竹径深。 
<br>三光悬圣藻，五等冠朝簪。自昔皇恩感，咸言独自今。
<br>
<br>
<br>
<br>&nbsp;&nbsp; 卷76_23 【送特进李峤入都袝庙】徐彦伯 
<br>
<br>特进三公下，台臣百揆先。孝图开寝石，祠主卜牲筵。 
<br>恩级青纶赐，徂装紫橐悬。绸缪金鼎席，宴饯玉潢川。 
<br>北斗分征路，东山起赠篇。乐池歌绿藻，梁苑藉红荃。 
<br>骑转商岩日，旌摇关塞烟。庙堂须鲠议，锦节伫来旋。
<br>
<br>
<br>
<br>&nbsp;&nbsp; 卷76_24 【春闺】徐彦伯 
<br>
<br>戍客戍清波，幽闺幽思多。暗梁闻语燕，夜烛见飞蛾。 
<br>宝鸭藏脂粉，金屏缀绮罗。裁衣卷纹素，织锦度鸣梭。 
<br>有使通西极，缄书寄北河。年光只恐尽，征战莫蹉跎。
<br>
<br>
<br>
<br>&nbsp;&nbsp; 卷76_25 【奉和兴庆池戏竞渡应制】徐彦伯 
<br>
<br>夹道传呼翊翠虬，天回日转御芳洲。青潭晓霭笼仙跸， 
<br>红屿晴花隔彩旒。香溢金杯环广坐，声传妓舸匝中流。 
<br>群臣相庆嘉鱼乐，共哂横汾歌吹秋。
<br>
<br>
<br>
<br>&nbsp;&nbsp; 卷76_26 【苑中遇雪应制】徐彦伯 
<br>
<br>千钟圣酒御筵披，六出祥英乱绕枝。
<br>即此神仙对琼圃，何烦辙迹向瑶池。
<br>
<br>
<br>
<br>&nbsp;&nbsp; 卷76_27 【上巳日祓禊渭滨应制】徐彦伯 
<br>
<br>晴风丽日满芳洲，柳色春筵祓锦流。
<br>皆言侍跸横汾宴，暂似乘槎天汉游。
<br>
<br>
<br>
<br>&nbsp;&nbsp; 卷76_28 【夜宴安乐公主新宅应制】徐彦伯 
<br>
<br>凤楼开阖引明光，花酎连添醉益香。
<br>欲知帝女薰天贵，金柯玉柱夜成行。
<br>
<br>
<br>
<br>&nbsp;&nbsp; 卷76_29 【饯唐永昌】徐彦伯 
<br>
<br>金溪碧水玉潭沙，凫舄翩翩弄日华。
<br>斗鸡香陌行春倦，为摘东园桃李花。
<br>
<br>
<br>
<br>&nbsp;&nbsp; 卷76_30 【侍宴桃花园】徐彦伯 
<br>
<br>源水丛花无数开，丹跗红萼间青梅。
<br>从今结子三千岁，预喜仙游复摘来。
<br>
<br>
<br>
<br>&nbsp;&nbsp; 卷76_31 【石淙】徐彦伯 
<br>
<br>碧淀红涔崿嶂间，淙嵌洑岨洊成湾。琪树璿娟花未落， 
<br>银芝窋咤露初还。八风行殿开仙榜，七景飞舆下石关。 
<br>张茑席云平圃宴，焜煌金记蕴名山。
<br>
<br>
<br>
<br>
<br>
<br> 卷77_1 【夏日游德州赠高四】骆宾王 
<br>
<br>日观邻全赵，星临俯旧吴。鬲津开巨浸，稽阜镇名都。 
<br>紫云浮剑匣，青山孕宝符。封疆恢霸道，问鼎竞雄图。 
<br>神光包四大，皇威震八区。风烟通地轴，星象正天枢。 
<br>天枢限南北，地轴殊乡国。辟门通舜宾，比屋封尧德。 
<br>言谢垂钩隐，来参负鼎职。天子不见知，群公讵相识。 
<br>未展从东骏，空戢图南翼。时命欲何言，抚膺长叹息。 
<br>叹息将如何，游人意气多。白雪梁山曲，寒风易水歌。 
<br>泣魏伤吴起，思赵切廉颇。凄断韩王剑，生死翟公罗。 
<br>罗悲翟公意，剑负韩王气。骄饵去易论，忌途良可畏。 
<br>夙昔怀江海，平生混泾渭。千载契风云，一言忘贱贵。 
<br>去去访林泉，空谷有遗贤。言投爵里刺，来泛野人船。 
<br>缔交君赠缟，投分我忘筌。成风郢匠斫，流水伯牙弦。 
<br>牙弦忘道术，漳滨恣闲逸。聊安张蔚庐，讵扫陈蕃室。 
<br>虚室狎招寻，敬爱混浮沉。一诺黄金信，三复白珪心。 
<br>霜松贞雅节，月桂朗冲襟。灵台万顷浚，学府九流深。 
<br>谈玄明毁璧，拾紫陋籝金。鹭涛开碧海，凤彩缀词林。 
<br>林虚星华映，水澈霞光净。霞水两分红，川源四望通。 
<br>雾卷天山静，烟销太史空。鸟声流向薄，蝶影乱芳丛。 
<br>柳阴低椠水，荷气上薰风。风月芳菲节，物华纷可悦。 
<br>将欢促席赏，遽尔又归别。积水带吴门，通波连禹穴。 
<br>赠言虽欲尽，机心庶应绝。潘岳本自闲，梁鸿不因热。 
<br>一瓢欣狎道，三月聊栖拙。栖拙隐金华，狎道访仙查。 
<br>放旷愚公谷，消散野人家。一顷南山豆，五色东陵瓜。 
<br>野衣裁薜叶，山酒酌藤花。白云离望远，青溪隐路赊。 
<br>傥忆幽岩桂，犹冀折疏麻。
<br>
<br>
<br>&nbsp;&nbsp; 卷77_2 【在江南赠宋五之问】骆宾王 
<br>
<br>井络双源浚，浔阳九派长。沦波通地穴，输委下归塘。 
<br>别岛笼朝蜃，连洲拥夕涨。韫珠澄积润，让璧动浮光。 
<br>浮光凝折水，积润疏圆沚。玉轮涵地开，剑阁连星起。 
<br>风烟标迥秀，英灵信多美。怀德践遗芳，端操惭谋己。 
<br>谋己谬观光，牵迹强凄惶。揆拙迷三省，劳生昧两忘。 
<br>弹随空被笑，献楚自多伤。一朝殊默语，千里易炎凉。 
<br>炎凉几迁贸，川陆疲臻凑。积水架吴涛，连山横楚岫。 
<br>风月虽殊昔，星河犹是旧。姑苏望南浦，邯郸通北走。 
<br>北走平生亲，南浦别离津。潇湘一超忽，洞庭多苦辛。 
<br>秋江无绿芷，寒汀有白蘋。采之将何遗，故人漳水滨。 
<br>漳滨已辽远，江潭未旋返。为听短歌行，当想长洲苑。 
<br>露金熏菊岸，风佩摇兰坂。蝉鸣稻叶秋，雁起芦花晚。 
<br>晚秋云日明，亭皋风雾清。独负平生气，重牵摇落情。 
<br>占星非聚德，梦月讵悬名。寂寥伤楚奏，凄断泣秦声。 
<br>秦声怀旧里，楚奏悲无已。郢路少知音，丛台富奇士。 
<br>温辉凌爱日，壮气惊寒水。一顾重风云，三冬足文史。 
<br>文史盛纷纶，京洛多风尘。犹轻五车富，未重一囊贫。 
<br>李仙非易托，苏鬼尚难因。不惜劳歌尽，谁为听阳春。
<br>
<br>
<br>
<br>&nbsp;&nbsp; 卷77_3 【晚憩田家】骆宾王 
<br>
<br>转蓬劳远役，披薜下田家。山形类九折，水势急三巴。 
<br>悬梁接断岸，涩路拥崩查。雾岩沦晓魄，风溆涨寒沙。 
<br>心迹一朝舛，关山万里赊。龙章徒表越，闽俗本殊华。 
<br>旅行悲泛梗，离赠折疏麻。唯有寒潭菊，独似故园花。
<br>
<br>
<br>
<br>&nbsp;&nbsp; 卷77_4 【出石门】骆宾王 
<br>
<br>层岩远接天，绝岭上栖烟。松低轻盖偃，藤细弱丝悬。 
<br>石明如挂镜，苔分似列钱。暂策为龙杖，何处得神仙。
<br>
<br>
<br>
<br>&nbsp;&nbsp; 卷77_5 【至分陕】骆宾王 
<br>
<br>陕西开胜壤，召南分沃畴。列树巢维鹊，平渚下睢鸠。 
<br>憩棠疑勿剪，曳葛似攀樛。至今王化美，非独在隆周。
<br>
<br>
<br>
<br>&nbsp;&nbsp; 卷77_6 【寓居洛滨对雪忆谢二（一作洛滨对雪忆谢二兄弟）】骆宾王 
<br>
<br>旅思眇难裁，冲飙恨易哀。旷望洛川晚，飘飖瑞雪来。 
<br>积彩明书幌，流韵绕琴台。色夺迎仙羽，花避犯霜梅。 
<br>谢庭赏方逸，袁扉掩未开。高人傥有访，兴尽讵须回。
<br>
<br>
<br>
<br>&nbsp;&nbsp; 卷77_7 【北眺舂陵】骆宾王 
<br>
<br>揽辔疲宵迈，驱马倦晨兴。既出封泥谷，还过避雨陵。 
<br>山行明照上，谿宿密云蒸。登高徒欲赋，词殚独抚膺。
<br>
<br>
<br>
<br>&nbsp;&nbsp; 卷77_8 【夏日游目聊作】骆宾王 
<br>
<br>暂屏嚣尘累，言寻物外情。致逸心逾默，神幽体自轻。 
<br>浦夏荷香满，田秋麦气清。讵假沧浪上，将濯楚臣缨。
<br>
<br>
<br>
<br>&nbsp;&nbsp; 卷77_9 【同崔驸马晓初登楼思京】骆宾王 
<br>
<br>丽谯通四望，繁忧起万端。绮疏低晚魄，镂槛肃初寒。 
<br>白云乡思远，黄图归路难。唯馀西向笑，暂似当长安。
<br>
<br>
<br>
<br>&nbsp;&nbsp; 卷77_10 【月夜有怀简诸同病】骆宾王 
<br>
<br>闲庭落景尽，疏帘夜月通。山灵响似应，水净望如空。 
<br>栖枝犹绕鹊，遵渚未来鸿。可叹高楼妇，悲思杳难终。
<br>
<br>
<br>
<br>&nbsp;&nbsp; 卷77_11 【叙寄员半千】骆宾王 
<br>
<br>薄宦三河道，自负十馀年。不应惊若厉，只为直如弦。 
<br>坐历山川险，吁嗟陵谷迁。长吟空抱膝，短翮讵冲天。 
<br>魂归沧海上，望断白云前。钓名劳拾紫，隐迹自谈玄。 
<br>不学多能圣，徒思鸿宝仙。斯志良难已，此道岂徒然。 
<br>嗟为刀笔吏，耻从绳墨牵。岐路情虽狎，人伦地本偏。 
<br>长揖谢时事，独往访林泉。寄言二三子，生死不来旋。
<br>
<br>
<br>
<br>&nbsp;&nbsp; 卷77_12 【咏怀古意上裴侍郎】骆宾王 
<br>
<br>三十二馀罢，鬓是潘安仁。四十九仍入，年非朱买臣。 
<br>纵横愁系越，坎壈倦游秦。出笼穷短翮，委辙涸枯鳞。 
<br>穷经不沾用，弹铗欲谁申。天子未驱策，岁月几沉沦。 
<br>轻生长慷慨，效死独殷勤。徒歌易水客，空老渭川人。 
<br>一得视边塞，万里何苦辛。剑匣胡霜影，弓开汉月轮。 
<br>金刀动秋色，铁骑想风尘。为国坚诚款，捐躯忘贱贫。 
<br>勒功思比宪，决略暗欺陈。若不犯霜雪，虚掷玉京春。
<br>
<br>
<br>
<br>&nbsp;&nbsp; 卷77_13 【春夜韦明府宅宴得春字】骆宾王 
<br>
<br>酌桂陶芳夜，披薜啸幽人。雅琴驯鲁雉，清歌落范尘。 
<br>宿云低迥盖，残月上虚轮。幸此承恩洽，聊当故乡春。
<br>
<br>
<br>
<br>&nbsp;&nbsp; 卷77_14 【过张平子墓】骆宾王 
<br>
<br>西鄂该通理，南阳擅德音。玉卮浮藻丽，铜浑积思深。 
<br>忽怀今日昔，非复昔时今。日落丰碑暗，风来古木吟。 
<br>惟叹穷泉下，终郁羡鱼心。
<br>
<br>
<br>
<br>&nbsp;&nbsp; 卷77_15 【从军中行路难二首（一作行军军中行路难、军中行路难）】骆宾王 
<br>
<br>君不见封狐雄虺自成群，冯深负固结妖氛。 
<br>玉玺分兵征恶少，金坛受律动将军。将军拥旄宣庙略， 
<br>战士横行静夷落。长驱一息背铜梁，直指三巴登剑阁。 
<br>阁道岧峣起戍楼，剑门遥裔俯灵丘。邛关九折无平路， 
<br>江水双源有急流。征役无期返，他乡岁华晚。 
<br>杳杳丘陵出，苍苍林薄远。途危紫盖峰，路涩青泥坂。 
<br>去去指哀牢，行行入不毛。绝壁千里险，连山四望高。 
<br>中外分区宇，夷夏殊风土。交趾枕南荒，昆弥临北户。 
<br>川原绕毒雾，溪谷多淫雨。行潦四时流，崩查千岁古。 
<br>漂梗飞蓬不自安，扪藤引葛度危峦。昔时闻道从军乐， 
<br>今日方知行路难。沧江绿水东流驶，炎洲丹徼南中地。 
<br>南中南斗映星河，秦川秦塞阻烟波。三春边地风光少， 
<br>五月泸中瘴疠多。朝驱疲斥候，夕息倦樵歌。 
<br>向月弯繁弱，连星转太阿。重义轻生怀一顾， 
<br>东伐西征凡几度。夜夜朝朝斑鬓新，年年岁岁戎衣故。 
<br>灞城隅，滇池水，天涯望转积，地际行无已。 
<br>徒觉炎凉节物非，不知关山千万里。弃置勿重陈， 
<br>征行多苦辛。且悦清笳杨柳曲，讵忆芳园桃李人。 
<br>绛节朱旗分白羽，丹心白刃酬明主。但令一被君王知， 
<br>谁惮三边征战苦。行路难，几千端，无复归云凭短翰， 
<br>空馀望日想长安。（此首一作辛常伯诗）
<br>
<br>君不见玉关尘色暗边庭，铜鞮杂虏寇长城。 
<br>天子按剑征馀勇，将军受脤事横行。七德龙韬开玉帐， 
<br>千里鼍鼓叠金钲。阴山苦雾埋高垒，交河孤月照连营。 
<br>连营去去无穷极，拥旆遥遥过绝国。阵云朝结晦天山， 
<br>寒沙夕涨迷疏勒。龙鳞水上开鱼贯，马首山前振雕翼。 
<br>长驱万里詟祁连，分麾三命武功宣。百发乌号遥碎柳， 
<br>七尺龙文迥照莲。春来秋去移灰琯，兰闺柳市芳尘断。 
<br>雁门迢递尺书稀，鸳被相思双带缓。行路难，行路难， 
<br>誓令氛祲静皋兰。但使封侯龙额贵，讵随中妇凤楼寒。 
<br>（同辛常伯作）
<br>
<br>
<br>
<br>&nbsp;&nbsp; 卷77_16 【帝京篇】骆宾王 
<br>
<br>山河千里国，城阙九重门。不睹皇居壮，安知天子尊。 
<br>皇居帝里崤函谷，鹑野龙山侯甸服。五纬连影集星躔， 
<br>八水分流横地轴。秦塞重关一百二，汉家离宫三十六。 
<br>桂殿嶔岑对玉楼，椒房窈窕连金屋。三条九陌丽城隈， 
<br>万户千门平旦开。复道斜通鳷鹊观，交衢直指凤凰台。 
<br>剑履南宫入，簪缨北阙来。声名冠寰宇，文物象昭回。 
<br>钩陈肃兰戺，璧沼浮槐市。铜羽应风回，金茎承露起。 
<br>校文天禄阁，习战昆明水。朱邸抗平台，黄扉通戚里。 
<br>平台戚里带崇墉，炊金馔玉待鸣钟。小堂绮帐三千户， 
<br>大道青楼十二重。宝盖雕鞍金络马，兰窗绣柱玉盘龙。 
<br>绣柱璇题粉壁映，锵金鸣玉王侯盛。王侯贵人多近臣， 
<br>朝游北里暮南邻。陆贾分金将宴喜，陈遵投辖正留宾。 
<br>赵李经过密，萧朱交结亲。丹凤朱城白日暮， 
<br>青牛绀幰红尘度。侠客珠弹垂杨道，倡妇银钩采桑路。 
<br>倡家桃李自芳菲，京华游侠盛轻肥。延年女弟双凤入， 
<br>罗敷使君千骑归。同心结缕带，连理织成衣。 
<br>春朝桂尊尊百味，秋夜兰灯灯九微。翠幌珠帘不独映， 
<br>清歌宝瑟自相依。且论三万六千是，宁知四十九年非。 
<br>古来荣利若浮云，人生倚伏信难分。始见田窦相移夺， 
<br>俄闻卫霍有功勋。未厌金陵气，先开石椁文。 
<br>朱门无复张公子，灞亭谁畏李将军。相顾百龄皆有待， 
<br>居然万化咸应改。桂枝芳气已销亡，柏梁高宴今何在。 
<br>春去春来苦自驰，争名争利徒尔为。久留郎署终难遇， 
<br>空扫相门谁见知。当时一旦擅豪华，自言千载长骄奢。 
<br>倏忽抟风生羽翼，须臾失浪委泥沙。黄雀徒巢桂， 
<br>青门遂种瓜。黄金销铄素丝变，一贵一贱交情见。 
<br>红颜宿昔白头新，脱粟布衣轻故人。故人有湮沦， 
<br>新知无意气。灰死韩安国，罗伤翟廷尉。 
<br>已矣哉，归去来。马卿辞蜀多文藻，扬雄仕汉乏良媒。 
<br>三冬自矜诚足用，十年不调几邅回。汲黯薪逾积， 
<br>孙弘阁未开。谁惜长沙傅，独负洛阳才。
<br>
<br>
<br>
<br>&nbsp;&nbsp; 卷77_17 【畴昔篇】骆宾王 
<br>
<br>少年重英侠，弱岁贱衣冠。既托寰中赏，方承膝下欢。 
<br>遨游灞水曲，风月洛城端。且知无玉馔，谁肯逐金丸。 
<br>金丸玉馔盛繁华，自言轻侮季伦家。五霸争驰千里马， 
<br>三条竞骛七香车。掩映飞轩乘落照，参差步障引朝霞。 
<br>池中旧水如悬镜，屋里新妆不让花。意气风云倏如昨， 
<br>岁月春秋屡回薄。上苑频经柳絮飞，中园几见梅花落。 
<br>当时门客今何在，畴昔交朋已疏索。莫教憔悴损容仪， 
<br>会得高秋云雾廓。淹留坐帝乡，无事积炎凉。 
<br>一朝披短褐，六载奉长廊。赋文惭昔马，执戟叹前扬。 
<br>挥戈出武帐，荷笔入文昌。文昌隐隐皇城里， 
<br>由来奕奕多才子。潘陆词锋骆驿飞，张曹翰苑纵横起。 
<br>卿相未曾识，王侯宁见拟。垂钓甘成白首翁， 
<br>负薪何处逢知己。判将运命赋穷通，从来奇舛任西东。 
<br>不应永弃同刍狗，且复飘飖类转蓬。容鬓年年异， 
<br>春华岁岁同。荣亲未尽礼，徇主欲申功。 
<br>脂车秣马辞乡国，萦辔西南使邛僰。玉垒铜梁不易攀， 
<br>地角天涯眇难测。莺啭蝉吟有悲望，鸿来雁度无音息。 
<br>阳关积雾万里昏，剑阁连山千种色。蜀路何悠悠， 
<br>岷峰阻且修。回肠随九折，迸泪连双流。寒光千里暮， 
<br>露气二江秋。长途看束马，平水且沉牛。 
<br>华阳旧地标神制，石镜蛾眉真秀丽。诸葛才雄已号龙， 
<br>公孙跃马轻称帝。五丁卓荦多奇力，四士英灵富文艺。 
<br>云气横开八阵形，桥形遥分七星势。川平烟雾开， 
<br>游戏锦城隈。墉高龟望出，水净雁文回。寻姝入酒肆， 
<br>访客上琴台。不识金貂重，偏惜玉山颓。 
<br>他乡冉冉消年月，帝里沈沈限城阙。不见猿声助客啼， 
<br>唯闻旅思将花发。我家迢递关山里，关山迢递不可越。 
<br>故园梅柳尚馀春，来时勿使芳菲歇。解鞅欲言归， 
<br>执袂怆多违。北梁俱握手，南浦共沾衣。别情伤去盖， 
<br>离念惜徂辉。知音何所托，木落雁南飞。回来望平陆， 
<br>春来酒应熟。相将菌阁卧青溪，且用藤杯泛黄菊。 
<br>十年不调为贫贱，百日屡迁随倚伏。只为须求负郭田， 
<br>使我再干州县禄。百年郁郁少腾迁，万里遥遥入镜川。 
<br>涘江拂潮冲白日，淮海长波接远天。 
<br>丛竹凝朝露，孤山起暝烟。赖有边城月，常伴客旌悬。 
<br>东南美箭称吴会，名都隐轸三江外。涂山执玉应昌期， 
<br>曲水开襟重文会。仙镝流音鸣鹤岭，宝剑分辉落蛟濑。 
<br>未看白马对芦刍，且觉浮云似车盖。江南节序多， 
<br>文酒屡经过。共踏春江曲，俱唱采菱歌。舟移疑入镜， 
<br>棹举若乘波。风光无限极，归楫碍池荷。 
<br>眺听烟霞正流眄，即从王事归舻转。芝田花月屡裴回， 
<br>金谷佳期重游衍。登高北望嗤梁叟，凭轼西征想潘掾。 
<br>峰开华岳耸疑莲，水激龙门急如箭。人事谢光阴， 
<br>俄遭霜露侵。偷存七尺影，分没九泉深。穷途行泣玉， 
<br>愤路未藏金。茹荼空有叹，怀橘独伤心。 
<br>年来岁去成销铄，怀抱心期渐寥落。挂冠裂冕已辞荣， 
<br>南亩东皋事耕凿。宾阶客院常疏散，蓬径柴扉终寂寞。 
<br>自有林泉堪隐栖，何必山中事丘壑。我住青门外， 
<br>家临素浐滨。遥瞻丹凤阙，斜望黑龙津。荒衢通猎骑， 
<br>穷巷抵樵轮。时有桃源客，来访竹林人。 
<br>昨夜琴声奏悲调，旭旦含颦不成笑。果乘骢马发嚣书， 
<br>复道郎官禀纶诰。冶长非罪曾缧绁，长孺然灰也经溺。 
<br>高门有阅不图封，峻笔无闻敛敷妙。适离京兆谤， 
<br>还从御史弹。炎威资夏景，平曲况秋翰。画地终难入， 
<br>书空自不安。吹毛未可待，摇尾且求餐。 
<br>丈夫坎壈多愁疾，契阔迍邅尽今日。慎罚宁凭两造辞， 
<br>严科直挂三章律。邹衍衔悲系燕狱，李斯抱怨拘秦桎。 
<br>不应白发顿成丝，直为黄沙暗如漆。紫禁终难叫， 
<br>朱门不易排。惊魂闻叶落，危魄逐轮埋。霜威遥有厉， 
<br>雪枉遂无阶。含冤欲谁道，饮气独居怀。 
<br>忽闻驿使发关东，传道天波万里通。涸鳞去辙还游海， 
<br>幽禽释网便翔空。舜泽尧曦方有极，谗言巧佞傥无穷。 
<br>谁能跼迹依三辅，会就商山访四翁。
<br>
<br>
<br>
<br>&nbsp;&nbsp; 卷77_18 【艳情代郭氏答卢照邻】骆宾王 
<br>
<br>迢迢芊路望芝田，眇眇函关恨蜀川。归云已落涪江外， 
<br>还雁应过洛水瀍。洛水傍连帝城侧，帝宅层甍垂凤翼。 
<br>铜驼路上柳千条，金谷园中花几色。柳叶园花处处新， 
<br>洛阳桃李应芳春。妾向双流窥石镜，君住三川守玉人。 
<br>此时离别那堪道，此日空床对芳沼。芳沼徒游比目鱼， 
<br>幽径还生拔心草。流风回雪傥便娟，骥子鱼文实可怜。 
<br>掷果河阳君有分，货酒成都妾亦然。莫言贫贱无人重， 
<br>莫言富贵应须种。绿珠犹得石崇怜，飞燕曾经汉皇宠。 
<br>良人何处醉纵横，直如循默守空名。倒提新缣成慊慊， 
<br>翻将故剑作平平。离前吉梦成兰兆，别后啼痕上竹生。 
<br>别日分明相约束，已取宜家成诫勖。当时拟弄掌中珠， 
<br>岂谓先摧庭际玉。悲鸣五里无人问，肠断三声谁为续。 
<br>思君欲上望夫台，端居懒听将雏曲。沉沉落日向山低， 
<br>檐前归燕并头栖。抱膝当窗看夕兔，侧耳空房听晓鸡。 
<br>舞蝶临阶只自舞，啼鸟逢人亦助啼。独坐伤孤枕， 
<br>春来悲更甚。峨眉山上月如眉，濯锦江中霞似锦。 
<br>锦字回文欲赠君，剑壁层峰自纠纷。平江淼淼分清浦， 
<br>长路悠悠间白云。也知京洛多佳丽，也知山岫遥亏蔽。 
<br>无那短封即疏索，不在长情守期契。传闻织女对牵牛， 
<br>相望重河隔浅流。谁分迢迢经两岁，谁能脉脉待三秋。 
<br>情知唾井终无理，情知覆水也难收。不复下山能借问， 
<br>更向卢家字莫愁。
<br>
<br>
<br>
<br>&nbsp;&nbsp; 卷77_19 【代女道士王灵妃赠道士李荣】骆宾王 
<br>
<br>玄都五府风尘绝，碧海三山波浪深。桃实千年非易待， 
<br>桑田一变已难寻。别有仙居对三市，金阙银宫相向起。 
<br>台前镜影伴仙娥，楼上箫声随凤史。凤楼迢递绝尘埃， 
<br>莺时物色正裴回。灵芝紫检参差长，仙桂丹花重叠开。 
<br>双童绰约时游陟，三鸟联翩报消息。尽言真侣出遨游， 
<br>传道风光无限极。轻花委砌惹裾香，残月窥窗觇幌色。 
<br>个时无数并妖妍，个里无穷总可怜。别有众中称黜帝， 
<br>天上人间少流例。洛滨仙驾启遥源，淮浦灵津符远筮。 
<br>自言少小慕幽玄，只言容易得神仙。珮中邀勒经时序， 
<br>箫里寻思复几年。寻思许事真情变，二人容华识少选。 
<br>漫道烧丹止七飞，空传化石曾三转。寄语天上弄机人， 
<br>寄语河边值查客，乍可匆匆共百年，谁使遥遥期七夕。 
<br>想知人意自相寻，果得深心共一心。一心一意无穷已， 
<br>投漆投胶非足拟。只将羞涩当风流，持此相怜保终始。 
<br>相怜相念倍相亲，一生一代一双人。不把丹心比玄石， 
<br>惟将浊水况清尘。只言柱下留期信，好欲将心学松蕣。 
<br>不能京兆画蛾眉，翻向成都骋驺引。青牛紫气度灵关， 
<br>尺素赩鳞去不还。连苔上砌无穷绿，修竹临坛几处斑。 
<br>此时空床难独守，此日别离那可久。梅花如雪柳如丝， 
<br>年去年来不自持。初言别在寒偏在，何悟春来春更思。 
<br>春时物色无端绪，双枕孤眠谁分许。分念娇莺一种啼， 
<br>生憎燕子千般语。朝云旭日照青楼，迟晖丽色满皇州。 
<br>落花泛泛浮灵沼，垂柳长长拂御沟。御沟大道多奇赏， 
<br>侠客妖容递来往。宝骑连花铁作钱，香轮骛水珠为网。 
<br>香轮宝骑竞繁华，可怜今夜宿倡家。鹦鹉杯中浮竹叶， 
<br>凤凰琴里落梅花。许辈多情偏送款，为问春花几时满。 
<br>千回鸟信说众诸，百过莺啼说长短。长短众诸判不寻， 
<br>千回百过浪关心。何曾举意西邻玉，未肯留情南陌金。 
<br>南陌西邻咸自保，还辔归期须及早。为想三春狭斜路， 
<br>莫辞九折邛关道。假令白里似长安，须使青牛学剑端。 
<br>蘋风入驭来应易，竹杖成龙去不难。龙飙去去无消息， 
<br>鸾镜朝朝减容色。君心不记下山人，妾欲空期上林翼。 
<br>上林三月鸿欲稀，华表千年鹤未归。不分淹留桑路待， 
<br>只应直取桂轮飞。
<br>
<br>
<br>
<br>
<br>
<br>&nbsp;&nbsp;卷78_1 【从军行】骆宾王 
<br>
<br>平生一顾重，意气溢三军。野日分戈影，天星合剑文。 
<br>弓弦抱汉月，马足践胡尘。不求生入塞，唯当死报君。
<br>
<br>
<br>&nbsp;&nbsp; 卷78_2 【王昭君（一作昭君怨）】骆宾王 
<br>
<br>敛容辞豹尾，缄恨度龙鳞。金钿明汉月，玉箸染胡尘。 
<br>古镜菱花暗，愁眉柳叶颦。唯有清笳曲，时闻芳树春。
<br>
<br>
<br>
<br>&nbsp;&nbsp; 卷78_3 【于紫云观赠道士】骆宾王 
<br>
<br>碧落澄秋景，玄门启曙关。人疑列御至，客似令威还。 
<br>羽盖徒欣仰，云车未可攀。只应倾玉醴，时许寄颓颜。
<br>
<br>
<br>
<br>&nbsp;&nbsp; 卷78_4 【渡瓜步江】骆宾王 
<br>
<br>捧檄辞幽径，鸣榔下贵洲。惊涛疑跃马，积气似连牛。 
<br>月迥寒沙净，风急夜江秋。不学浮云影，他乡空滞留。
<br>
<br>
<br>
<br>&nbsp;&nbsp; 卷78_5 【途中有怀】骆宾王 
<br>
<br>眷然怀楚奏，怅矣背秦关。涸鳞惊照辙，坠羽怯虚弯。 
<br>素服三川化，乌裘十上还。莫言无皓齿，时俗薄朱颜。
<br>
<br>
<br>
<br>&nbsp;&nbsp; 卷78_6 【至分水戍】骆宾王 
<br>
<br>行役忽离忧，复此怆分流。溅石回湍咽，萦丛曲涧幽。 
<br>阴岩常结晦，宿莽竞含秋。况乃霜晨早，寒风入戍楼。
<br>
<br>
<br>
<br>&nbsp;&nbsp; 卷78_7 【望乡夕泛】骆宾王 
<br>
<br>归怀剩不安，促榜犯风澜。落宿含楼近，浮月带江寒。 
<br>喜逐行前至，忧从望里宽。今夜南枝鹊，应无绕树难。
<br>
<br>
<br>
<br>&nbsp;&nbsp; 卷78_8 【久客临海有怀】骆宾王 
<br>
<br>天涯非日观，地屺望星楼。练光摇乱马，剑气上连牛。 
<br>草湿姑苏夕，叶下洞庭秋。欲知凄断意，江上涉安流。
<br>
<br>
<br>
<br>&nbsp;&nbsp; 卷78_9 【游兖部逢孔君自卫来，欣然相遇若旧】骆宾王 
<br>
<br>游人自卫返，背客隔淮来。倾盖金兰合，忘筌玉叶开。 
<br>繁花明日柳，疏蕊落风梅。将期重交态，时慰不然灰。
<br>
<br>
<br>
<br>&nbsp;&nbsp; 卷78_10 【西京守岁】骆宾王 
<br>
<br>闲居寡言宴，独坐惨风尘。忽见严冬尽，方知列宿春。 
<br>夜将寒色去，年共晓光新。耿耿他乡夕，无由展旧亲。
<br>
<br>
<br>
<br>&nbsp;&nbsp; 卷78_11 【同辛簿简仰酬思玄上人林泉四首】骆宾王 
<br>
<br>闻君招隐地，仿佛武陵春。缉芰知还楚，披榛似避秦。 
<br>崩查年祀积，幽草岁时新。一谢沧浪水，安知有逸人。
<br>
<br>芳晨临上月，幽赏狎中园。有蝶堪成梦，无羊可触藩。 
<br>忘怀南涧藻，蠲思北堂萱。坐叹华滋歇，思君谁为言。
<br>
<br>林泉恣探历，风景暂裴徊。客有迁莺处，人无结驷来。 
<br>聚花如薄雪，沸水若轻雷。今日徒招隐，终知异凿坏。
<br>
<br>俗远风尘隔，春还初服迟。林疑中散地，人似上皇时。 
<br>芳杜湘君曲，幽兰楚客词。山中有春草，长似寄相思。
<br>
<br>
<br>
<br>&nbsp;&nbsp; 卷78_12 【秋日饯陆道士陈文林】骆宾王 
<br>
<br>青牛游华岳，赤马走吴宫。玉柱离鸿怨，金罍浮蚁空。 
<br>日霁崤陵雨，尘起洛阳风。唯当玄度月，千里与君同。
<br>
<br>
<br>
<br>&nbsp;&nbsp; 卷78_13 【送郑少府入辽共赋侠客远从戎】骆宾王 
<br>
<br>边烽警榆塞，侠客度桑干。柳叶开银镝，桃花照玉鞍。 
<br>满月临弓影，连星入剑端。不学燕丹客，空歌易水寒。
<br>
<br>
<br>
<br>&nbsp;&nbsp; 卷78_14 【送费六还蜀】骆宾王 
<br>
<br>星楼望蜀道，月峡指吴门。万行流别泪，九折切惊魂。 
<br>雪影含花落，云阴带叶昏。还愁三径晚，独对一清尊。
<br>
<br>
<br>
<br>&nbsp;&nbsp; 卷78_15 【秋日送侯四得弹字】骆宾王 
<br>
<br>我留安豹隐，君去学鹏抟。岐路分襟易，风云促膝难。 
<br>夕涨流波急，秋山落日寒。惟有思归引，凄断为君弹。
<br>
<br>
<br>
<br>&nbsp;&nbsp; 卷78_16 【秋日送尹大赴京】骆宾王 
<br>
<br>挂瓢余隐舜，负鼎尔干汤。竹叶离樽满，桃花别路长。 
<br>低河耿秋色，落月抱寒光。素书如可嗣，幽谷伫宾行。
<br>
<br>
<br>
<br>&nbsp;&nbsp; 卷78_17 【秋夜送阎五还润州】骆宾王 
<br>
<br>通庄抵旧里，沟水泣新知。断云飘易滞，连露积难披。 
<br>素风啼迥堞，惊月绕疏枝。无力励短翰，轻举送长离。
<br>
<br>
<br>
<br>&nbsp;&nbsp; 卷78_18 【送王明府参选赋得鹤】骆宾王 
<br>
<br>振衣游紫府，飞盖背青田。虚心恒警露，孤影尚凌烟。 
<br>离歌凄妙曲，别操绕繁弦。在阴如可和，清响会闻天。
<br>
<br>
<br>
<br>&nbsp;&nbsp; 卷78_19 【秋日送别】骆宾王 
<br>
<br>寂寥心事晚，摇落岁时秋。共此伤年发，相看惜去留。 
<br>当歌应破涕，哀命返穷愁。别后能相忆，东陵有故侯。
<br>
<br>
<br>
<br>&nbsp;&nbsp; 卷78_20 【别李峤得胜字】骆宾王 
<br>
<br>芳尊徒自满，别恨转难胜。客似游江岸，人疑上灞陵。 
<br>寒更承夜永，凉景向秋澄。离心何以赠，自有玉壶冰。
<br>
<br>
<br>
<br>&nbsp;&nbsp; 卷78_21 【在兖州饯宋五之问】骆宾王 
<br>
<br>淮沂泗水地，梁甫汶阳东。别路青骊远，离尊绿蚁空。 
<br>柳寒凋密翠，棠晚落疏红。别后相思曲，凄断入琴风。
<br>
<br>
<br>
<br>&nbsp;&nbsp; 卷78_22 【游灵公观】骆宾王 
<br>
<br>灵峰标胜境，神府枕通川。玉殿斜连汉，金堂迥架烟。 
<br>断风疏晚竹，流水切危弦。别有青门外，空怀玄圃仙。
<br>
<br>
<br>
<br>&nbsp;&nbsp; 卷78_23 【夏日游山家同夏少府】骆宾王 
<br>
<br>返照下层岑，物外狎招寻。兰径薰幽珮，槐庭落暗金。 
<br>谷静风声彻，山空月色深。一遣樊笼累，唯馀松桂心。
<br>
<br>
<br>
<br>&nbsp;&nbsp; 卷78_24 【初秋登王司马楼宴得同字】骆宾王 
<br>
<br>展骥端居暇，登龙喜宴同。缔赏三清满，承欢六义通。 
<br>野晦寒阴积，潭虚夕照空。顾惭非梦鸟，滥此厕雕虫。
<br>
<br>
<br>
<br>&nbsp;&nbsp; 卷78_25 【初秋于窦六郎宅宴】骆宾王 
<br>
<br>千里风云契，一朝心赏同。意尽深交合，神灵俗累空。 
<br>草带销寒翠，花枝发夜红。唯将澹若水，长揖古人风。
<br>
<br>
<br>
<br>&nbsp;&nbsp; 卷78_26 【冬日宴】骆宾王 
<br>
<br>二三物外友，一百杖头钱。赏洽袁公地，情披乐令天。 
<br>促席鸾觞满，当炉兽炭然。何须攀桂树，逢此自留连。
<br>
<br>
<br>
<br>&nbsp;&nbsp; 卷78_27 【镂鸡子】骆宾王 
<br>
<br>幸遇清明节，欣逢旧练人。刻花争脸态，写月竞眉新。 
<br>晕罢空馀月，诗成并道春。谁知怀玉者，含响未吟晨。
<br>
<br>
<br>
<br>&nbsp;&nbsp; 卷78_28 【咏美人在天津桥】骆宾王 
<br>
<br>美女出东邻，容与上天津。整衣香满路，移步袜生尘。 
<br>水下看妆影，眉头画月新。寄言曹子建，个是洛川神。
<br>
<br>
<br>
<br>&nbsp;&nbsp; 卷78_29 【送宋五之问得凉字】骆宾王 
<br>
<br>愿言游泗水，支离去二漳。道术君所笃，筌蹄余自忘。 
<br>雪威侵竹冷，秋爽带池凉。欲验离襟切，岐路在他乡。
<br>
<br>
<br>
<br>&nbsp;&nbsp; 卷78_30 【宪台出絷寒夜有怀】骆宾王 
<br>
<br>独坐怀明发，长谣苦未安。自应迷北叟，谁肯问南冠。 
<br>生死交情异，殷忧岁序阑。空馀朝夕鸟，相伴夜啼寒。
<br>
<br>
<br>
<br>&nbsp;&nbsp; 卷78_31 【送郭少府探得忧字】骆宾王 
<br>
<br>开筵枕德水，辍棹舣仙舟。贝阙桃花浪，龙门竹箭流。 
<br>当歌凄别曲，对酒泣离忧。还望青门外，空见白云浮。
<br>
<br>
<br>
<br>&nbsp;&nbsp; 卷78_32 【冬日过故人任处士书斋】骆宾王 
<br>
<br>神交尚投漆，虚室罢游兰。网积窗文乱，苔深履迹残。 
<br>雪明书帐冷，水静墨池寒。独此琴台夜，流水为谁弹。
<br>
<br>
<br>
<br>&nbsp;&nbsp; 卷78_33 【送刘少府游越州】骆宾王 
<br>
<br>一丘余枕石，三越尔怀铅。离亭分鹤盖，别岸指龙川。 
<br>露下蝉声断，寒来雁影连。如何沟水上，凄断听离弦。
<br>
<br>
<br>
<br>&nbsp;&nbsp; 卷78_34 【赋得白云抱幽石】骆宾王 
<br>
<br>重岩抱危石，幽涧曳轻云。绕镇仙衣动，飘蓬羽盖分。 
<br>锦色连花静，苔光带叶熏。讵知吴会影，长抱穀城文。
<br>
<br>
<br>
<br>&nbsp;&nbsp; 卷78_35 【赋得春云处处生】骆宾王 
<br>
<br>千里年光静，四望春云生。椠日祥光举，疏云瑞叶轻。 
<br>盖阴笼迥树，阵影抱危城。非将吴会远，飘荡帝乡情。
<br>
<br>
<br>
<br>&nbsp;&nbsp; 卷78_36 【在狱咏蝉】骆宾王 
<br>
<br>西陆蝉声唱，南冠客思侵。那堪玄鬓影，来对白头吟。 
<br>露重飞难进，风多响易沉。无人信高洁，谁为表予心。
<br>
<br>
<br>
<br>&nbsp;&nbsp; 卷78_37 【咏水】骆宾王 
<br>
<br>列名通地纪，疏派合天津。波随月色净，态逐桃花春。 
<br>照霞如隐石，映柳似沉鳞。终当挹上善，属意澹交人。
<br>
<br>
<br>
<br>&nbsp;&nbsp; 卷78_38 【同张二咏雁】骆宾王 
<br>
<br>唼藻沧江远，衔芦紫塞长。雾深迷晓景，风急断秋行。 
<br>阵照通宵月，书封几夜霜。无复能鸣分，空知愧稻粱。
<br>
<br>
<br>
<br>&nbsp;&nbsp; 卷78_39 【咏雪】骆宾王 
<br>
<br>龙云玉叶上，鹤雪瑞花新。影乱铜乌吹，光销玉马津。 
<br>含辉明素篆，隐迹表祥轮。幽兰不可俪，徒自绕阳春。
<br>
<br>
<br>
<br>&nbsp;&nbsp; 卷78_40 【咏云酒】骆宾王 
<br>
<br>朔空曾纪历，带地旧疏泉。色泛临砀瑞，香流赴蜀仙。 
<br>款交欣散玉，洽友悦沉钱。无复中山赏，空吟吴会篇。
<br>
<br>
<br>
<br>&nbsp;&nbsp; 卷78_41 【尘灰】骆宾王 
<br>
<br>洛川流雅韵，秦道擅苛威。听歌梁上动，应律管中飞。 
<br>光飘神女袜，影落羽人衣。愿言心未翳，终冀效轻微。
<br>
<br>
<br>
<br>&nbsp;&nbsp; 卷78_42 【秋晨同淄川毛司马秋九咏·秋风】骆宾王 
<br>
<br>紫陌炎氛歇，青蘋晚吹浮。乱竹摇疏影，萦池织细流。 
<br>飘香曳舞袖，带粉泛妆楼。不分君恩绝，纨扇曲中秋。
<br>
<br>
<br>
<br>&nbsp;&nbsp; 卷78_43 【秋晨同淄川毛司马秋九咏·秋云】骆宾王 
<br>
<br>南陆铜浑改，西郊玉叶轻。泛斗瑶光动，临阳瑞色明。 
<br>盖阴连凤阙，阵影翼龙城。讵知时不遇，空伤流滞情。
<br>
<br>
<br>
<br>&nbsp;&nbsp; 卷78_44 【秋晨同淄川毛司马秋九咏·秋蝉】骆宾王 
<br>
<br>九秋行已暮，一枝聊暂安。隐榆非谏楚，噪柳异悲潘。 
<br>分形妆薄鬓，镂影饰危冠。自怜疏影断，寒林夕吹寒。
<br>
<br>
<br>
<br>&nbsp;&nbsp; 卷78_45 【秋晨同淄川毛司马秋九咏·秋露】骆宾王 
<br>
<br>玉关寒气早，金塘秋色归。泛掌光逾净，添荷滴尚微。 
<br>变霜凝晓液，承月委圆辉。别有吴台上，应湿楚臣衣。
<br>
<br>
<br>
<br>&nbsp;&nbsp; 卷78_46 【秋晨同淄川毛司马秋九咏·秋月】骆宾王 
<br>
<br>云披玉绳净，月满镜轮圆。裛露珠晖冷，凌霜桂影寒。 
<br>漏彩含疏薄，浮光漾急澜。西园徒自赏，南飞终未安。
<br>
<br>
<br>
<br>&nbsp;&nbsp; 卷78_47 【秋晨同淄川毛司马秋九咏·秋水】骆宾王 
<br>
<br>贝阙寒流彻，玉轮秋浪清。图云锦色净，写月练花明。 
<br>泛曲鹍弦动，随轩凤辖惊。唯当御沟上，凄断送归情。
<br>
<br>
<br>
<br>&nbsp;&nbsp; 卷78_48 【秋晨同淄川毛司马秋九咏·秋萤】骆宾王 
<br>
<br>玉虬分静夜，金萤照晚凉。含辉疑泛月，带火怯凌霜。 
<br>散彩萦虚牖，飘花绕洞房。下帷如不倦，当解惜馀光。
<br>
<br>
<br>
<br>&nbsp;&nbsp; 卷78_49 【秋晨同淄川毛司马秋九咏·秋菊】骆宾王 
<br>
<br>擢秀三秋晚，开芳十步中。分黄俱笑日，含翠共摇风。 
<br>碎影涵流动，浮香隔岸通。金翘徒可泛，玉斝竟谁同。
<br>
<br>
<br>
<br>&nbsp;&nbsp; 卷78_50 【秋晨同淄川毛司马秋九咏·秋雁】骆宾王 
<br>
<br>联翩辞海曲，遥曳指江干。阵去金河冷，书归玉塞寒。 
<br>带月凌空易，迷烟逗浦难。何当同顾影，刷羽泛清澜。
<br>
<br>
<br>
<br>&nbsp;&nbsp; 卷78_51 【乐大夫挽词五首】骆宾王 
<br>
<br>可叹浮生促，吁嗟此路难。丘陵一起恨，言笑几时欢。 
<br>萧索郊埏晚，荒凉井径寒。谁当门下客，独见有任安。
<br>
<br>蒿里谁家地，松门何代丘。百年三万日，一别几千秋。 
<br>返照寒无影，穷泉冻不流。居然同物化，何处欲藏舟。
<br>
<br>昔去梅笳发，今来薤露晞。彤驺朝帝阙，丹旐背王畿。 
<br>城郭犹疑是，原陵稍觉非。九原如可作，千载与谁归。
<br>
<br>一旦先朝菌，千秋掩夜台。青乌新兆去，白马故人来。 
<br>草露当春泣，松风向暮哀。宁知荒垄外，吊鹤自裴徊。
<br>
<br>忽见泉台路，犹疑水镜悬。何如开白日，非复睹青天。 
<br>华表迎千岁，幽扃送百年。独嗟流水引，长掩伯牙弦。
<br>
<br>
<br>
<br>&nbsp;&nbsp; 卷78_52 【丹阳刺史挽词三首】骆宾王 
<br>
<br>百龄嗟倏忽，一旦向山阿。丹桂销已尽，青松哀更多。 
<br>薰风虚听曲，薤露反成歌。自有藏舟处，谁怜隙驷过。
<br>
<br>恻怆恒山羽，留连棣萼篇。佳城非旧日，京兆即新阡。 
<br>城郭三千岁，丘陵几万年。唯馀松柏垄，朝夕起寒烟。
<br>
<br>短歌三献曲，长夜九泉台。此室玄扃掩，何年白日开。 
<br>荒郊疏古木，寒隧积陈荄。独此伤心地，松声薄暮来。
<br>
<br>
<br>
<br>&nbsp;&nbsp; 卷78_53 【称心寺】骆宾王 
<br>
<br>征帆恣远寻，逶迤过称心。凝滞蘅vK岸，沿洄楂柚林。 
<br>穿溆不厌曲，舣潭惟爱深。为乐凡几许，听取舟中琴。
<br>
<br>
<br>
<br>&nbsp;&nbsp; 卷78_54 【陪润州薛司空丹徒桂明府游招隐寺】骆宾王 
<br>
<br>共寻招隐寺，初识戴颙家。还依旧泉壑，应改昔云霞。 
<br>绿竹寒天笋，红蕉腊月花。金绳倘留客，为系日光斜。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
