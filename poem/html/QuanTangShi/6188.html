<HTML>
<HEAD>
<TITLE>全唐诗 卷593-597 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷593-597</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷593-597</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6188"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷593-597')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷593-597]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷593_1 【东武吟】曹邺 
<br>
<br>心如山上虎，身若仓中鼠。惆怅倚市门，无人与之语。 
<br>夜宴李将军，欲望心相许。何曾听我言，贪谑邯郸女。 
<br>独上黄金台，凄凉泪如雨。
<br>
<br>
<br>&nbsp;&nbsp; 卷593_2 【蓟北门行（一本作出自蓟北门行）】曹邺 
<br>
<br>长河冻如石，征人夜中戍。但恐筋力尽，敢惮将军遇。 
<br>古来死未歇，白骨碍官路。岂无一有功，可以高其墓。 
<br>亲戚牵衣泣，悲号自相顾。死者虽无言，那堪生者悟。 
<br>不如无手足，得见齿发暮。乃知七尺躯，却是速死具。
<br>
<br>
<br>
<br>&nbsp;&nbsp; 卷593_3 【金井怨】曹邺 
<br>
<br>西风吹急景，美人照金井。不见面上花，却恨井中影。
<br>
<br>
<br>
<br>&nbsp;&nbsp; 卷593_4 【姑苏台】曹邺 
<br>
<br>南宫酒未销，又宴姑苏台。美人和泪去，半夜阊门开。 
<br>相对正歌舞，笑中闻鼓鼙。星散九重门，血流十二街。 
<br>一去成万古，台尽人不回。时闻野田中，拾得黄金钗。
<br>
<br>
<br>
<br>&nbsp;&nbsp; 卷593_5 【夜坐有怀】曹邺 
<br>
<br>悄悄月出树，东南若微霜。愁人不成寐，五月夜亦长。 
<br>佳期杳天末，骨肉不在旁。年华且有恨，厥体难久康。 
<br>人言力耕者，岁旱亦有粮。吾道固如此，安得苦伥伥。
<br>
<br>
<br>
<br>&nbsp;&nbsp; 卷593_6 【寄监察从兄】曹邺 
<br>
<br>我祖居邺地，邺人识文星。此地星已落，兼无古时城。 
<br>古风既无根，千载难重生。空留建安书，传说七子名。 
<br>贱子生桂州，桂州山水清。自觉心貌古，兼合古人情。 
<br>因为二雅诗，出语有性灵。持来向长安，时得长者惊。 
<br>芝草不为瑞，还共木叶零。恨如辙中土，终岁填不平。 
<br>吾宗戴豸冠，忽然入西京。怜其羽翼单，抚若亲弟兄。 
<br>松根已坚牢，松叶岂不荣。言罢眼无泪，心中如酒酲。
<br>
<br>
<br>
<br>&nbsp;&nbsp; 卷593_7 【乐府体】曹邺 
<br>
<br>莲子房房嫩，菖蒲叶叶齐。共结池中根，不厌池中泥。
<br>
<br>
<br>
<br>&nbsp;&nbsp; 卷593_8 【弃妇】曹邺 
<br>
<br>嫁来未曾出，此去长别离。父母亦有家，羞言何以归。 
<br>此日年且少，事姑常有仪。见多自成丑，不待颜色衰。 
<br>何人不识宠，所嗟无自非。将欲告此意，四邻已相疑。
<br>
<br>
<br>
<br>&nbsp;&nbsp; 卷593_9 【读李斯传】曹邺 
<br>
<br>一车致三毂，本图行地速。不知驾驭难，举足成颠覆。 
<br>欺暗尚不然，欺明当自戮。难将一人手，掩得天下目。 
<br>不见三尺坟，云阳草空绿。
<br>
<br>
<br>
<br>&nbsp;&nbsp; 卷593_10 【文宗陵】曹邺 
<br>
<br>千年尧舜心，心成身已殁。始随苍梧云，不返苍龙阙。 
<br>宫女衣不香，黄金赐白发。留此奉天下，所以无征伐。 
<br>至今汨罗水，不葬大夫骨。
<br>
<br>
<br>
<br>&nbsp;&nbsp; 卷593_11 【偶怀】曹邺 
<br>
<br>开目不见路，常如夜中行。最贱不自勉，中涂与谁争。 
<br>蓬为沙所危，还向沙上生。一年秋不熟，安得便废耕。 
<br>颜子命未达，亦遇时人轻。
<br>
<br>
<br>
<br>&nbsp;&nbsp; 卷593_12 【代罗敷诮使君】曹邺 
<br>
<br>常言爱嵩山，别妾向东京。朝来见人说，却知在石城。 
<br>未必菖蒲花，只向石城生。自是使君眼，见物皆有情。 
<br>麋鹿同上山，莲藕同在泥。莫学天上日，朝东暮还西。
<br>
<br>
<br>
<br>&nbsp;&nbsp; 卷593_13 【怨歌行】曹邺 
<br>
<br>丈夫好弓剑，行坐说金吾。喜闻有行役，结束不待车。 
<br>官田赠倡妇，留妾侍舅姑。舅姑皆已死，庭花半是芜。 
<br>中妹寻适人，生女亦嫁夫。何曾寄消息，他处却有书。 
<br>严风厉中野，女子心易孤。贫贱又相负，封侯意何如。
<br>
<br>
<br>
<br>&nbsp;&nbsp; 卷593_14 【南征怨】曹邺 
<br>
<br>万浪东不回，昭王南征早。龙舟没何处，独树江上老。 
<br>吾欲问水滨，宫殿已生草。
<br>
<br>
<br>
<br>&nbsp;&nbsp; 卷593_15 【和潘安仁金谷集】曹邺 
<br>
<br>太守龙为马，将军金作车。香飘十里风，风下绿珠歌。 
<br>莫怪坐上客，叹君庭前花。明朝此池馆，不是石崇家。
<br>
<br>
<br>
<br>&nbsp;&nbsp; 卷593_16 【不可见】曹邺 
<br>
<br>常闻贫贱夫，头白终相待。自从嫁黔娄，终岁长不在。 
<br>君梦有双影，妾梦空四邻。常思劲北风，吹折双车轮。
<br>
<br>
<br>
<br>&nbsp;&nbsp; 卷593_17 【秦后作】曹邺 
<br>
<br>大道不居谦，八荒安苟得。木中不生火，高殿祸顷刻。 
<br>谁将白帝子，践我礼义域。空持拔山志，欲夺天地德。 
<br>轵道人不回，壮士断消息。父母骨成薪，虫蛇自相食。 
<br>鼎乱阴阳疑，战尽鬼神力。东郊龙见血，九土玄黄色。 
<br>鼙鼓裂二景，妖星动中国。圆丘无日月，旷野失南北。 
<br>徒流杀人血，神器终不忒。一马渡空江，始知贤者贼。
<br>
<br>
<br>
<br>&nbsp;&nbsp; 卷593_18 【薄命妾】曹邺 
<br>
<br>薄命常恻恻，出门见南北。刘郎马蹄疾，何处去不得。 
<br>泪珠不可收，虫丝不可织。知君绿桑下，更有新相识。
<br>
<br>
<br>
<br>&nbsp;&nbsp; 卷593_19 【放歌行】曹邺 
<br>
<br>莫唱放歌行，此歌临楚水。人皆恶此声，唱者终不已。 
<br>三闾有何罪，不向枕上死。
<br>
<br>
<br>
<br>&nbsp;&nbsp; 卷593_20 【江西送人】曹邺 
<br>
<br>八月江上楼，西风令人愁。携酒楼上别，尽见四山秋。 
<br>但愁今日知，莫作他时疑。郎本不住此，无人泣望归。 
<br>何水不生波，何木不改柯。遥知明日恨，不如今日多。 
<br>将心速投人，路远人如何。
<br>
<br>
<br>
<br>&nbsp;&nbsp; 卷593_21 【始皇陵下作】曹邺 
<br>
<br>千金买鱼灯，泉下照狐兔。行人上陵过，却吊扶苏墓。 
<br>累累圹中物，多于养生具。若使山可移，应将秦国去。 
<br>舜殁虽在前，今犹未封树。
<br>
<br>
<br>
<br>&nbsp;&nbsp; 卷593_22 【洛原西望】曹邺 
<br>
<br>筑城畏不坚，城坚心自毁。秦树满平原，秦人不居此。 
<br>犹为泣路者，无力报天子。
<br>
<br>
<br>
<br>&nbsp;&nbsp; 卷593_23 【赵城怀古】曹邺 
<br>
<br>邯郸旧公子，骑马又鸣珂。手挥白玉鞭，不避五侯车。 
<br>闲愁春日短，沽酒入倡家。一笑千万金，醉中赠秦娥。 
<br>如今高原上，树树白杨花。
<br>
<br>
<br>
<br>&nbsp;&nbsp; 卷593_24 【代班姬】曹邺 
<br>
<br>宠极多妒容，乘车上金阶。欻然赵飞燕，不语到日西。 
<br>手把菖蒲花，君王唤不来。常嫌鬓蝉重，乞人白玉钗。 
<br>君心无定波，咫尺流不回。后宫门不掩，每夜黄鸟啼。 
<br>买得千金赋，花颜已如灰。
<br>
<br>
<br>
<br>&nbsp;&nbsp; 卷593_25 【庭草】曹邺 
<br>
<br>庭草根自浅，造化无遗功。低回一寸心，不敢怨春风。
<br>
<br>
<br>
<br>&nbsp;&nbsp; 卷593_26 【过白起墓】曹邺 
<br>
<br>夷陵火焰灭，长平生气低。将军临老病，赐剑咸阳西。
<br>
<br>
<br>
<br>&nbsp;&nbsp; 卷593_27 【对酒】曹邺 
<br>
<br>爱酒知是僻，难与性相舍。未必独醒人，便是不饮者。 
<br>晚岁无此物，何由住田野。
<br>
<br>
<br>
<br>&nbsp;&nbsp; 卷593_28 【续幽愤】曹邺 
<br>
<br>繁霜作阴起，朱火乘夕发。清昼冷无光，兰膏坐销歇。 
<br>惟公执天宪，身是台中杰。一逐楚大夫，何人为君雪。 
<br>匆匆鬼方路，不许辞双阙。过门似他乡，举趾如遗辙。 
<br>八月黄草生，洪涛入云热。危魂没太行，客吊空骨节。 
<br>千年瘴江水，恨声流不绝。
<br>
<br>
<br>
<br>&nbsp;&nbsp; 卷593_29 【古词】曹邺 
<br>
<br>高阙碍飞鸟，人言是君家。经年不归去，爱妾面上花。 
<br>妾面虽有花，妾心非女萝。郎妻自不重，于妾欲如何。
<br>
<br>
<br>
<br>&nbsp;&nbsp; 卷593_30 【和谢豫章从宋公戏马台送孔令谢病】曹邺 
<br>
<br>碧树杳云暮，朔风自西来。佳人忆山水，置酒在高台。 
<br>不必问流水，坐来日已西。劝君速归去，正及鹧鸪啼。
<br>
<br>
<br>
<br>&nbsp;&nbsp; 卷593_31 【送进士李殷下第游汾河】曹邺 
<br>
<br>上国花照地，遣君向西征。旁人亦有恨，况复故人情。 
<br>单车欲云去，别酒忽然醒。如何今夜梦，半作道路程。 
<br>边士不好礼，全家住军城。城中鼓角严，旅客常夜惊。 
<br>中有左记室，逢人眼光明。西门未归者，下马如到京。 
<br>还应一开卷，为子心不平。殷勤说忠抱，壮志勿自轻。
<br>
<br>
<br>
<br>&nbsp;&nbsp; 卷593_32 【相思极（一作长相思）】曹邺 
<br>
<br>妾颜与日空，君心与日新。三年得一书，犹在湘之滨。 
<br>料君相轻意，知妾无至亲。况当受明礼，不令再嫁人。 
<br>愿君从此日，化质为妾身。
<br>
<br>
<br>
<br>&nbsp;&nbsp; 卷593_33 【代谢玄晖新亭送范零陵】曹邺 
<br>
<br>楚水洪无际，沧茫接天涯。相看不能语，独鸟下江蓠。 
<br>蓬子悉有恋，蓬根却无期。车轮自不住，何必怨路岐。 
<br>孟冬衣食薄，梦寐亦未遗。
<br>
<br>
<br>
<br>&nbsp;&nbsp; 卷593_34 【山中效陶】曹邺 
<br>
<br>落第非有罪，兹山聊归止。山猿隔云住，共饮山中水。 
<br>读书时有兴，坐石忘却起。西山忽然暮，往往遗巾履。 
<br>经时一出门，兼候僮仆喜。常被山翁笑，求名岂如此。 
<br>齿发老未衰，何如且求己。
<br>
<br>
<br>
<br>&nbsp;&nbsp; 卷593_35 【城南野居寄知己】曹邺 
<br>
<br>奔走未到我，在城如在村。出门既无意，岂如常闭门。 
<br>作诗二十载，阙下名不闻。无人为开口，君子独有言。 
<br>身为苦寒士，一笑亦感恩。殷勤中途上，勿使车无轮。
<br>
<br>
<br>
<br>&nbsp;&nbsp; 卷593_36 【古莫买妾行】曹邺 
<br>
<br>千扉不当路，未似开一门。若遣绿珠丑，石家应尚存。
<br>
<br>
<br>
<br>&nbsp;&nbsp; 卷593_37 【霁后作（齐梁体）】曹邺 
<br>
<br>新霁辨草木，晚塘明衣衿。乳燕不归宿，双双飞向林。 
<br>微照露花影，轻云浮麦阴。无人可招隐，尽日登山吟。
<br>
<br>
<br>
<br>&nbsp;&nbsp; 卷593_38 【田家效陶】曹邺 
<br>
<br>黑黍舂来酿酒饮，青禾刈了驱牛载。
<br>大姑小叔常在眼，却笑长安在天外。
<br>
<br>
<br>
<br>&nbsp;&nbsp; 卷593_39 【寄贾驰先辈】曹邺 
<br>
<br>游子想万里，何必登高台。闻君燕女吟，如自蓟北来。 
<br>长安高盖多，健马东西街。尽说蒿簪古，将钱买金钗。 
<br>我祖西园事，言之独伤怀。如今数君子，如鸟无树栖。 
<br>济水一入河，便与清流乖。闻君欲自持，勿使吾道低。
<br>
<br>
<br>
<br>&nbsp;&nbsp; 卷593_40 【送友人入塞】曹邺 
<br>
<br>乱蓬无根日，送子入青塞。苍茫万里秋，如见原野大。 
<br>鸟雀寒不下，山川迥相对。一马没黄云，登高望犹在。 
<br>惊风忽然起，白日黯已晦。如何恨路长，出门天涯外。
<br>
<br>
<br>
<br>&nbsp;&nbsp; 卷593_41 【寄阳朔友人】曹邺 
<br>
<br>桂林须产千株桂，未解当天影日开。
<br>我到月中收得种，为君移向故园栽。
<br>
<br>
<br>
<br>&nbsp;&nbsp; 卷593_42 【题广福岩】曹邺 
<br>
<br>未有天地先融结，方广高深无丈尺。
<br>书言不尽画难成，留与人间作奇特。
<br>
<br>
<br>
<br>&nbsp;&nbsp; 卷593_43 【送曾德迈归宁宜春】曹邺 
<br>
<br>湘东山水有清辉，袁水词人得意归。几府争驰毛义檄， 
<br>一乡看侍老莱衣。筵开灞岸临清浅，路去蓝关入翠微。 
<br>想到宜阳更无事，并将欢庆奉庭闱。
<br>
<br>
<br>
<br>&nbsp;&nbsp; 卷593_44 【送郑谷归宜春】曹邺 
<br>
<br>无成归故国，上马亦高歌。况是飞鸣后，殊为喜庆多。 
<br>暑销嵩岳雨，凉吹洞庭波。莫便闲吟去，须期接盛科。
<br>
<br>
<br>
<br>&nbsp;&nbsp; 卷593_45 【老圃堂（一作薛能诗）】曹邺 
<br>
<br>邵平瓜地接吾庐，谷雨干时手自锄。
<br>昨日春风欺不在，就床吹落读残书。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷594_1 【登芜城】储嗣宗 
<br>
<br>昔人登此地，丘垄已前悲。今日又非昔，春风能几时。
<br>
<br>
<br>&nbsp;&nbsp; 卷594_2 【沧浪峡（一作储光羲诗）】储嗣宗 
<br>
<br>沧浪临古道，道上石成尘。自有沧浪峡，谁为无事人。
<br>
<br>
<br>
<br>&nbsp;&nbsp; 卷594_3 【垓城】储嗣宗 
<br>
<br>百战未言非，孤军惊夜围。山河意气尽，泪湿美人衣。
<br>
<br>
<br>
<br>&nbsp;&nbsp; 卷594_4 【南陂远望】储嗣宗 
<br>
<br>闲门横古塘，红树已惊霜。独立望秋草，野人耕夕阳。 
<br>孤烟起蜗舍，飞鹭下渔梁。唯有田家事，依依似故乡。
<br>
<br>
<br>
<br>&nbsp;&nbsp; 卷594_5 【宿玉箫宫】储嗣宗 
<br>
<br>尘飞不到空，露湿翠微宫。鹤影石桥月，箫声松殿风。 
<br>绿毛辞世女，白发入壶翁。借问烧丹处，桃花几遍红。
<br>
<br>
<br>
<br>&nbsp;&nbsp; 卷594_6 【晚眺徐州延福寺】储嗣宗 
<br>
<br>杉风振旅尘，晚景藉芳茵。片水明在野，万花深见人。 
<br>静依归鹤思，远惜旧山春。今日惜携手，寄怀吟白蘋。
<br>
<br>
<br>
<br>&nbsp;&nbsp; 卷594_7 【宿甘棠馆】储嗣宗 
<br>
<br>尘迹入门尽，悄然江海心。水声巫峡远，山色洞庭深。 
<br>风桂落寒子，岚烟凝夕阴。前轩鹤归处，萝月思沈沈。
<br>
<br>
<br>
<br>&nbsp;&nbsp; 卷594_8 【和茅山高拾遗忆山中杂题五首·山泉】储嗣宗 
<br>
<br>香味清机仙府回，萦纡乱石便流杯。
<br>春风莫泛桃花去，恐引凡人入洞来。
<br>
<br>
<br>
<br>&nbsp;&nbsp; 卷594_9 【和茅山高拾遗忆山中杂题五首·巢鹤】储嗣宗 
<br>
<br>千万云间丁令威，殷勤仙骨莫先飞。
<br>若逢茅氏传消息，贞白先生不久归。
<br>
<br>
<br>
<br>&nbsp;&nbsp; 卷594_10 【和茅山高拾遗忆山中杂题五首·胡山】储嗣宗 
<br>
<br>犬入五云音信绝，凤楼凝碧悄无声。
<br>焚香古洞步虚夜，露湿松花空月明。
<br>
<br>
<br>
<br>&nbsp;&nbsp; 卷594_11 【和茅山高拾遗忆山中杂题五首·小楼】储嗣宗 
<br>
<br>松杉风外乱山青，曲几焚香对石屏。
<br>空忆去年春雨后，燕泥时污太玄经。
<br>
<br>
<br>
<br>&nbsp;&nbsp; 卷594_12 【和茅山高拾遗忆山中杂题五首·山邻】储嗣宗 
<br>
<br>石桥春涧已归迟，梦入仙山山不知。
<br>柱史从来非俗吏，青牛道士莫相疑。
<br>
<br>
<br>
<br>&nbsp;&nbsp; 卷594_13 【送道士】储嗣宗 
<br>
<br>泠然御风客，与道自浮沉。黄鹤有归语，白云无忌心。 
<br>药炉经月净，天路入壶深。从此分杯后，相思何处寻。
<br>
<br>
<br>
<br>&nbsp;&nbsp; 卷594_14 【宿山馆】储嗣宗 
<br>
<br>寂寞对衰草，地凉凝露华。蝉鸣月中树，风落客前花。 
<br>山馆无宿伴，秋琴初别家。自怜千万里，笔砚寄生涯。
<br>
<br>
<br>
<br>&nbsp;&nbsp; 卷594_15 【入浮石山】储嗣宗 
<br>
<br>斜日出门去，残花已过春。鸟声穿叶远，虎迹渡溪新。 
<br>入洞几时路，耕田何代人。自惭非避俗，不敢问迷津。
<br>
<br>
<br>
<br>&nbsp;&nbsp; 卷594_16 【送人归故园】储嗣宗 
<br>
<br>远节惨言别，况予心久违。从来忆家泪，今日送君归。 
<br>野路正风雪，还乡犹布衣。里中耕稼者，应笑读书非。
<br>
<br>
<br>
<br>&nbsp;&nbsp; 卷594_17 【得越中书】储嗣宗 
<br>
<br>芳草离离思，悠悠春梦馀。池亭千里月，烟水一封书。 
<br>诗想怀康乐，文应吊子胥。扁舟恋南越，岂独为鲈鱼。
<br>
<br>
<br>
<br>&nbsp;&nbsp; 卷594_18 【秋墅】储嗣宗 
<br>
<br>欲暮候樵者，望山空翠微。虹随馀雨散，鸦带夕阳归。 
<br>穷巷长秋草，孤村时捣衣。谁知多病客，寂寞掩柴扉。
<br>
<br>
<br>
<br>&nbsp;&nbsp; 卷594_19 【哭彭先生】储嗣宗 
<br>
<br>谷口溪声客自伤，那堪呜咽吊残阳。空阶鹤恋丹青影， 
<br>秋雨苔封白石床。主祭孤儿初学语，无媒旅榇未还乡。 
<br>门人远赴心丧夜，月满千山旧草堂。
<br>
<br>
<br>
<br>&nbsp;&nbsp; 卷594_20 【和顾非熊先生题茅山处士闲居】储嗣宗 
<br>
<br>归耕地肺绝尘喧，匣里青萍未报恩。浊酒自怜终日醉， 
<br>古风时得野人言。鸟啼碧树闲临水，花满青山静掩门。 
<br>唯有阶前芳草色，年年惆怅忆王孙。
<br>
<br>
<br>
<br>&nbsp;&nbsp; 卷594_21 【长安怀古】储嗣宗 
<br>
<br>祸稔萧墙终不知，生人力屈尽边陲。赤龙已赴东方暗， 
<br>黄犬徒怀上蔡悲。面缺崩城山寂寂，土埋冤骨草离离。 
<br>秋风解怨扶苏死，露泣烟愁红树枝。
<br>
<br>
<br>
<br>&nbsp;&nbsp; 卷594_22 【过王右丞书堂二首】储嗣宗 
<br>
<br>澄潭昔卧龙，章句世为宗。独步声名在，千岩水石空。 
<br>野禽悲灌木，落日吊清风。后学攀遗址，秋山闻草虫。
<br>
<br>万树影参差，石床藤半垂。萤光虽散草，鸟迹尚临池。 
<br>风雅传今日，云山想昔时。感深苏属国，千载五言诗。
<br>
<br>
<br>
<br>&nbsp;&nbsp; 卷594_23 【孤雁】储嗣宗 
<br>
<br>孤雁暮飞急，萧萧天地秋。关河正黄叶，消息断青楼。 
<br>湘渚烟波远，骊山风雨愁。此时万里道，魂梦绕沧洲。
<br>
<br>
<br>
<br>&nbsp;&nbsp; 卷594_24 【赠隐者】储嗣宗 
<br>
<br>尽室居幽谷，乱山为四邻。雾深知有术，窗静似无人。 
<br>鹤语松上月，花明云里春。生涯更何许，尊酒与垂纶。
<br>
<br>
<br>
<br>&nbsp;&nbsp; 卷594_25 【早春怀薛公裕】储嗣宗 
<br>
<br>幽独自成愚，柴门日渐芜。陆机初入洛，孙楚又游吴。 
<br>失意怨杨柳，异乡闻鹧鸪。相思复相望，春草满南湖。
<br>
<br>
<br>
<br>&nbsp;&nbsp; 卷594_26 【村月】储嗣宗 
<br>
<br>月午篱南道，前村半隐林。田翁独归处，荞麦露花深。
<br>
<br>
<br>
<br>&nbsp;&nbsp; 卷594_27 【早春】储嗣宗 
<br>
<br>野树花初发，空山独见时。踟蹰历阳道，乡思满南枝。
<br>
<br>
<br>
<br>&nbsp;&nbsp; 卷594_28 【送友人游吴】储嗣宗 
<br>
<br>吴山青楚吟，草色异乡心。一酌水边酒，数声花下琴。 
<br>登楼旧国远，探穴九疑深。更想逢秋节，那堪闻夜砧。
<br>
<br>
<br>
<br>&nbsp;&nbsp; 卷594_29 【赠别】储嗣宗 
<br>
<br>兰泽伤秋色，临风远别期。东城草虽绿，南浦柳无枝。 
<br>直道岂易枉，暗投谁不疑。因君问行役，有泪湿江蓠。
<br>
<br>
<br>
<br>&nbsp;&nbsp; 卷594_30 【经故人旧居】储嗣宗 
<br>
<br>万里访遗尘，莺声泪湿巾。古书无主散，废宅与山邻。 
<br>宿草风悲夜，荒村月吊人。凄凉问残柳，今日为谁春。
<br>
<br>
<br>
<br>&nbsp;&nbsp; 卷594_31 【随边使过五原】储嗣宗 
<br>
<br>偶逐星车犯虏尘，故乡常恐到无因。
<br>五原西去阳关废，日漫平沙不见人。
<br>
<br>
<br>
<br>&nbsp;&nbsp; 卷594_32 【春怀寄秣陵知友】储嗣宗 
<br>
<br>庐江城外柳堪攀，万里行人尚未还。
<br>借问景阳台下客，谢家谁更卧东山。
<br>
<br>
<br>
<br>&nbsp;&nbsp; 卷594_33 【宋州月夜感怀】储嗣宗 
<br>
<br>雁池衰草露沾衣，河水东流万事微。
<br>寂寞青陵台上月，秋风满树鹊南飞。
<br>
<br>
<br>
<br>&nbsp;&nbsp; 卷594_34 【吴宫】储嗣宗 
<br>
<br>荒台荆棘多，忠谏竟如何。细草迷宫巷，闲花误绮罗。 
<br>前溪徒自绿，子夜不闻歌。怅望清江暮，悠悠东去波。
<br>
<br>
<br>
<br>&nbsp;&nbsp; 卷594_35 【春游望仙谷】储嗣宗 
<br>
<br>清无车马尘，深洞百花春。鸡犬疑沾药，耕桑似避秦。 
<br>登山采樵路，临水浣纱人。若得心无事，移家便卜邻。
<br>
<br>
<br>
<br>&nbsp;&nbsp; 卷594_36 【圣女祠】储嗣宗 
<br>
<br>石屏苔色凉，流水绕祠堂。巢鹊疑天汉，潭花似镜妆。 
<br>神来云雨合，神去蕙兰香。不复闻双佩，山门空夕阳。
<br>
<br>
<br>
<br>&nbsp;&nbsp; 卷594_37 【宿范水】储嗣宗 
<br>
<br>行人倦游宦，秋草宿湖边。露湿芙蓉渡，月明渔网船。 
<br>寒机深竹里，远浪到门前。何处思乡甚，歌声闻采莲。
<br>
<br>
<br>
<br>&nbsp;&nbsp; 卷594_38 【送顾陶校书归钱塘】储嗣宗 
<br>
<br>清苦月偏知，南归瘦马迟。橐轻缘换酒，发白为吟诗。 
<br>水色西陵渡，松声伍相祠。圣朝思直谏，不是挂冠时。
<br>
<br>
<br>
<br>&nbsp;&nbsp; 卷594_39 【题云阳高少府衙斋】储嗣宗 
<br>
<br>大隐能兼济，轩窗逐胜开。远含云水思，深得栋梁材。 
<br>吏散山逾静，庭闲鸟自来。更怜幽砌色，秋雨长莓苔。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷595_1 【早春山行】于武陵 
<br>
<br>江草暖初绿，雁行皆北飞。异乡那久客，野鸟尚思归。 
<br>十载过如梦，素心应已违。行行家渐远，更苦得书稀。
<br>
<br>
<br>&nbsp;&nbsp; 卷595_2 【宿友生林居因怀贾区】于武陵 
<br>
<br>绕屋树森森，多栖紫阁禽。暂过当永夜，微得话前心。 
<br>入楚行应远，经湘恨必深。那堪对寒烛，更赋别离吟。
<br>
<br>
<br>
<br>&nbsp;&nbsp; 卷595_3 【赠卖松人】于武陵 
<br>
<br>入市虽求利，怜君意独真。劚将寒涧树，卖与翠楼人。 
<br>瘦叶几经雪，淡花应少春。长安重桃李，徒染六街尘。
<br>
<br>
<br>
<br>&nbsp;&nbsp; 卷595_4 【友人南游不回因而有寄】于武陵 
<br>
<br>相思春树绿，千里亦依依。鄠杜月频满，潇湘人未归。 
<br>桂花风半落，烟草蝶双飞。一别无消息，水南车迹稀。
<br>
<br>
<br>
<br>&nbsp;&nbsp; 卷595_5 【送酂县董明府之任】于武陵 
<br>
<br>南北行已久，怜君知苦辛。万家同草木，三载得阳春。 
<br>东道听游子，夷门歌主人。空持语相送，应怪不沾巾。
<br>
<br>
<br>
<br>&nbsp;&nbsp; 卷595_6 【山上树】于武陵 
<br>
<br>日暖上山路，鸟啼知已春。忽逢幽隐处，如见独醒人。 
<br>石冷开常晚，风多落亦频。樵夫应不识，岁久伐为薪。
<br>
<br>
<br>
<br>&nbsp;&nbsp; 卷595_7 【长信宫二首】于武陵 
<br>
<br>簟凉秋气初，长信恨何如。拂黛月生指，解鬟云满梳。 
<br>一从悲画扇，几度泣前鱼。坐听南宫乐，凉风摇翠裾。
<br>
<br>一失辇前恩，绮罗生暗尘。惟应深夜月，独伴向隅人。 
<br>长信翠蛾老，昭阳红粉新。君心似秋节，不使草长春。
<br>
<br>
<br>
<br>&nbsp;&nbsp; 卷595_8 【洛阳道】于武陵 
<br>
<br>浮世若浮云，千回故复新。旋添青草冢，更有白头人。 
<br>岁暮容将老，雪晴山欲春。行行车与马，不尽洛阳尘。
<br>
<br>
<br>
<br>&nbsp;&nbsp; 卷595_9 【东门路】于武陵 
<br>
<br>东门车马路，此路在浮沉。白日若不落，红尘应更深。 
<br>从来名利地，皆起是非心。所以青青草，年年生汉阴。
<br>
<br>
<br>
<br>&nbsp;&nbsp; 卷595_10 【江楼春望】于武陵 
<br>
<br>楼下长江路，舟车昼不闲。鸟声非故国，春色是他山。 
<br>一望云复水，几重河与关。愁心随落日，万里各西还。
<br>
<br>
<br>
<br>&nbsp;&nbsp; 卷595_11 【洛中晴望】于武陵 
<br>
<br>九陌尽风尘，嚣嚣昼复昏。古今人不断，南北路长存。 
<br>叶落上阳树，草衰金谷园。乱鸦归未已，残日半前轩。
<br>
<br>
<br>
<br>&nbsp;&nbsp; 卷595_12 【西归】于武陵 
<br>
<br>不系与舟闲，悠悠吴楚间。羞将新白发，却到旧青山。 
<br>一叶忽离树，几人同入关。长安家尚在，秋至又西还。
<br>
<br>
<br>
<br>&nbsp;&nbsp; 卷595_13 【南游】于武陵 
<br>
<br>穷秋几日雨，处处生苍苔。旧国寄书后，凉天方雁来。 
<br>露繁山草湿，洲暖水花开。去尽同行客，一帆犹未回。
<br>
<br>
<br>
<br>&nbsp;&nbsp; 卷595_14 【南游有感】于武陵 
<br>
<br>杜陵无厚业，不得驻车轮。重到曾游处，多非旧主人。 
<br>东风千岭树，西日一洲蘋。又渡湘江去，湘江水复春。
<br>
<br>
<br>
<br>&nbsp;&nbsp; 卷595_15 【夜泊湘江】于武陵 
<br>
<br>北风吹楚树，此地独先秋。何事屈原恨，不随湘水流。 
<br>凉天生片月，竟夕伴孤舟。一作南行客，无成空白头。
<br>
<br>
<br>
<br>&nbsp;&nbsp; 卷595_16 【客中】于武陵 
<br>
<br>楚人歌竹枝，游子泪沾衣。异国久为客，寒宵频梦归。 
<br>一封书未返，千树叶皆飞。南过洞庭水，更应消息稀。
<br>
<br>
<br>
<br>&nbsp;&nbsp; 卷595_17 【夜寻僧不遇（一作夜寻僧，僧游山未归）】于武陵 
<br>
<br>数歇度烟水，渐非尘俗间。泉声入秋寺，月色遍寒山。 
<br>石路几回雪，竹房犹闭关。不知双树客，何处与云闲。
<br>
<br>
<br>
<br>&nbsp;&nbsp; 卷595_18 【访道者不遇（一作访僧不遇）】于武陵 
<br>
<br>人间惟此路，长得绿苔衣。及户无行迹，游方应未归。 
<br>平生无限事，到此尽知非。独倚松门久，阴云昏翠微。
<br>
<br>
<br>
<br>&nbsp;&nbsp; 卷595_19 【赠王隐者山居（一作赠隐者）】于武陵 
<br>
<br>石室扫无尘，人寰与此分。飞来南浦树，半是华山云。 
<br>浮世几多事，先生应不闻。寒山满西日，空照雁成群。
<br>
<br>
<br>
<br>&nbsp;&nbsp; 卷595_20 【寄北客】于武陵 
<br>
<br>穷边足风惨，何处醉楼台。家去几千里，月圆十二回。 
<br>寒阡随日远，雪路向城开。游子久无信，年年空雁来。
<br>
<br>
<br>
<br>&nbsp;&nbsp; 卷595_21 【寄友人】于武陵 
<br>
<br>长安清渭东，游子迹重重。此去红尘路，难寻君马踪。 
<br>昔时轻一别，渐老贵相逢。应恋嵩阳住，嵩阳饶古松。
<br>
<br>
<br>
<br>&nbsp;&nbsp; 卷595_22 【夜与故人别】于武陵 
<br>
<br>白日去难驻，故人非旧容。今宵一别后，何处更相逢。 
<br>过楚水千里，到秦山几重。语来天又晓，月落满城钟。
<br>
<br>
<br>
<br>&nbsp;&nbsp; 卷595_23 【别故人】于武陵 
<br>
<br>行子与秋叶，各随南北风。虽非千里别，还阻一宵同。 
<br>过尽少年日，尚如长转蓬。犹为布衣客，羞入故关中。
<br>
<br>
<br>
<br>&nbsp;&nbsp; 卷595_24 【送客东归】于武陵 
<br>
<br>一听游子歌，秋计觉蹉跎。四海少平地，百川无定波。 
<br>共惊年已暮，俱向客中多。又驾征轮去，东归事若何。
<br>
<br>
<br>
<br>&nbsp;&nbsp; 卷595_25 【过侯王故第】于武陵 
<br>
<br>过此一酸辛，行人泪有痕。独残新碧树，犹拥旧朱门。 
<br>歌歇云初散，檐空燕尚存。不知弹铗客，何处感新恩。
<br>
<br>
<br>
<br>&nbsp;&nbsp; 卷595_26 【孤云】于武陵 
<br>
<br>南北各万里，有云心更闲。因风离海上，伴月到人间。 
<br>洛浦少高树，长安无旧山。裴回不可驻，漠漠又空还。
<br>
<br>
<br>
<br>&nbsp;&nbsp; 卷595_27 【远水】于武陵 
<br>
<br>悔作望南浦，望中生远愁。因知人易老，为有水东流。 
<br>欲附故乡信，不逢归客舟。萋萋两岸草，又度一年秋。
<br>
<br>
<br>
<br>&nbsp;&nbsp; 卷595_28 【咏蝉（一作客中闻早蝉）】于武陵 
<br>
<br>江头一声起，芳岁已难留。听此高林上，遥知故国秋。 
<br>应催风落叶，似劝客回舟。不是新蝉苦，年年自有愁。
<br>
<br>
<br>
<br>&nbsp;&nbsp; 卷595_29 【感情】于武陵 
<br>
<br>青山长寂寞，南望独高歌。四海故人尽，九原新垄多。 
<br>西沉浮世日，东注逝川波。不使年华驻，此生能几何。
<br>
<br>
<br>
<br>&nbsp;&nbsp; 卷595_30 【早春日山居寄城郭知己】于武陵 
<br>
<br>阳和潜发荡寒阴，便使川原景象新。入户风泉声沥沥， 
<br>当轩云岫色沈沈。残云带雨轻飘雪，嫩柳含烟小绽金。 
<br>虽有眼前诗酒兴，遨游争得称闲心。
<br>
<br>
<br>
<br>&nbsp;&nbsp; 卷595_31 【劝酒】于武陵 
<br>
<br>劝君金屈卮，满酌不须辞。花发多风雨，人生足别离。
<br>
<br>
<br>
<br>&nbsp;&nbsp; 卷595_32 【感怀（一作感情，以下一本俱作于邺诗）】于武陵 
<br>
<br>东风吹草色，空使客蹉跎。不设太平险，更应游子多。 
<br>几伤行处泪，一曲醉中歌。尽向青门外，东随渭水波。
<br>
<br>
<br>
<br>&nbsp;&nbsp; 卷595_33 【友人亭松】于武陵 
<br>
<br>俯仰不能去，如逢旧友同。曾因春雪散，见在华山中。 
<br>何处有明月，访君听远风。相将归未得，各占石岩东。
<br>
<br>
<br>
<br>&nbsp;&nbsp; 卷595_34 【游中梁山】于武陵 
<br>
<br>僻地好泉石，何人曾陆沈。不知青嶂外，更有白云深。 
<br>因此见乔木，几回思旧林。殷勤猿与鸟，惟我独何心。
<br>
<br>
<br>
<br>&nbsp;&nbsp; 卷595_35 【寻山】于武陵 
<br>
<br>到此绝车轮，萋萋草树春。青山如有利，白石亦成尘。 
<br>水阔应无路，松深不见人。如知巢与许，千载迹犹新。
<br>
<br>
<br>
<br>&nbsp;&nbsp; 卷595_36 【宿江口】于武陵 
<br>
<br>南渡人来绝，喧喧雁满沙。自生江上月，长有客思家。 
<br>半夜下霜岸，北风吹荻花。自惊归梦断，不得到天涯。
<br>
<br>
<br>
<br>&nbsp;&nbsp; 卷595_37 【秋夜达萧关】于武陵 
<br>
<br>扰扰浮梁路，人忙月自闲。去年为塞客，今夜宿萧关。 
<br>辞国几经岁，望乡空见山。不知江叶下，又作布衣还。
<br>
<br>
<br>
<br>&nbsp;&nbsp; 卷595_38 【斜谷道】于武陵 
<br>
<br>乱峰连叠嶂，千里绿峨峨。蜀国路如此，游人车亦过。 
<br>远烟当叶敛，骤雨逐风多。独忆紫芝叟，临风歌旧歌。
<br>
<br>
<br>
<br>&nbsp;&nbsp; 卷595_39 【过百牢关贻舟中者】于武陵 
<br>
<br>蜀国少平地，方思京洛间。远为千里客，来度百牢关。 
<br>帆影清江水，铃声碧草山。不因名与利，尔我各应闲。
<br>
<br>
<br>
<br>&nbsp;&nbsp; 卷595_40 【客中览镜】于武陵 
<br>
<br>何当开此镜，即见发如丝。白日急于水，一年能几时。 
<br>每逢芳草处，长返故园迟。所以多为客，蹉跎欲怨谁。
<br>
<br>
<br>
<br>&nbsp;&nbsp; 卷595_41 【长安逢隐者】于武陵 
<br>
<br>征车千里至，碾遍六街尘。向此有营地，忽逢无事人。 
<br>昔时颜未改，浮世路多新。且脱衣沽酒，终南山欲春。
<br>
<br>
<br>
<br>&nbsp;&nbsp; 卷595_42 【与僧话旧】于武陵 
<br>
<br>草堂前有山，一见一相宽。处世贵僧静，青松因岁寒。 
<br>他山逢旧侣，尽日话长安。所以闲行迹，千回绕药栏。
<br>
<br>
<br>
<br>&nbsp;&nbsp; 卷595_43 【赠王道士】于武陵 
<br>
<br>日日市朝路，何时无苦辛。不随丹灶客，终作白头人。 
<br>浮世度千载，桃源方一春。归来华表上，应笑北邙尘。
<br>
<br>
<br>
<br>&nbsp;&nbsp; 卷595_44 【匣中琴】于武陵 
<br>
<br>世人无正心，虫网匣中琴。何以经时废，非为娱耳音。 
<br>独令高韵在，谁感隙尘深。应是南风曲，声声不合今。
<br>
<br>
<br>
<br>&nbsp;&nbsp; 卷595_45 【过洛阳城】于武陵 
<br>
<br>古来利与名，俱在洛阳城。九陌鼓初起，万车轮已行。 
<br>周秦时几变，伊洛水犹清。二月中桥路，鸟啼春草生。
<br>
<br>
<br>
<br>&nbsp;&nbsp; 卷595_46 【望月（一作客中月）】于武陵 
<br>
<br>离家凡几宵，一望一寥寥。新魄又将满，故乡应渐遥。 
<br>独临彭蠡水，远忆洛阳桥。更有乘舟客，凄然亦驻桡。
<br>
<br>
<br>
<br>&nbsp;&nbsp; 卷595_47 【王将军宅夜听歌】于武陵 
<br>
<br>朱槛满明月，美人歌落梅。忽惊尘起处，疑有凤飞来。 
<br>一曲听初彻，几年愁暂开。东南正云雨，不得见阳台。
<br>
<br>
<br>
<br>&nbsp;&nbsp; 卷595_48 【长信宫】于武陵 
<br>
<br>莫问古宫名，古宫空有城。惟应东去水，不改旧时声。
<br>
<br>
<br>
<br>&nbsp;&nbsp; 卷595_49 【高楼】于武陵 
<br>
<br>远天明月出，照此谁家楼。上有罗衣裳，凉风吹不休。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷596_1 【感古】司马扎 
<br>
<br>九折无停波，三光如转烛。玄珠人不识，徒爱燕赵玉。 
<br>祖龙已深惑，汉氏远徇欲。骊山与茂陵，相对秋草绿。
<br>
<br>
<br>&nbsp;&nbsp; 卷596_2 【赠王道士】司马扎 
<br>
<br>玉洞秋有花，蓬山夜无鬼。岂知浮云世，生死逐流水。 
<br>瑶台歌一曲，曲尽五烟起。悠然望虚路，玉京在海里。 
<br>青箓秘不闻，黄鹤去不止。愿随执轻策，往结周太子。
<br>
<br>
<br>
<br>&nbsp;&nbsp; 卷596_3 【古思】司马扎 
<br>
<br>春华惜妾态，秋草念妾心。始知井边桐，不如堂上琴。 
<br>月落却羡镜，花飞犹委苔。门前长江水，一去终不回。
<br>
<br>
<br>
<br>&nbsp;&nbsp; 卷596_4 【猎客】司马扎 
<br>
<br>五陵射雕客，走马占春光。下马青楼前，华裾独煌煌。 
<br>自言家咸京，世族如金张。击钟传鼎食，尔来八十强。 
<br>朱门争先开，车轮满路傍。娥娥燕赵人，珠箔闭高堂。 
<br>清歌杂妙舞，临欢度曲长。朝游园花新，夜宴池月凉。 
<br>更以驰骤多，意气事强梁。君王正年少，终日在长杨。
<br>
<br>
<br>
<br>&nbsp;&nbsp; 卷596_5 【送进士苗纵归紫逻山居】司马扎 
<br>
<br>汝上多奇山，高怀惬清境。强来干名地，冠带不能整。 
<br>常言梦归处，泉石寒更静。鹤声夜无人，空月随松影。 
<br>今朝抛我去，春物伤明景。怅望相送还，微阳在东岭。
<br>
<br>
<br>
<br>&nbsp;&nbsp; 卷596_6 【卖花者】司马扎 
<br>
<br>少壮彼何人，种花荒苑外。不知力田苦，却笑耕耘辈。 
<br>当春卖春色，来往经几代。长安甲第多，处处花堪爱。 
<br>良金不惜费，竞取园中最。一蕊才占烟，歌声已高会。 
<br>自言种花地，终日拥轩盖。农夫官役时，独与花相对。 
<br>那令卖花者，久为生人害。贵粟不贵花，生人自应泰。
<br>
<br>
<br>
<br>&nbsp;&nbsp; 卷596_7 【弹琴】司马扎 
<br>
<br>凉室无外响，空桑七弦分。所弹非新声，俗耳安肯闻。 
<br>月落未终曲，暗中泣湘君。如传我心苦，千里苍梧云。
<br>
<br>
<br>
<br>&nbsp;&nbsp; 卷596_8 【古边卒思归】司马扎 
<br>
<br>有田不得耕，身卧辽阳城。梦中稻花香，觉后战血腥。 
<br>汉武在深殿，唯思廓寰瀛。中原半烽火，比屋皆点行。 
<br>边土无膏腴，闲地何必争。徒令执耒者，刀下死纵横。
<br>
<br>
<br>
<br>&nbsp;&nbsp; 卷596_9 【美刘太保】司马扎 
<br>
<br>常爱鲁仲连，退身得其趣。不知鸱夷子，更入五湖去。 
<br>云霞恣摇曳，鸿鹄无低翥。万里天地空，清飙在平楚。 
<br>藏名向宠节，辞疾去公务。夜尽醉弦歌，日高卧烟树。 
<br>岂嗤生前乐，千载自垂裕。论道复论功，皆可黄金铸。
<br>
<br>
<br>
<br>&nbsp;&nbsp; 卷596_10 【蚕女】司马扎 
<br>
<br>养蚕先养桑，蚕老人亦衰。苟无园中叶，安得机上丝。 
<br>妾家非豪门，官赋日相追。鸣梭夜达晓，犹恐不及时。 
<br>但忧蚕与桑，敢问结发期。东邻女新嫁，照镜弄蛾眉。
<br>
<br>
<br>
<br>&nbsp;&nbsp; 卷596_11 【效陶彭泽】司马扎 
<br>
<br>一梦倏已尽，百年如露草。独有南山高，不与人共老。 
<br>尊中贮灵味，无事即醉倒。何必鸣鼓钟，然后乐怀抱。 
<br>轻波向海疾，浮云归谷早。形役良可嗟，唯能徇天道。
<br>
<br>
<br>
<br>&nbsp;&nbsp; 卷596_12 【锄草怨】司马扎 
<br>
<br>种田望雨多，雨多长蓬蒿。亦念官赋急，宁知荷锄劳。 
<br>亭午霁日明，邻翁醉陶陶。乡吏不到门，禾黍苗自高。 
<br>独有辛苦者，屡为州县徭。罢锄田又废，恋乡不忍逃。 
<br>出门吏相促，邻家满仓谷。邻翁不可告，尽日向田哭。
<br>
<br>
<br>
<br>&nbsp;&nbsp; 卷596_13 【山中晚兴寄裴侍御】司马扎 
<br>
<br>雷息疏雨散，空山夏云晴。南轩对林晚，篱落新蛩鸣。 
<br>白酒一樽满，坐歌天地清。十年身未闲，心在人间名。 
<br>永怀君亲恩，久贱难退情。安得蓬丘侣，提携采瑶英。
<br>
<br>
<br>
<br>&nbsp;&nbsp; 卷596_14 【筑台】司马扎 
<br>
<br>魏国昔强盛，宫中金玉多。征丁筑层台，唯恐不巍峨。 
<br>结构切星汉，跻攀横绮罗。朝观细腰舞，夜听皓齿歌。 
<br>讵念人力劳，安问黍与禾。一朝国既倾，千仞堂亦平。 
<br>舞模衰柳影，歌留草虫声。月照白露寒，苍苍故邺城。 
<br>汉文有遗美，对此清飙生。
<br>
<br>
<br>
<br>&nbsp;&nbsp; 卷596_15 【道中早发】司马扎 
<br>
<br>野店鸡一声，萧萧客车动。西峰带晓月，十里犹相送。 
<br>繁弦满长道，羸马四蹄重。遥羡青楼人，锦衾方远梦。 
<br>功名不我与，孤剑何所用。行役难自休，家山忆秋洞。
<br>
<br>
<br>
<br>&nbsp;&nbsp; 卷596_16 【沧浪峡】司马扎 
<br>
<br>山下水声深，水边山色聚。月照秋自清，花名春不去。 
<br>似非人间境，又近红尘路。乍入洞中天，更移云外步。 
<br>我殊惺惺者，犹得沧浪趣。可以濯吾缨，斯言诚所慕。
<br>
<br>
<br>
<br>&nbsp;&nbsp; 卷596_17 【感萤】司马扎 
<br>
<br>爱尔持照书，临书叹吾道。青荧一点光，曾误几人老。 
<br>夜久独此心，环垣闭秋草。
<br>
<br>
<br>
<br>&nbsp;&nbsp; 卷596_18 【自渭南晚次华州】司马扎 
<br>
<br>前楼仙鼎原，西经赤水渡。火云入村巷，馀雨依驿树。 
<br>我行伤去国，疲马屡回顾。有如无窠鸟，触热不得住。 
<br>峨峨华峰近，城郭生夕雾。逆旅何人寻，行客暗中住。 
<br>却思林丘卧，自惬平生素。劳役今若兹，羞吟招隐句。
<br>
<br>
<br>
<br>&nbsp;&nbsp; 卷596_19 【近别】司马扎 
<br>
<br>咫尺不相见，便同天一涯。何必隔关山，乃言伤别离。 
<br>君心与我心，脉脉无由知。谁堪近别苦，远别犹有期。
<br>
<br>
<br>
<br>&nbsp;&nbsp; 卷596_20 【江上秋夕】司马扎 
<br>
<br>茂陵归路绝，谁念此淹留。极目月沈浦，苦吟霜满舟。 
<br>孤猿啼后夜，久客病高秋。欲寄乡关恨，寒江无北流。
<br>
<br>
<br>
<br>&nbsp;&nbsp; 卷596_21 【送归客】司马扎 
<br>
<br>多才与命违，末路隐柴扉。白发何人问，青山一剑归。 
<br>晴烟独鸟没，野渡乱花飞。寂寞长亭外，依然空落晖。
<br>
<br>
<br>
<br>&nbsp;&nbsp; 卷596_22 【东门晚望】司马扎 
<br>
<br>青门聊极望，何事久离群。芳草失归路，故乡空暮云。 
<br>信回陵树老，梦断灞流分。兄弟正南北，鸿声堪独闻。
<br>
<br>
<br>
<br>&nbsp;&nbsp; 卷596_23 【上巳日曲江有感】司马扎 
<br>
<br>万花明曲水，车马动秦川。此日不得意，青春徒少年。 
<br>晴沙下鸥鹭，幽沚生兰荃。向晚积归念，江湖心渺然。
<br>
<br>
<br>
<br>&nbsp;&nbsp; 卷596_24 【宿寿安甘棠馆】司马扎 
<br>
<br>行人方倦役，到此似还乡。流水来关外，青山近洛阳。 
<br>溪云归洞鹤，松月半轩霜。坐恐晨钟动，天涯道路长。
<br>
<br>
<br>
<br>&nbsp;&nbsp; 卷596_25 【送友人下第东游】司马扎 
<br>
<br>出门皆有托，君去独何亲。阙下新交少，天涯旧业贫。 
<br>烟寒岳树暝，雪后岭梅春。圣代留昆玉，那令愧郄诜。
<br>
<br>
<br>
<br>&nbsp;&nbsp; 卷596_26 【山斋会别】司马扎 
<br>
<br>春草平陵路，荷衣醉别离。将寻洛阳友，共结洞庭期。 
<br>星月半山尽，天鸡出海迟。无轻此分手，他日重相思。
<br>
<br>
<br>
<br>&nbsp;&nbsp; 卷596_27 【晓过伊水寄龙门僧】司马扎 
<br>
<br>龙门树色暗苍苍，伊水东流客恨长。病马独嘶残夜月， 
<br>行人欲渡满船霜。几家烟火依村步，何处渔歌似故乡。 
<br>山下禅庵老师在，愿将形役问空王。
<br>
<br>
<br>
<br>&nbsp;&nbsp; 卷596_28 【送孔恂入洛】司马扎 
<br>
<br>洛阳古城秋色多，送君此去心如何。青山欲暮惜别酒， 
<br>碧草未尽伤离歌。前朝冠带掩金谷，旧游花月经铜驼。 
<br>行人正苦奈分手，日落远水生微波。
<br>
<br>
<br>
<br>&nbsp;&nbsp; 卷596_29 【观郊礼】司马扎 
<br>
<br>钟鼓旌旗引六飞，玉皇初著画龙衣。
<br>泰坛烟尽星河晓，万国心随彩仗归。
<br>
<br>
<br>
<br>&nbsp;&nbsp; 卷596_30 【宫怨】司马扎 
<br>
<br>柳色参差掩画楼，晓莺啼送满宫愁。
<br>年年花落无人见，空逐春泉出御沟。
<br>
<br>
<br>
<br>&nbsp;&nbsp; 卷596_31 【南徐夕眺】司马扎 
<br>
<br>行吟向暮天，何处不凄然。岸影几家柳，笛声何处船。 
<br>楼分瓜步月，鸟入秣陵烟。故里无人到，乡书谁为传。
<br>
<br>
<br>
<br>&nbsp;&nbsp; 卷596_32 【题清上人】司马扎 
<br>
<br>古院闭松色，入门人自闲。罢经来宿鸟，支策对秋山。 
<br>客念蓬梗外，禅心烟雾间。空怜濯缨处，阶下水潺潺。
<br>
<br>
<br>
<br>&nbsp;&nbsp; 卷596_33 【涂中寄薛中裕】司马扎 
<br>
<br>贫交千里外，失路更伤离。晓泪芳草尽，夜魂明月知。 
<br>空山连野外，寒鸟下霜枝。此景正寥落，为君玄发衰。
<br>
<br>
<br>
<br>&nbsp;&nbsp; 卷596_34 【白马津阻雨】司马扎 
<br>
<br>津树萧萧旅馆空，坐看疏叶绕阶红。故乡千里楚云外， 
<br>归雁一声烟雨中。漳浦病多愁易老，茂陵书在信难通。 
<br>功名倘遂身无事，终向溪头伴钓翁。
<br>
<br>
<br>
<br>&nbsp;&nbsp; 卷596_35 【秋日怀储嗣宗】司马扎 
<br>
<br>故人北游久不回，塞雁南渡声何哀。
<br>相思闻雁更惆怅，却向单于台下来。
<br>
<br>
<br>
<br>&nbsp;&nbsp; 卷596_36 【夜听李山人弹琴】司马扎 
<br>
<br>瑶琴夜久弦秋清，楚客一奏湘烟生。
<br>曲中声尽意不尽，月照竹轩红叶明。
<br>
<br>
<br>
<br>&nbsp;&nbsp; 卷596_37 【隐者】司马扎 
<br>
<br>松间开一径，秋草自相依。终日不冠带，空山无是非。 
<br>投纶溪鸟伴，曝药谷云飞。时向邻家去，狂歌夜醉归。
<br>
<br>
<br>
<br>&nbsp;&nbsp; 卷596_38 【登河中鹳雀楼】司马扎 
<br>
<br>楼中见千里，楼影入通津。烟树遥分陕，山河曲向秦。 
<br>兴亡留白日，今古共红尘。鹳雀飞何处，城隅草自春。
<br>
<br>
<br>
<br>&nbsp;&nbsp; 卷596_39 【漾陂晚望】司马扎 
<br>
<br>远客家水国，此来如到乡。何人垂白发，一叶钓残阳。 
<br>柳暗鸟乍起，渚深兰自芳。因知帝城下，有路向沧浪。
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷597_1 【贺襄阳副使节判同加章绶】徐商 
<br>
<br>朱紫花前贺故人，兼荣此会颇关身。同年坐上联宾榻， 
<br>宗姓亭中布锦裀。晴日照旗红灼烁，韶光入队影玢璘。 
<br>芳菲解助今朝喜，嫩蕊青条满眼新。
<br>
<br>
<br>&nbsp;&nbsp; 卷597_2 【句】徐商 
<br>
<br>萍聚只因今日浪，荻斜都为夜来风。
<br>
<br>
<br>
<br>&nbsp;&nbsp; 卷597_3 【和薛逢赠别】高璩 
<br>
<br>剑外绵州第一州，尊前偏喜接君留。歌声婉转添长恨， 
<br>管色凄凉似到秋。但务欢娱思晓角，独耽云水上高楼。 
<br>莫言此去难相见，怨别徵黄是顺流。
<br>
<br>
<br>
<br>&nbsp;&nbsp; 卷597_4 【句】高璩 
<br>
<br>公斋一到人非旧，诗板重寻墨尚新。
<br>
<br>
<br>
<br>&nbsp;&nbsp; 卷597_5 【和李尚书命妓饯崔侍御】高湘 
<br>
<br>谢安春渚饯袁宏，千里仁风一扇清。
<br>歌黛惨时方酩酊，不知公子重飞觥。
<br>
<br>
<br>
<br>&nbsp;&nbsp; 卷597_6 【句】高湘 
<br>
<br>惟有高州是当家。（《玉泉子》云：湘从兄中书舍人湜 
<br>与路相岩亲善，而湘厚刘相瞻，岩既逐瞻，除不附己者 
<br>十司户。湘得高州，到日，愤湜不佑己，赋诗云）
<br>
<br>
<br>
<br>&nbsp;&nbsp; 卷597_7 【报何泽】崔安潜 
<br>
<br>四十九年前及第，同年唯有老夫存。
<br>今日殷勤访吾子，稳将鬐鬣上龙门。
<br>
<br>
<br>
<br>&nbsp;&nbsp; 卷597_8 【题文翁石室】裴铏 
<br>
<br>文翁石室有仪形，庠序千秋播德馨。古柏尚留今日翠， 
<br>高岷犹蔼旧时青。人心未肯抛膻蚁，弟子依前学聚萤。 
<br>更叹沱江无限水，争流只愿到沧溟。
<br>
<br>
<br>
<br>&nbsp;&nbsp; 卷597_9 【愤惋诗三首（一作刘禹锡诗，题作怀妓）】刘损 
<br>
<br>宝钗分股合无缘，鱼在深渊日在天。得意紫鸾休舞镜， 
<br>断踪青鸟罢衔笺。金杯倒覆难收水，玉轸倾欹懒续弦。 
<br>从此蘼芜山下过，只应将泪比黄泉。
<br>
<br>鸾辞旧伴知何止，凤得新梧想称心。红粉尚存香幕幕， 
<br>白云将散信沈沈。已休磨琢投泥玉，懒更经营买笑金。 
<br>愿作山头似人石，丈夫衣上泪痕深。
<br>
<br>旧尝游处遍寻看，睹物伤情死一般。买笑楼前花已谢， 
<br>画眉窗下月空残。云归巫峡音容断，路隔星河去住难。 
<br>莫道诗成无泪下，泪如泉滴亦须干。
<br>
<br>
<br>
<br>&nbsp;&nbsp; 卷597_10 【幼作】郑愚 
<br>
<br>台山初罢雾，岐海正分流。渔浦飏来笛，鸿逵翼去舟。
<br>
<br>
<br>
<br>&nbsp;&nbsp; 卷597_11 【茶诗】郑愚 
<br>
<br>嫩芽香且灵，吾谓草中英。夜臼和烟捣，寒炉对雪烹。 
<br>惟忧碧粉散，尝见绿花生。
<br>
<br>
<br>
<br>&nbsp;&nbsp; 卷597_12 【郡楼望九华歌】霍总 
<br>
<br>楼上坐见九子峰，翠云赤日光溶溶。有时朝昏变疏密， 
<br>八峰和烟一峰出。有时风卷天雨晴，聚立连连如弟兄。 
<br>阳乌生子偶成数，丹凤养雏同此名。日日遥看机已静， 
<br>未离尘躅思真境。子明龙驾腾九垓，陵阳相对空崔嵬。 
<br>玉浆瑶草不可见，自有神仙风马来。
<br>
<br>
<br>
<br>&nbsp;&nbsp; 卷597_13 【塞下曲】霍总 
<br>
<br>曾当一面战，频出九重围。但见争锋处，长须得胜归。 
<br>雪沾旗尾落，风断节毛稀。岂要铭燕石，平生重武威。
<br>
<br>
<br>
<br>&nbsp;&nbsp; 卷597_14 【关山月】霍总 
<br>
<br>珠珑翡翠床，白皙侍中郎。五日来花下，双童问道傍。 
<br>到门车马狭，连夜管弦长。每笑东家子，窥他宋玉墙。
<br>
<br>
<br>
<br>&nbsp;&nbsp; 卷597_15 【骢马】霍总 
<br>
<br>青骊八尺高，侠客倚雄豪。踏雪生珠汗，障泥护锦袍。 
<br>路傍看骤影，鞍底卷旋毛。岂独连钱贵，酬恩更代劳。
<br>
<br>
<br>
<br>&nbsp;&nbsp; 卷597_16 【雉朝飞】霍总 
<br>
<br>五色有名翚，清晨挟两雌。群群飞自乐，步步饮相随。 
<br>觇叶逢人处，惊媒妒宠时。绿毛春斗尽，强敌愿君知。
<br>
<br>
<br>
<br>&nbsp;&nbsp; 卷597_17 【木芙蓉】霍总 
<br>
<br>本自江湖远，常开霜露馀。争春候秾李，得水异红蕖。 
<br>孤秀曾无偶，当门幸不锄。谁能政摇落，繁彩照阶除。
<br>
<br>
<br>
<br>&nbsp;&nbsp; 卷597_18 【采莲女】霍总 
<br>
<br>舟中采莲女，两两催妆梳。闻早渡江去，日高来起居。
<br>
<br>
<br>
<br>&nbsp;&nbsp; 卷597_19 【别僧（一作留别兰若僧）】陈琡 
<br>
<br>行若独轮车，常畏大道覆。止若员底器，常恐他物触。 
<br>行止既如此，安得不离俗。
<br>
<br>
<br>
<br>&nbsp;&nbsp; 卷597_20 【早春残雪】裴虔馀 
<br>
<br>霁日雕琼彩，幽庭减夜寒。梅飘馀片积，日堕晚光残。 
<br>零落偏依桂，霏微不掩兰。阴林披雾縠，小沼破冰盘。 
<br>曲槛霜凝砌，疏篁玉碎竿。已闻三径好，犹可访袁安。
<br>
<br>
<br>
<br>&nbsp;&nbsp; 卷597_21 【柳枝词咏篙水溅妓衣】裴虔馀 
<br>
<br>半额微黄金缕衣，玉搔头袅凤双飞。
<br>从教水溅罗裙湿，还道朝来行雨归。
<br>
<br>
<br>
<br>&nbsp;&nbsp; 卷597_22 【献淮南师（一作献李仆射）】李嵘 
<br>
<br>鸡树烟含瑞气凝，凤池波待玉山澄。
<br>国人久倚东关望，拟筑沙堤到广陵。
<br>
<br>
<br>
<br>&nbsp;&nbsp; 卷597_23 【月】袁郊 
<br>
<br>嫦娥窃药出人间，藏在蟾宫不放还。
<br>后羿遍寻无觅处，谁知天上却容奸。
<br>
<br>
<br>
<br>&nbsp;&nbsp; 卷597_24 【霜】袁郊 
<br>
<br>古今何事不思量，尽信邹生感彼苍。
<br>但想燕山吹暖律，炎天岂不解飞霜。
<br>
<br>
<br>
<br>&nbsp;&nbsp; 卷597_25 【露】袁郊 
<br>
<br>湛湛腾空下碧霄，地卑湿处更偏饶。
<br>菅茅丰草皆沾润，不道良田有旱苗。
<br>
<br>
<br>
<br>&nbsp;&nbsp; 卷597_26 【云】袁郊 
<br>
<br>楚甸尝闻旱魃侵，从龙应合解为霖。
<br>荒淫却入阳台梦，惑乱怀襄父子心。
<br>
<br>
<br>
<br>&nbsp;&nbsp; 卷597_27 【游东观山】张丛 
<br>
<br>岩岫碧孱颜，灵踪若可攀。楼台烟霭外，松竹翠微间。 
<br>玉液寒深洞，秋光秀远山。凭君指归路，何处是人寰。
<br>
<br>
<br>
<br>&nbsp;&nbsp; 卷597_28 【掷卢作】冯衮 
<br>
<br>八尺台盘照面新，千金一掷斗精神。
<br>合是赌时须赌取，不妨回首乞闲人。
<br>
<br>
<br>
<br>&nbsp;&nbsp; 卷597_29 【戏酒妓】冯衮 
<br>
<br>醉眼从伊百度斜，是他家属是他家。
<br>低声向道人知也，隔坐刚抛豆蔻花。
<br>
<br>
<br>
<br>&nbsp;&nbsp; 卷597_30 【老僧】郑綮 
<br>
<br>日照四山雪，老僧门未开。冻瓶黏柱础，宿火陷炉灰。 
<br>童子病归去，鹿麑寒入来。斋钟知渐近，枝鸟下生台。
<br>
<br>
<br>
<br>&nbsp;&nbsp; 卷597_31 【题卢州郡斋】郑綮 
<br>
<br>九衢尘里一书生，多达逢时拥旆旌。
<br>醉里眼开金使字，紫旂风动耀天明。
<br>
<br>
<br>
<br>&nbsp;&nbsp; 卷597_32 【别郡后寄席中三兰（三妓并以兰为名）】郑綮 
<br>
<br>淮淝两水不相通，隔岸临流望向东。
<br>千颗泪珠无寄处，一时弹与渡前风。
<br>
<br>
<br>
<br>&nbsp;&nbsp; 卷597_33 【观山灯献徐尚书】温庭皓 
<br>
<br>一峰当胜地，万点照严城。势异昆冈发，光疑玄圃生。 
<br>焚书翻见字，举燧不招兵。况遇新春夜，何劳秉烛行。
<br>
<br>九枝应并耀，午夜忽潜然。景集青山外，萤分碧草前。 
<br>辉华侵月影，历乱写星躔。望极高楼上，摇光满绮筵。
<br>
<br>春山收暝色，爝火集馀辉。丽景饶红焰，祥光出翠微。 
<br>白榆行自比，青桂影相依。唯有偷光客，追游欲忘归。
<br>
<br>
<br>
<br>&nbsp;&nbsp; 卷597_34 【梅】温庭皓 
<br>
<br>一树寒林外，何人此地栽。春光先自暖，阳艳暗相催。 
<br>晓觉霜添白，寒迷月借开。馀香低惹袖，堕蕊逐流杯。 
<br>零落移新暖，飘飏上故台。雪繁莺不识，风袅蝶空回。 
<br>羌吹应愁起，征徒异渴来。莫贪题咏兴，商鼎待盐梅。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
