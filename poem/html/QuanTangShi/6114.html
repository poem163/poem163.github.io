<HTML>
<HEAD>
<TITLE>全唐诗 卷293-297 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷293-297</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷293-297</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6114"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷293-297')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷293-297]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷293_1 【送郑明府贬岭南】司空曙 
<br>
<br>青枫江色晚，楚客独伤春。共对一尊酒，相看万里人。 
<br>猜嫌成谪宦，正直不防身。莫畏炎方久，年年雨露新。
<br>
<br>
<br>&nbsp;&nbsp; 卷293_2 【寄卫明府常见短靴褐裘，又务持诵是以有末句之赠】司空曙 
<br>
<br>柴桑官舍近东林，儿稚初髫即道心。侧寄绳床嫌凭几， 
<br>斜安苔帻懒穿簪。高僧静望山僮逐，走吏喧来水鸭沈。 
<br>翠竹黄花皆佛性，莫教尘境误相侵。
<br>
<br>
<br>
<br>&nbsp;&nbsp; 卷293_3 【酬李端校书见赠】司空曙 
<br>
<br>绿槐垂穗乳乌飞，忽忆山中独未归。青镜流年看发变， 
<br>白云芳草与心违。乍逢酒客春游惯，久别林僧夜坐稀。 
<br>昨日闻君到城阙，莫将簪弁胜荷衣。
<br>
<br>
<br>
<br>&nbsp;&nbsp; 卷293_4 【过卢秦卿旧居】司空曙 
<br>
<br>五柳茅茨楚国贤，桔槔蔬圃水涓涓。黄花寒后难逢蝶。 
<br>红叶晴来忽有蝉。韩康助采君臣药，支遁同看内外篇。 
<br>为问潜夫空著论，如何侍从赋甘泉。
<br>
<br>
<br>
<br>&nbsp;&nbsp; 卷293_5 【秋园】司空曙 
<br>
<br>伤秋不是惜年华，别忆春风碧玉家。
<br>强向衰丛见芳意，茱萸红实似繁花。
<br>
<br>
<br>
<br>&nbsp;&nbsp; 卷293_6 【送王使君赴太原拜节度副使】司空曙 
<br>
<br>新从刘太尉，结束向并州。络脑青丝骑，盘囊锦带钩。 
<br>出关逢将校，下岭拥戈矛。匣闭黄云冷，山传画角秋。 
<br>剑锋将破虏，函道罢登楼。岂作书生老，当封万户侯。
<br>
<br>
<br>
<br>&nbsp;&nbsp; 卷293_7 【拟百劳歌】司空曙 
<br>
<br>朱丝纽弦金点杂，双蒂芙蓉共开合。谁家稚女著罗裳， 
<br>红粉青眉娇暮妆。木难作床牙作席，云母屏风光照壁。 
<br>玉颜年几新上头，回身敛笑多自羞。红销月落不复见， 
<br>可惜当时谁拂面。
<br>
<br>
<br>
<br>&nbsp;&nbsp; 卷293_8 【迎神】司空曙 
<br>
<br>吉日兮临水，沐青兰兮白芷。假山鬼兮请东皇， 
<br>托灵均兮邀帝子。吹参差兮正苦。舞婆娑兮未已。 
<br>鸾旌圆盖望欲来，山雨霏霏江浪起。神既降兮我独知， 
<br>目成再拜为陈词。
<br>
<br>
<br>
<br>&nbsp;&nbsp; 卷293_9 【送神】司空曙 
<br>
<br>神之去，回风袅袅云容与。桂尊瑶席不复陈， 
<br>苍山绿水暮愁人。
<br>
<br>
<br>
<br>&nbsp;&nbsp; 卷293_10 【残莺百啭歌同王员外耿拾遗吉中孚李端游慈恩各赋一物】司空曙 
<br>
<br>残莺一何怨，百啭相寻续。始辨下将高，稍分长复促。 
<br>绵蛮巧状语，机节终如曲。野客赏应迟，幽僧闻讵足。 
<br>禅斋深树夏阴清，零落空馀三两声。金谷筝中传不似， 
<br>山阳笛里写难成。忆昨乱啼无远近，晴宫晓色偏相引。 
<br>送暖初随柳色来，辞芳暗逐花枝尽。歌残莺，歌残莺， 
<br>悠然万感生。谢脁羁怀方一听，何郎闲吟本多情。 
<br>乃知众鸟非俦比，暮噪晨鸣倦人耳。共爱奇音那可亲， 
<br>年年出谷待新春。此时断绝为君惜，明日玄蝉催发白。
<br>
<br>
<br>
<br>&nbsp;&nbsp; 卷293_11 【过终南柳处士】司空曙 
<br>
<br>云起山苍苍，林居萝薜荒。幽人老深境，素发与青裳。 
<br>雨涤莓苔绿，风摇松桂香。洞泉分溜浅，岩笋出丛长。 
<br>败屦安松砌，馀棋在石床。书名一为别，还路已堪伤。
<br>
<br>
<br>
<br>&nbsp;&nbsp; 卷293_12 【春送郭大之官】司空曙 
<br>
<br>明府之官官舍春，春风辞我两三人。
<br>可怜江县闲无事，手板支颐独咏贫。
<br>
<br>
<br>
<br>&nbsp;&nbsp; 卷293_13 【送郑锡（曙曾事此公季父）】司空曙 
<br>
<br>汉阳云树清无极，蜀国风烟思不堪。
<br>莫怪别君偏有泪，十年曾事晋征南。
<br>
<br>
<br>
<br>&nbsp;&nbsp; 卷293_14 【同张参军喜李尚书寄新琴】司空曙 
<br>
<br>新琴传凤凰，晴景称高张。白玉连徽净，朱丝系爪长。 
<br>轻埃随拂拭，杂籁满铿锵。暗想山泉合，如亲兰蕙芳。 
<br>正声消郑卫，古状掩笙簧。远识贤人意，清风愿激扬。
<br>
<br>
<br>
<br>&nbsp;&nbsp; 卷293_15 【苦热】司空曙 
<br>
<br>暑气发炎州，焦烟远未收。啸风兼炽焰，挥汗讶成流。 
<br>鹳鹊投林尽，龟鱼拥石稠。漱泉齐饮酎，衣葛剧兼裘， 
<br>长簟贪欹枕，轻巾懒挂头。招商如有曲，一为取新秋。
<br>
<br>
<br>
<br>&nbsp;&nbsp; 卷293_16 【送人归黔府】司空曙 
<br>
<br>伏波箫鼓水云中，长戟如霜大旆红。
<br>油幕晓开飞鸟绝，翩翩上将独趋风。
<br>
<br>
<br>
<br>&nbsp;&nbsp; 卷293_17 【杂兴】司空曙 
<br>
<br>月没辽城暗出师，双龙金角晓天悲。
<br>黄尘满目随风散，不认将军燕尾旗。
<br>
<br>
<br>
<br>&nbsp;&nbsp; 卷293_18 【岁暮怀崔峒耿湋】司空曙 
<br>
<br>腊月江天见春色，白花青柳疑寒食。
<br>洛阳旧社各东西，楚国游人不相识。
<br>
<br>
<br>
<br>&nbsp;&nbsp; 卷293_19 【观妓】司空曙 
<br>
<br>翠蛾红脸不胜情，管绝弦馀发一声。
<br>银烛摇摇尘暗下，却愁红粉泪痕生。
<br>
<br>
<br>
<br>&nbsp;&nbsp; 卷293_20 【过长林湖西酒家】司空曙 
<br>
<br>湖草青青三两家，门前桃杏一般花。
<br>迁人到处唯求醉，闻说渔翁有酒赊。
<br>
<br>
<br>
<br>&nbsp;&nbsp; 卷293_21 【过阎采病居】司空曙 
<br>
<br>每逢佳节何曾坐，唯有今年不得游。
<br>张邴卧来休送客，菊花枫叶向谁秋。
<br>
<br>
<br>
<br>&nbsp;&nbsp; 卷293_22 【送程秀才】司空曙 
<br>
<br>悠悠多路岐，相见又别离。东风催节换，焰焰春阳散。 
<br>楚草渐烟绵，江云亦芜漫。送子恨何穷，故关如梦中。 
<br>游人尽还北，旅雁辞南国。枫树几回青，逐臣归不得。
<br>
<br>
<br>
<br>&nbsp;&nbsp; 卷293_23 【长林令卫象饧丝结歌】司空曙 
<br>
<br>主人雕盘盘素丝，寒女眷眷墨子悲。乃言假使饧为之， 
<br>八珍重沓失颜色。手援玉箸不敢持，始状芙蓉新出水。 
<br>仰坼重衣倾万蕊，又如合欢交乱枝，红茸向暮花参差。 
<br>吴蚕络茧抽尚绝，细缕纤毫看欲灭。雪发羞垂倭堕鬟， 
<br>绣囊畏并茱萸结。我爱此丝巧，妙绝世间无， 
<br>为君作歌陈座隅。
<br>
<br>
<br>
<br>&nbsp;&nbsp; 卷293_24 【酬崔峒见寄（一作江湖秋思）】司空曙 
<br>
<br>趋陪禁掖雁行随，迁放江潭鹤发垂。素浪遥疑太液水， 
<br>青枫忽似万年枝。嵩南春遍愁魂梦。壶口云深隔路岐。 
<br>共望汉朝多沛泽，苍蝇早晚得先知。
<br>
<br>
<br>
<br>&nbsp;&nbsp; 卷293_25 【闻春雷】司空曙 
<br>
<br>水国春雷早，阗阗若众车。自怜迁逐者，犹滞蛰藏馀。
<br>
<br>
<br>
<br>&nbsp;&nbsp; 卷293_26 【晚秋西省寄上李韩二舍人】司空曙 
<br>
<br>昼漏传清唱，天恩禁旅秋。雁亲承露掌，砧隔曝衣楼。 
<br>赐膳中人送，馀香侍女收。仍闻劳上直，晚步凤池头。
<br>
<br>
<br>
<br>&nbsp;&nbsp; 卷293_27 【下武昌江行望涔阳】司空曙 
<br>
<br>悠悠次楚乡，楚口下涔阳。雪隐洲渚暗，沙高芦荻黄。 
<br>渔人共留滞，水鸟自喧翔。怀土年空尽，春风又淼茫。
<br>
<br>
<br>
<br>&nbsp;&nbsp; 卷293_28 【送史申之峡州】司空曙 
<br>
<br>峡口巴江外，无风浪亦翻。蒹葭新有雁，云雨不离猿。 
<br>行客思乡远，愁人赖酒昏。檀郎好联句，共滞谢家门。
<br>
<br>
<br>
<br>&nbsp;&nbsp; 卷293_29 【送王闰】司空曙 
<br>
<br>相送临寒水，苍然望故关。江芜连梦泽，楚雪入商山。 
<br>话我他年旧，看君此日还。因将自悲泪，一洒别离间。
<br>
<br>
<br>
<br>&nbsp;&nbsp; 卷293_30 【江园书事寄卢纶】司空曙 
<br>
<br>种柳南江边，闭门三四年。艳花那胜竹，凡鸟不如蝉。 
<br>嗜酒渐婴渴，读书多欲眠。平生故交在，白首远相怜。
<br>
<br>
<br>
<br>&nbsp;&nbsp; 卷293_31 【送郑况往淮南】司空曙 
<br>
<br>西楚见南关，苍苍落日间。云离大雷树，潮入秣陵山。 
<br>登戍因高望，停桡放溜闲。陈公有贤榻，君去岂空还。
<br>
<br>
<br>
<br>&nbsp;&nbsp; 卷293_32 【题江陵临沙驿楼】司空曙 
<br>
<br>江天清更愁，风柳入江楼。雁惜楚山晚，蝉知秦树秋。 
<br>凄凉多独醉，零落半同游。岂复平生意，苍然兰杜洲。
<br>
<br>
<br>
<br>&nbsp;&nbsp; 卷293_33 【新蝉（一作耿湋诗）】司空曙 
<br>
<br>今朝蝉忽鸣，迁客若为情。便觉一年老，能令万感生。 
<br>微风方满树，落日稍沉城。为问同怀者，凄凉听几声。
<br>
<br>
<br>
<br>&nbsp;&nbsp; 卷293_34 【送张弋】司空曙 
<br>
<br>拥棹江天旷，苍然下郢城。冰霜葭菼变，云泽鹧鸪鸣。 
<br>酒倦临流醉，人逢置榻迎。尝闻藉东观，不独鲁诸生。
<br>
<br>
<br>
<br>&nbsp;&nbsp; 卷293_35 【送僧无言归山】司空曙 
<br>
<br>袈裟出尘外，山径几盘缘。人到白云树，鹤沉青草田。 
<br>龛泉朝请盥，松籁夜和禅。自昔闻多学，逍遥注一篇。
<br>
<br>
<br>
<br>&nbsp;&nbsp; 卷293_36 【和卢校书文若早入使院书事】司空曙 
<br>
<br>解带独裴回，秋风如水来。轩墀湿繁露，琴几拂轻埃。 
<br>晨鸟犹在叶，夕虫馀□苔。苍然发高兴，相仰坐难陪。
<br>
<br>
<br>
<br>&nbsp;&nbsp; 卷293_37 【送史泽之长沙】司空曙 
<br>
<br>谢脁怀西府，单车触火云。野蕉依戍客，庙竹映湘君。 
<br>梦渚巴山断，长沙楚路分。一杯从别后，风月不相闻。
<br>
<br>
<br>
<br>&nbsp;&nbsp; 卷293_38 【田家】司空曙 
<br>
<br>田家喜雨足，邻老相招携。泉溢沟塍坏，麦高桑柘低。 
<br>呼儿催放犊，宿客待烹鸡。搔首蓬门下，如将轩冕齐。
<br>
<br>
<br>
<br>&nbsp;&nbsp; 卷293_39 【送卢堪】司空曙 
<br>
<br>羁贫不易去，此日始西东。旅舍秋霖叶，行人寒草风。 
<br>酒醒馀恨在，野饯暂游同。莫使祢生刺，空留怀袖中。
<br>
<br>
<br>
<br>&nbsp;&nbsp; 卷293_40 【送柳震入蜀】司空曙 
<br>
<br>粉堞连青气，喧喧杂万家。夷人祠竹节，蜀鸟乳桐花。 
<br>酒报新丰景，琴迎抵峡斜。多闻滞游客，不似在天涯。
<br>
<br>
<br>
<br>&nbsp;&nbsp; 卷293_41 【送李嘉祐正字括图书兼往扬州觐省】司空曙 
<br>
<br>不事兰台贵，全多韦带风。儒官比刘向，使者得陈农。 
<br>晚烧平芜外，朝阳叠浪东。归来喜调膳，寒笋出林中。
<br>
<br>
<br>
<br>&nbsp;&nbsp; 卷293_42 【送刘侍御】司空曙 
<br>
<br>狱成收夜烛，整豸出登车。黄叶辞荆楚，青山背汉初。 
<br>早朝新羽卫，晚下步徒胥。应念长沙谪，思乡不食鱼。
<br>
<br>
<br>
<br>&nbsp;&nbsp; 卷293_43 【送庞判官赴黔中】司空曙 
<br>
<br>天远风烟异，西南见一方。乱山来蜀道，诸水出辰阳。 
<br>堆案青油暮，看棋画角长。论文谁可制，记室有何郎。
<br>
<br>
<br>
<br>&nbsp;&nbsp; 卷293_44 【送人游岭南】司空曙 
<br>
<br>万里南游客，交州见柳条。逢迎人易合，时日酒能消。 
<br>浪晓浮青雀，风温解黑貂。囊金如未足，莫恨故乡遥。
<br>
<br>
<br>
<br>&nbsp;&nbsp; 卷293_45 【送曹同椅】司空曙 
<br>
<br>青春三十馀，众艺尽无如。中散诗传画，将军扇续书。 
<br>楚田晴下雁，江日暖游鱼。惆怅空相送，欢游自此疏。
<br>
<br>
<br>
<br>&nbsp;&nbsp; 卷293_46 【送鄂州张别驾襄阳觐省】司空曙 
<br>
<br>苍苍岘亭路，腊月汉阳春。带雪半山寺，行沙隔水人。 
<br>王祥因就宦，莱子不违亲。正恨殊乡别，千条楚柳新。
<br>
<br>
<br>
<br>&nbsp;&nbsp; 卷293_47 【送魏季羔游长沙觐兄】司空曙 
<br>
<br>芦荻湘江水，萧萧万里秋。鹤高看迥野，蝉远入中流。 
<br>访友多成滞，携家不厌游。惠连仍有作，知得从兄酬。
<br>
<br>
<br>
<br>&nbsp;&nbsp; 卷293_48 【杂言】司空曙 
<br>
<br>伏馀西景移，风雨洒轻絺。燕拂青芜地，蝉鸣红叶枝。
<br>
<br>
<br>
<br>&nbsp;&nbsp; 卷293_49 【玩花与卫象同醉】司空曙 
<br>
<br>衰鬓千茎雪，他乡一树花。今朝与君醉，忘却在长沙。
<br>
<br>
<br>
<br>&nbsp;&nbsp; 卷293_50 【送王尊师归湖州】司空曙 
<br>
<br>烟芜满洞青山绕，幢节飘空紫凤飞。金阙乍看迎日丽， 
<br>玉箫遥听隔花微。多开石髓供调膳，时御霓裳奉易衣。 
<br>莫学辽东华表上，千年始欲一回归。
<br>
<br>
<br>
<br>&nbsp;&nbsp; 卷293_51 【九日洛东亭】司空曙 
<br>
<br>风息斜阳尽，游人曲落间。采花因覆酒，行草转看山。 
<br>柳散新霜下，天晴早雁还。伤秋非骑省，玄发白成斑。
<br>
<br>
<br>
<br>&nbsp;&nbsp; 卷293_52 【九日送人】司空曙 
<br>
<br>送人冠獬豸，值节佩茱萸。均赋征三壤，登车出五湖。 
<br>水风凄落日，岸叶飒衰芜。自恨尘中使，何因在路隅。
<br>
<br>
<br>
<br>&nbsp;&nbsp; 卷293_53 【哭王注】司空曙 
<br>
<br>已叹漳滨卧，何言驻隙难。异才伤促短，诸友哭门阑。 
<br>古道松声暮，荒阡草色寒。延陵今葬子，空使鲁人观。
<br>
<br>
<br>
<br>&nbsp;&nbsp; 卷293_54 【遇谷口道士】司空曙 
<br>
<br>一见林中客，闲知州县劳。白云秋色远，苍岭夕阳高。 
<br>自说名因石，谁逢手种桃。丹经倘相授，何用恋青袍。
<br>
<br>
<br>
<br>&nbsp;&nbsp; 卷293_55 【喜外弟卢纶见宿】司空曙 
<br>
<br>静夜四无邻，荒居旧业贫。雨中黄叶树，灯下白头人。 
<br>以我独沈久，愧君相见频。平生自有分，况是蔡家亲。
<br>
<br>
<br>
<br>&nbsp;&nbsp; 卷293_56 【深上人见访忆李端】司空曙 
<br>
<br>雁稀秋色尽，落日对寒山。避事多称疾，留僧独闭关。 
<br>心归尘俗外，道胜有无间。仍忆东林友，相期久不还。
<br>
<br>
<br>
<br>&nbsp;&nbsp; 卷293_57 【宿青龙寺故昙上人院】司空曙 
<br>
<br>年深宫院在，旧客自相逢。闭户临寒竹，无人有夜钟。 
<br>降龙今已去，巢鹤竟何从。坐见繁星晓，凄凉识旧峰。
<br>
<br>
<br>
<br>&nbsp;&nbsp; 卷293_58 【送张炼师还峨嵋山】司空曙 
<br>
<br>太一天坛天柱西，垂萝为幌石为梯。前登灵境青霄绝， 
<br>下视人间白日低。松籁万声和管磬，丹光五色杂虹霓。 
<br>春山一入寻无路，鸟响烟深水满溪。
<br>
<br>
<br>
<br>&nbsp;&nbsp; 卷293_59 【逢江客问南中故人因以诗寄】司空曙 
<br>
<br>南客何时去，相逢问故人。望乡空泪落，嗜酒转家贫。 
<br>疏懒辞微禄，东西任老身。上楼多看月，临水共伤春。 
<br>五柳终期隐，双鸥自可亲。应怜折腰吏，冉冉在风尘。
<br>
<br>
<br>
<br>&nbsp;&nbsp; 卷293_60 【送皋法师】司空曙 
<br>
<br>江草知寒柳半衰，行吟怨别独迟迟。
<br>何人讲席投如意，唯有东林远法师。
<br>
<br>
<br>
<br>&nbsp;&nbsp; 卷293_61 【送郑佶归洛阳】司空曙 
<br>
<br>苍苍楚色水云间，一醉春风送尔还。
<br>何处乡心最堪羡，汝南初见洛阳山。
<br>
<br>
<br>
<br>&nbsp;&nbsp; 卷293_62 【分流水】司空曙 
<br>
<br>古时愁别泪，滴作分流水。日夜东西流，分流几千里。 
<br>通塞两不见，波澜各自起。与君相背飞，去去心如此。
<br>
<br>
<br>
<br>&nbsp;&nbsp; 卷293_63 【和耿拾遗元日观早朝】司空曙 
<br>
<br>元日争朝阙，奔流若会溟。路尘和薄雾，骑火接低星。 
<br>门响双鱼钥，车喧百子铃。冕旒当翠殿，幢戟满彤庭。 
<br>积岁方编瑞，乘春即省刑。大官陈禹玉，司历献尧蓂。 
<br>寿酒三觞退，箫韶九奏停。太阳开物象，霈泽及生灵。 
<br>南陌高山碧，东方晓气青。自怜扬子贱，归草太玄经。
<br>
<br>
<br>
<br>&nbsp;&nbsp; 卷293_64 【塞下曲】司空曙 
<br>
<br>寒柳接胡桑，军门向大荒。幕营随月魄，兵气长星芒。 
<br>横吹催春酒，重裘隔夜霜。冰开不防虏，青草满辽阳。
<br>
<br>
<br>
<br>&nbsp;&nbsp; 卷293_65 【关山月】司空曙 
<br>
<br>苍茫明月上，夜久光如积。野幕冷胡霜，关楼宿边客。 
<br>陇头秋露暗，碛外寒沙白。唯有故乡人，沾裳此闻笛。
<br>
<br>
<br>
<br>&nbsp;&nbsp; 卷293_66 【御制雨后出城观览，敕朝臣已下属和】司空曙 
<br>
<br>上上开鹑野，师师出凤城。因知圣主念，得遂老农情。 
<br>陇麦垂秋合，郊尘得雨清。时新荐玄祖，岁足富苍生。 
<br>却马川原静，闻鸡水土平。薰弦歌舜德，和鼎致尧名。 
<br>览物欣多稼，垂衣御大明。史官何所录，称瑞满天京。
<br>
<br>
<br>
<br>&nbsp;&nbsp; 卷293_67 【奉和常舍人晚秋集贤院即事寄徐薛二侍郎】司空曙 
<br>
<br>蔼蔼凤凰宫，兰台玉署通。夜霜凝树羽，朝日照相风。 
<br>官附三台贵，儒开百氏宗。司言陈禹命，侍讲发尧聪。 
<br>香卷青编内，铅分绿字中。缀签从太史，锵珮揖群公。 
<br>池接天泉碧，林交御果红。寒龟登故叶，秋蝶恋疏丛。 
<br>颜谢征文并，钟裴直事同。离群惊海鹤，属思怨江枫。 
<br>地远姑苏外，山长越绝东。惭当哲匠后，下曲本难工。
<br>
<br>
<br>
<br>&nbsp;&nbsp; 卷293_68 【题鲜于秋林园】司空曙 
<br>
<br>雨后园林好，幽行迥野通。远山芳草外，流水落花中。 
<br>客醉悠悠惯，莺啼处处同。夕阳自一望，日暮杜陵东。
<br>
<br>
<br>
<br>&nbsp;&nbsp; 卷293_69 【登秦岭】司空曙 
<br>
<br>南登秦岭头，回首始堪忧。汉阙青门远，商山蓝水流。 
<br>三湘迁客去，九陌故人游。从此思乡泪，双垂不复收。
<br>
<br>
<br>
<br>&nbsp;&nbsp; 卷293_70 【独游寄卫长林】司空曙 
<br>
<br>草绿春阳动，迟迟泽畔游。恋花同野蝶，爱水剧江鸥。 
<br>身外唯须醉，人间尽是愁。那知鸣玉者，不羡卖瓜侯。
<br>
<br>
<br>
<br>&nbsp;&nbsp; 卷293_71 【望水】司空曙 
<br>
<br>高楼晴见水，楚色霭相和。野极空如练，天遥不辨波。 
<br>永无人迹到，时有鸟行过。况是苍茫外，残阳照最多。
<br>
<br>
<br>
<br>&nbsp;&nbsp; 卷293_72 【望商山路】司空曙 
<br>
<br>南见青山道，依然去国时。已甘长避地，谁料有还期。 
<br>雨霁残阳薄，人愁独望迟。空残华发在，前事不堪思。
<br>
<br>
<br>
<br>&nbsp;&nbsp; 卷293_73 【题落叶】司空曙 
<br>
<br>霜景催危叶，今朝半树空。萧条故国异，零落旅人同。 
<br>飒岸浮寒水，依阶拥夜虫。随风偏可羡，得到洛阳宫。
<br>
<br>
<br>
<br>&nbsp;&nbsp; 卷293_74 【寄准上人】司空曙 
<br>
<br>昨闻归旧寺，暂别欲经年。樵客应同步，邻僧定伴禅。 
<br>后峰秋有雪，远涧夜鸣泉。偶与支公论，人间自共传。
<br>
<br>
<br>
<br>&nbsp;&nbsp; 卷293_75 【送况上人还荆州，因寄卫侍御象】司空曙 
<br>
<br>惠持游蜀久，策杖欲西还。共别此宵月，独归何处山。 
<br>对鸥沙草畔，洗足野云间。知有玄晖会，斋心受八关。
<br>
<br>
<br>
<br>&nbsp;&nbsp; 卷293_76 【别卢纶（一作纶别曙诗）】司空曙 
<br>
<br>有月多同赏，无秋不共悲。如何与君别，又是菊黄时。
<br>
<br>
<br>
<br>&nbsp;&nbsp; 卷293_77 【雪二首】司空曙 
<br>
<br>乐游春苑望鹅毛，宫殿如星树似毫。
<br>漫漫一川横渭水，太阳初出五陵高。
<br>
<br>王屋南崖见洛城，石龛松寺上方平。
<br>半山槲叶当窗下，一夜曾闻雪打声。
<br>
<br>
<br>
<br>&nbsp;&nbsp; 卷293_78 【酬卫长林岁日见呈】司空曙 
<br>
<br>地暖雪花摧，天春斗柄回。朱泥一丸药，柏叶万年杯。 
<br>旅雁辞人去，繁霜满镜来。今朝彩盘上，神燕不须雷。
<br>
<br>
<br>
<br>&nbsp;&nbsp; 卷293_79 【杜鹃行（一作杜甫诗）】司空曙 
<br>
<br>古时杜宇称望帝，魂作杜鹃何微细。跳枝窜叶树木中， 
<br>抢翔瞥捩雌随雄。毛衣惨黑自憔悴，众鸟安肯相尊崇。 
<br>隳形不敢栖华屋，短翮唯愿巢深丛。穿皮啄朽觜欲秃， 
<br>苦饥始得食一虫。谁言养雏不自哺，此语亦足为愚蒙。 
<br>声音咽哕若有谓，号啼略与婴儿同。口干垂血转迫促， 
<br>似欲上诉于苍穹。蜀人闻之皆起立，至今相效传遗风。 
<br>乃知变化不可穷，岂知昔日居深宫，嫔妃左右如花红。
<br>
<br>
<br>
<br>&nbsp;&nbsp; 卷293_80 【寄胡居士】司空曙 
<br>
<br>日暖风微南陌头，青田红树起春愁。伯劳相逐行人别， 
<br>岐路空归野水流。遍地寻僧同看雪，谁期载酒共登楼。 
<br>为言惆怅嵩阳寺，明月高松应独游。
<br>
<br>
<br>
<br>&nbsp;&nbsp; 卷293_81 【寒塘】司空曙 
<br>
<br>晓发梳临水，寒塘坐见秋。乡心正无限，一雁度南楼。
<br>
<br>
<br>
<br>&nbsp;&nbsp; 卷293_82 【为李魏公赋谢汧公】司空曙 
<br>
<br>白雪高吟际，青霄远望中。谁言路遐旷，宫徵暗相通。
<br>
<br>
<br>
<br>&nbsp;&nbsp; 卷293_83 【梁城老人怨（一作陈羽诗）】司空曙 
<br>
<br>朝为耕种人，暮作刀枪鬼。相看父子血，共染城壕水。
<br>
<br>
<br>
<br>
<br>
<br>
<br>&nbsp;&nbsp;卷294_1 【扬州选蒙相公赏判雪后呈上】崔峒 
<br>
<br>自得山公许，休耕海上田。惭看长史传，欲弃钓鱼船。 
<br>穷巷殷忧日，芜城雨雪天。此时瞻相府，心事比旌悬。
<br>
<br>
<br>&nbsp;&nbsp; 卷294_2 【客舍书情寄赵中丞】崔峒 
<br>
<br>东楚复西秦，浮云类此身。关山劳策蹇，僮仆惯投人。 
<br>孤客来千里，全家托四邻。生涯难自料，中夜问情亲。
<br>
<br>
<br>
<br>&nbsp;&nbsp; 卷294_3 【客舍有怀因呈诸在事】崔峒 
<br>
<br>读书常苦节，待诏岂辞贫。暮雪犹驱马，晡餐又寄人。 
<br>愁来占吉梦，老去惜良辰。延首平津阁，家山日已春。
<br>
<br>
<br>
<br>&nbsp;&nbsp; 卷294_4 【书怀寄杨郭李王判官】崔峒 
<br>
<br>惯作云林客，因成懒漫人。吏欺从政拙，妻笑理家贫。 
<br>李郭应时望，王杨入幕频。从容丞相阁，知忆故园春。
<br>
<br>
<br>
<br>&nbsp;&nbsp; 卷294_5 【奉和给事寓直】崔峒 
<br>
<br>桂枝家共折，鸡树代相传。忝向鸾台下，仍看雁影连。 
<br>夜闲方步月，漏尽欲朝天。知去丹墀近，明王许荐贤。
<br>
<br>
<br>
<br>&nbsp;&nbsp; 卷294_6 【初入集贤院赠李献仁（曾于常山联官）】崔峒 
<br>
<br>燕代官初罢，江湖路便分。九迁从命薄，四十幸人闻。 
<br>迹愧趋丹禁，身曾系白云。何由返沧海，昨日谒明君。
<br>
<br>
<br>
<br>&nbsp;&nbsp; 卷294_7 【酬李补阙雨中寄赠】崔峒 
<br>
<br>十年随马宿，几度受人恩。白发还乡井，微官有子孙。 
<br>竹窗寒雨滴，苦砌夜虫喧。独愧东垣友，新诗慰旅魂。
<br>
<br>
<br>
<br>&nbsp;&nbsp; 卷294_8 【初除拾遗酬丘二十二见寄（一作初拜命酬丘丹见赠）】崔峒 
<br>
<br>江海久垂纶，朝衣忽挂身。丹墀初谒帝，白发免羞人。 
<br>才愧文章士，名当谏诤臣。空馀荐贤分，不敢负交亲。
<br>
<br>
<br>
<br>&nbsp;&nbsp; 卷294_9 【刘展下判官相招以诗答之】崔峒 
<br>
<br>国有非常宠，家承异姓勋。背恩惭皎日，不义若浮云。 
<br>但使忠贞在，甘从玉石焚。窜身如有地，梦寐见明君。
<br>
<br>
<br>
<br>&nbsp;&nbsp; 卷294_10 【送侯山人赴会稽】崔峒 
<br>
<br>仙客辞萝月，东来就一官。且归沧海住，犹向白云看。 
<br>猿叫江天暮，虫声野浦寒。时游镜湖里，为我把鱼竿。
<br>
<br>
<br>
<br>&nbsp;&nbsp; 卷294_11 【宿禅智寺上方演大师院】崔峒 
<br>
<br>石林高几许，金刹在中峰。白日空山梵，清霜后夜钟。 
<br>竹窗回翠壁，苔径入寒松。幸接无生法，疑心怯所从。
<br>
<br>
<br>
<br>&nbsp;&nbsp; 卷294_12 【题空山人石室】崔峒 
<br>
<br>早晚悟无生，头陀不到城。云山知夏腊，猿鸟见修行。 
<br>地僻无溪路，人寻逐水声。年年深谷里，谁识远公名。
<br>
<br>
<br>
<br>&nbsp;&nbsp; 卷294_13 【登蒋山开善寺（一作李嘉祐诗）】崔峒 
<br>
<br>山殿秋云里，香烟出翠微。客寻朝磬至，僧背夕阳归。 
<br>下界千门见，前朝万事非。看心兼送目，葭菼暮依依。
<br>
<br>
<br>
<br>&nbsp;&nbsp; 卷294_14 【题崇福寺禅院】崔峒 
<br>
<br>僧家竟何事，扫地与焚香。清磬度山翠，闲云来竹房。 
<br>身心尘外远，岁月坐中长。向晚禅堂掩，无人空夕阳。
<br>
<br>
<br>
<br>&nbsp;&nbsp; 卷294_15 【秋晚送丹徒许明府赴上国，因寄江南故人】崔峒 
<br>
<br>秋暮之彭泽，篱花远近逢。君书前日至，别后此时重。 
<br>寒夜江边月，晴天海上峰。还知南地客，招引住新丰。
<br>
<br>
<br>
<br>&nbsp;&nbsp; 卷294_16 【送薛仲方归扬州】崔峒 
<br>
<br>佳句应无敌，贞心不有猜。惭为丈人行，怯见后生才。 
<br>泛舸贪斜月，浮桡值早梅。绿杨新过雨，芳草待君来。
<br>
<br>
<br>
<br>&nbsp;&nbsp; 卷294_17 【送韦员外还京】崔峒 
<br>
<br>十年离乱后，此去若为情。春晚香山绿，人稀豫水清。 
<br>野陂看独树，关路逐残莺。前殿朝明主，应怜白发生。
<br>
<br>
<br>
<br>&nbsp;&nbsp; 卷294_18 【润州送友人】崔峒 
<br>
<br>见君还此地，洒泪向江边。国士劳相问，家书无处传。 
<br>荒城胡马迹，塞木戍人烟。一路堪愁思，孤舟何渺然。
<br>
<br>
<br>
<br>&nbsp;&nbsp; 卷294_19 【送张芬东归】崔峒 
<br>
<br>喧喧五衢上，鞍马自驱驰。落日临阡陌，贫交欲别离。 
<br>早知时事异，堪与世人随。握手将何赠，君心我独知。
<br>
<br>
<br>
<br>&nbsp;&nbsp; 卷294_20 【送苏修游上饶】崔峒 
<br>
<br>爱尔无羁束，云山恣意过。一身随远岫，孤棹任轻波。 
<br>世事关情少，渔家寄宿多。芦花浅淡处，江月奈人何。
<br>
<br>
<br>
<br>&nbsp;&nbsp; 卷294_21 【送陆明府之盱眙】崔峒 
<br>
<br>陶令之官去，穷愁惨别魂。白烟横海戍，红叶下淮村。 
<br>澹浪摇山郭，平芜到县门。政成堪吏隐，免负府公恩。
<br>
<br>
<br>
<br>&nbsp;&nbsp; 卷294_22 【江南回逢赵曜，因送任十一赴交城主簿】崔峒 
<br>
<br>江上长相忆，因高北望看。不知携老幼，何处度艰难。 
<br>屈指同人尽，伤心故里残。遥怜驱匹马，白首到微官。
<br>
<br>
<br>
<br>&nbsp;&nbsp; 卷294_23 【送薛良史往越州谒从叔】崔峒 
<br>
<br>辞家年已久，与子分偏深。易得相思泪，难为欲别心。 
<br>孤云随浦口，几日到山阴。遥想兰亭下，清风满竹林。
<br>
<br>
<br>
<br>&nbsp;&nbsp; 卷294_24 【送丘二十二之苏州】崔峒 
<br>
<br>积水与寒烟，嘉禾路几千。孤猿啼海岛，群雁起湖田。 
<br>曾见长洲苑，尝闻大雅篇。却将封事去，知尔爱闲眠。
<br>
<br>
<br>
<br>&nbsp;&nbsp; 卷294_25 【登润州芙蓉楼】崔峒 
<br>
<br>上古人何在，东流水不归。往来潮有信，朝暮事成非。 
<br>烟树临沙静，云帆入海稀。郡楼多逸兴，良牧谢玄晖。
<br>
<br>
<br>
<br>&nbsp;&nbsp; 卷294_26 【江上书怀】崔峒 
<br>
<br>骨肉天涯别，江山日落时。泪流襟上血，发变镜中丝。 
<br>胡越书难到，存亡梦岂知。登高回首罢，形影自相随。
<br>
<br>
<br>
<br>&nbsp;&nbsp; 卷294_27 【春日忆姚氏外甥】崔峒 
<br>
<br>离乱人相失，春秋雁自飞。只缘行路远，未必寄书稀。 
<br>二月花无数，频年意有违。落晖看过后，独坐泪沾衣。
<br>
<br>
<br>
<br>&nbsp;&nbsp; 卷294_28 【送真上人还兰若】崔峒 
<br>
<br>得道云林久，年深暂一归。出山逢世乱，乞食觉人稀。 
<br>半偈初传法，中峰又掩扉。爱憎应不染，尘俗自依依。
<br>
<br>
<br>
<br>&nbsp;&nbsp; 卷294_29 【润州送师弟自江夏往台州】崔峒 
<br>
<br>远客乘流去，孤帆向夜开。春风江上使，前日汉阳来。 
<br>别路犹千里，离心重一杯。剡溪木未落，羡尔过天台。
<br>
<br>
<br>
<br>&nbsp;&nbsp; 卷294_30 【送李道士归山】崔峒 
<br>
<br>秋城临古路，城上望君还。旷野入寒草，独行随远山。 
<br>授人鸿宝内，将犬白云间。早晚烧丹罢，遥知冰雪寒。
<br>
<br>
<br>
<br>&nbsp;&nbsp; 卷294_31 【宿江西窦主簿厅（与此公亡兄联官）】崔峒 
<br>
<br>广庭方缓步，星汉话中移。月满关山道，乌啼霜树枝。 
<br>时艰难会合，年长重亲知。前事成金石，凄然泪欲垂。
<br>
<br>
<br>
<br>&nbsp;&nbsp; 卷294_32 【喜逢妻弟郑损因送入京】崔峒 
<br>
<br>乱后自江城，相逢喜复惊。为经多载别，欲问小时名。 
<br>对酒悲前事，论文畏后生。遥知盈卷轴，纸贵在江城。
<br>
<br>
<br>
<br>&nbsp;&nbsp; 卷294_33 【咏门下画小松上元王杜三相公（一作钱起诗）】崔峒 
<br>
<br>昔闻生涧底，今见起毫端。众草此时没，何人知岁寒。 
<br>岂能裨栋宇，且贵出门阑。只在丹青意，凌云也不难。
<br>
<br>
<br>
<br>&nbsp;&nbsp; 卷294_34 【寄上礼部李侍郎】崔峒 
<br>
<br>吴楚相逢处，江湖共泛时。任风舟去远，待月酒行迟。 
<br>白发常同叹，青云本要期。贵来君却少，秋至老偏悲。 
<br>玉佩明朝盛，苍苔陋巷滋。追寻恨无路，唯有梦相思。
<br>
<br>
<br>
<br>&nbsp;&nbsp; 卷294_35 【书情寄上苏州韦使君兼呈吴县李明府】崔峒 
<br>
<br>数年湖上谢浮名，竹杖纱巾遂性情。云外有时逢寺宿， 
<br>日西无事傍江行。陶潜县里看花发，庾亮楼中对月明。 
<br>谁念献书来万里，君王深在九重城。
<br>
<br>
<br>
<br>&nbsp;&nbsp; 卷294_36 【题桐庐李明府官舍（一作赠同官李明府）】崔峒 
<br>
<br>讼堂寂寂对烟霞，五柳门前聚晓鸦。流水声中视公事， 
<br>寒山影里见人家。观风竞美新为政，计日还知旧触邪。 
<br>可惜陶潜无限酒，不逢篱菊正开花。
<br>
<br>
<br>
<br>&nbsp;&nbsp; 卷294_37 【赠窦十九（时公车待诏长安）】崔峒 
<br>
<br>灵台暮宿意多违，木落花开羡客归。江海几时传锦字， 
<br>风尘不觉化缁衣。山阳会里同人少，灞曲农时故老稀。 
<br>幸得汉皇容直谏，怜君未遇觉人非。
<br>
<br>
<br>
<br>&nbsp;&nbsp; 卷294_38 【虔州见郑表新诗因以寄赠】崔峒 
<br>
<br>梅花岭里见新诗，感激情深过楚词。平子四愁今莫比， 
<br>休文八咏自同时。萍乡露冕真堪惜，凤沼鸣珂已讶迟。 
<br>才子风流定难见，湖南春草但相思。
<br>
<br>
<br>
<br>&nbsp;&nbsp; 卷294_39 【赠元秘书】崔峒 
<br>
<br>旧书稍稍出风尘，孤客逢秋感此身。秦地谬为门下客， 
<br>淮阴徒笑市中人。也闻阮籍寻常醉，见说陈平不久贫。 
<br>幸有故人茅屋在，更将心事问情亲。
<br>
<br>
<br>
<br>&nbsp;&nbsp; 卷294_40 【送韦八少府判官归东京】崔峒 
<br>
<br>玄成世业紫真官，文似相如貌胜潘。鸿雁南飞人独去， 
<br>云山一别岁将阑。清淮水急桑林晚，古驿霜多柿叶寒。 
<br>琼树相思何日见，银钩数字莫为难。
<br>
<br>
<br>
<br>&nbsp;&nbsp; 卷294_41 【送冯八将军奏事毕归滑台幕府】崔峒 
<br>
<br>王门别后到沧洲，帝里相逢俱白头。自叹马卿常带疾， 
<br>还嗟李广不封侯。棠梨宫里瞻龙衮，细柳营中著虎裘。 
<br>想到滑台桑叶落，黄河东注杏园秋。
<br>
<br>
<br>
<br>&nbsp;&nbsp; 卷294_42 【送王侍御佐婺州（作郎士元：盖少府新除江南尉问风俗）】崔峒 
<br>
<br>闻君作尉向江潭。吴越风烟到自谙。客路寻常经竹径， 
<br>人家大底傍山岚。缘溪花木偏宜远，避地衣冠尽向南。 
<br>惟有夜猿啼海树，思乡望北意难堪。
<br>
<br>
<br>
<br>&nbsp;&nbsp; 卷294_43 【越中送王使君赴江华】崔峒 
<br>
<br>皂盖春风自越溪，独寻芳树桂阳西。远水浮云随马去， 
<br>空山弱筱向云低。遥知异政荆门北，旧许新诗康乐齐。 
<br>万里相思在何处，九疑残雪白猿啼。
<br>
<br>
<br>
<br>&nbsp;&nbsp; 卷294_44 【送皇甫冉往白田】崔峒 
<br>
<br>江边尽日雉鸣飞，君向白田何日归。楚地蒹葭连海迥， 
<br>隋朝杨柳映堤稀。津楼故市无行客，山馆空庭闭落晖。 
<br>试问疲人与征战，使君双泪定沾衣。
<br>
<br>
<br>
<br>&nbsp;&nbsp; 卷294_45 【题兰若】崔峒 
<br>
<br>绝顶茅庵老此生，寒云孤木独经行。
<br>世人那得知幽径，遥向青峰礼磬声。
<br>
<br>
<br>
<br>&nbsp;&nbsp; 卷294_46 【送贺兰广赴选】崔峒 
<br>
<br>而今用武尔攻文，流辈干时独卧云。
<br>白发青袍趋会府，定应衡镜却惭君。
<br>
<br>
<br>
<br>&nbsp;&nbsp; 卷294_47 【清江曲内一绝（折腰体）】崔峒 
<br>
<br>八月长江去浪平，片帆一道带风轻。
<br>极目不分天水色，南山南是岳阳城。
<br>
<br>
<br>
<br>&nbsp;&nbsp; 卷294_48 【武康郭外望许纬先生山居】崔峒 
<br>
<br>湖上千峰带落晖，白云开处见柴扉。
<br>松门一径仍生草，应是仙人向郭稀。
<br>
<br>
<br>
<br>
<br>
<br>
<br>&nbsp;&nbsp;卷295_1 【送司空曙之苏州】苗发 
<br>
<br>盘门吴旧地，蝉尽草秋时。归国人皆久，移家君独迟。 
<br>广陵经水宿，建邺有僧期。若到西霞寺，应看江总碑。
<br>
<br>
<br>&nbsp;&nbsp; 卷295_2 【送孙德谕罢官往黔州（孙父曾牧此州，因寄家也）】苗发 
<br>
<br>中岁分符典石城，两朝趋陛谒承明。阙下昨承归老疏， 
<br>天南今切去乡情。亲知握手三秋别，几杖扶身万里行。 
<br>伯道暮年无嗣子，欲将家事托门生。
<br>
<br>
<br>
<br>&nbsp;&nbsp; 卷295_3 【送归中丞使新罗册立吊祭】吉中孚 
<br>
<br>官称汉独坐，身是鲁诸生。绝域通王制，穷天向水程。 
<br>岛中分万象，日处转双旌。气积鱼龙窟，涛翻水浪声。 
<br>路长经岁去，海尽向山行。复道殊方礼，人瞻汉使荣。
<br>
<br>
<br>
<br>&nbsp;&nbsp; 卷295_4 【咏被中绣鞋】夏侯审 
<br>
<br>云里蟾钩落凤窝，玉郎沈醉也摩挲。
<br>陈王当日风流减，只向波间见袜罗。
<br>
<br>
<br>
<br>&nbsp;&nbsp; 卷295_5 【行路难】王烈 
<br>
<br>行客满长路，路长良足哀。白日持角弓，射人而取财。 
<br>千金谁家子，纷纷死黄埃。见者不敢言，言者不得回。 
<br>家人各望归，岂知长不来。
<br>
<br>
<br>
<br>&nbsp;&nbsp; 卷295_6 【雪】王烈 
<br>
<br>雪飞当梦蝶，风度几惊人。半夜一窗晓，平明千树春。 
<br>花园应失路，白屋忽为邻。散入仙厨里，还如云母尘。
<br>
<br>
<br>
<br>&nbsp;&nbsp; 卷295_7 【酬崔峒】王烈 
<br>
<br>徇世甘长往，逢时忝一官。欲朝青琐去，羞向白云看。 
<br>荣宠无心易，艰危抗节难。思君写怀抱，非敢和幽兰。
<br>
<br>
<br>
<br>&nbsp;&nbsp; 卷295_8 【塞上曲二首】王烈 
<br>
<br>红颜岁岁老金微，砂碛年年卧铁衣。
<br>白草城中春不入，黄花戍上雁长飞。
<br>
<br>孤城夕对戍楼闲，回合青冥万仞山。
<br>明镜不须生白发，风沙自解老红颜。
<br>
<br>
<br>
<br>&nbsp;&nbsp; 卷295_9 【伤李端】卫象 
<br>
<br>才子浮生促，泉台此路赊。官卑杨执戟，年少贾长沙。 
<br>人去门栖鵩，灾成酒误蛇。唯馀封禅草，留在茂陵家。
<br>
<br>
<br>
<br>&nbsp;&nbsp; 卷295_10 【古词】卫象 
<br>
<br>鹊血雕弓湿未干，鸊鹈新淬剑光寒。
<br>辽东老将鬓成雪，犹向旄头夜夜看。
<br>
<br>
<br>
<br>&nbsp;&nbsp; 卷295_11 【晴江秋望】崔季卿 
<br>
<br>八月长江万里晴，千帆一道带风轻。
<br>尽日不分天水色，洞庭南是岳阳城。
<br>
<br>
<br>
<br>&nbsp;&nbsp; 卷295_12 【赠兄】何兆 
<br>
<br>洛阳纸价因兄贵，蜀地红笺为弟贫。
<br>南北东西九千里，除兄与弟更无人。
<br>
<br>
<br>
<br>&nbsp;&nbsp; 卷295_13 【玉蕊花（一作严休复诗）】何兆 
<br>
<br>羽车潜下玉龟山，尘世何缘睹蕣颜。
<br>惟有多情天上雪，好风吹上绿云鬟。
<br>
<br>
<br>
<br>&nbsp;&nbsp; 卷295_14 【句】何兆 
<br>
<br>芙蓉十二池心漏，薝卜三千灌顶香。（见《焦氏笔乘》）。
<br>
<br>
<br>
<br>&nbsp;&nbsp; 卷295_15 【严陵滩下寄常建】奚贾 
<br>
<br>日入溪水静，寻真此亦难。乃知沧洲人，道成仍钓竿。 
<br>漾楫乘微月，振衣生早寒。纷吾成独往，自速耽考槃。 
<br>已息汉阴诮，且同濠上观。旷然心无涯，谁问容膝安。
<br>
<br>
<br>
<br>&nbsp;&nbsp; 卷295_16 【谒李尊师】奚贾 
<br>
<br>万物返常性，惟道贵自然。先生容其微，隐几为列仙。 
<br>炼魄闭琼户，养毛飞洞天。将知逍遥久，得道无岁年。
<br>
<br>
<br>
<br>&nbsp;&nbsp; 卷295_17 【寻许山人亭子】奚贾 
<br>
<br>桃源若远近，渔子棹轻舟。川路行难尽，人家到渐幽。 
<br>山禽拂席起，溪水入庭流。君是何年隐，如今成白头。
<br>
<br>
<br>
<br>&nbsp;&nbsp; 卷295_18 【句】奚贾 
<br>
<br>眠涧花自落，步林鸟不飞。
<br>
<br>谿谷何萧条，日入人独行。
<br>
<br>落日下平楚，孤烟生洞庭。（见《诗式》）。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷296_1 【富阳南楼望浙江风起】张南史 
<br>
<br>南楼渚风起，树杪见沧波。稍觉征帆上，萧萧暮雨多。 
<br>沙洲殊未极，云水更相和。欲问任公子，垂纶意若何。
<br>
<br>
<br>&nbsp;&nbsp; 卷296_2 【奉酬李舍人秋日寓直见寄】张南史 
<br>
<br>秋日金华直，遥知玉佩清。九重门更肃，五色诏初成。 
<br>槐落宫中影，鸿高苑外声。翻从魏阙下，江海寄幽情。
<br>
<br>
<br>
<br>&nbsp;&nbsp; 卷296_3 【同韩侍郎秋朝使院】张南史 
<br>
<br>重门启曙关，一叶报秋还。露井桐柯湿，风庭鹤翅闲。 
<br>忘情簪白笔，假梦入青山。惆怅只应此，难裁语默间。
<br>
<br>
<br>
<br>&nbsp;&nbsp; 卷296_4 【送朱大游塞（一作送朱大北游）】张南史 
<br>
<br>岁暮一为别，江湖聊自宽。且无人事处，谁谓客行难。 
<br>郢曲怜公子，吴州忆伯鸾。苍苍远山际，松柏独宜寒。
<br>
<br>
<br>
<br>&nbsp;&nbsp; 卷296_5 【送郑录事赴太原】张南史 
<br>
<br>叹息不相见，红颜今白头。重为西候别，方起北风愁。 
<br>六月胡天冷，双城汾水流。卢谌即故吏，还复向并州。
<br>
<br>
<br>
<br>&nbsp;&nbsp; 卷296_6 【送余赞善使还赴薛尚书幕】张南史 
<br>
<br>音书不可论，河塞雪纷纷。雁足期苏武，狐裘见薛君。 
<br>城池通紫陌，鞍马入黄云。远棹漳渠水，平流几处分。
<br>
<br>
<br>
<br>&nbsp;&nbsp; 卷296_7 【送李侍御入茅山采药】张南史 
<br>
<br>苦县家风在，茅山道录传。聊听骢马使，却就紫阳仙。 
<br>江海生岐路，云霞入洞天。莫令千岁鹤，飞到草堂前。
<br>
<br>
<br>
<br>&nbsp;&nbsp; 卷296_8 【寄中书李舍人】张南史 
<br>
<br>昨宵凄断处，对月与临风。鹤病三江上，兰衰百草中。 
<br>题诗随谢客，饮酒寄黄翁。早岁心相待，还因贵贱同。
<br>
<br>
<br>
<br>&nbsp;&nbsp; 卷296_9 【和崔中丞中秋月】张南史 
<br>
<br>秋夜月偏明，西楼独有情。千家看露湿，万里觉天清。 
<br>映水金波动，衔山桂树生。不知飞鹊意，何用此时惊。
<br>
<br>
<br>
<br>&nbsp;&nbsp; 卷296_10 【西陵怀灵一上人兼寄朱放】张南史 
<br>
<br>淮海风涛起，江关忧思长。同悲鹊绕树，独坐雁随阳。 
<br>山晚云藏雪，汀寒月照霜。由来濯缨处，渔父爱沧浪。
<br>
<br>
<br>
<br>&nbsp;&nbsp; 卷296_11 【寄静虚上人云门】张南史 
<br>
<br>寒日白云里，法侣自提携。竹径通城下，松门隔水西。 
<br>方同沃洲去，不自武陵迷。仿佛心疑处，高峰是会稽。
<br>
<br>
<br>
<br>&nbsp;&nbsp; 卷296_12 【送司空十四北游宋州】张南史 
<br>
<br>九拒危城下，萧条送尔归。寒风吹画角，暮雪犯征衣。 
<br>道里犹成间，亲朋重与违。白云愁欲断，看入大梁飞。
<br>
<br>
<br>
<br>&nbsp;&nbsp; 卷296_13 【殷卿宅夜宴】张南史 
<br>
<br>日暗城乌宿，天寒枥马嘶。词人留上客，妓女出中闺。 
<br>积雪连灯照，回廊映竹迷。太常今夜宴，谁不醉如泥。
<br>
<br>
<br>
<br>&nbsp;&nbsp; 卷296_14 【宣城雪后还望郡中寄孟侍御(立春后开元观送强文学还京)】张南史 
<br>
<br>腊后年华变，关西驿骑遥。塞鸿连暮雪，江柳动寒条。 
<br>山水还鄣郡，图书入汉朝。高楼非别处，故使百忧销。
<br>
<br>
<br>
<br>&nbsp;&nbsp; 卷296_15 【独孤常州北亭】张南史 
<br>
<br>北洫敞高明，凭轩见野情。朝回五马迹，更胜百花名。 
<br>海树凝烟远，湖田见鹤清。云光侵素壁，水影荡闲楹。 
<br>俗赖褰帷谒，人欢倒屣迎。始能崇结构，独有谢宣城。
<br>
<br>
<br>
<br>&nbsp;&nbsp; 卷296_16 【早春书事奉寄中书李舍人】张南史 
<br>
<br>儒服山东士，衡门洛下居。风尘游上路，简册委空庐。 
<br>戎马生郊日，贤人避地初。窜身初浩荡，投迹岂踌躇。 
<br>翠羽怜穷鸟，琼枝顾散樗。还令亲道术，倒欲混樵渔。 
<br>敝缊袍多补，飞蓬鬓少梳。诵诗陪贾谊，酌酒伴应璩。 
<br>鹤膝兵家备，凫茨俭岁储。泊舟依野水，开径接园蔬。 
<br>暂阅新山泽，长怀故里闾。思贤乘朗月，览古到荒墟。 
<br>在竹惭充箭，为兰幸免锄。那堪闻相府，更遣诣公车。 
<br>蹇足终难进，颦眉竟未舒。事从因病止，生寄负恩馀。 
<br>不见神仙久，无由鄙吝祛。帝庭张礼乐，天阁绣簪裾。 
<br>日色浮青琐，香烟近玉除。神清王子敬，气逐马相如。 
<br>铜漏时常静，金门步转徐。唯看五字表，不记八行书。 
<br>宿昔投知己，周旋谢起予。只应高位隔，讵是故情疏。 
<br>为报周多士，须怜楚子虚。一身从弃置，四节苦居诸。 
<br>柳发三条陌，花飞六辅渠。灵盘浸沆瀣，龙首映储胥。 
<br>北海樽留客，西江水救鱼。长安同日远，不敢咏归欤。
<br>
<br>
<br>
<br>&nbsp;&nbsp; 卷296_17 【陆胜宅秋暮雨中探韵同作】张南史 
<br>
<br>同人永日自相将，深竹闲园偶辟疆。已被秋风教忆鲙， 
<br>更闻寒雨劝飞觞。归心莫问三江水，旅服徒沾九日霜。 
<br>醉里欲寻骑马路，萧条几处有垂杨。
<br>
<br>
<br>
<br>&nbsp;&nbsp; 卷296_18 【春日道中寄孟侍御】张南史 
<br>
<br>春来游子傍归路，时有白云遮独行。水流乱赴石潭响， 
<br>花开不知山树名。谁家鱼网求鲜食，几处人烟事火耕。 
<br>昨日已尝村酒熟，一杯思与孟嘉倾。
<br>
<br>
<br>
<br>&nbsp;&nbsp; 卷296_19 【江北春望赠皇甫补阙】张南史 
<br>
<br>闲园柳绿井桃红，野径荒墟左右通。清迥独连江水北， 
<br>芳菲更似洛城东。时看雨歇人归岫，每觉潮来树起风。 
<br>闻道金门堪避世，何须身与海鸥同。
<br>
<br>
<br>
<br>&nbsp;&nbsp; 卷296_20 【酬张二仓曹杨子闲居见寄兼呈韩郎中左补阙皇甫冉】张南史 
<br>
<br>孤云独鹤自悠悠，别后经年尚泊舟。渔父致词相借问， 
<br>仙郎能赋许依投。折芳远计三春草，乘兴闲看万里流。 
<br>莫怪杜门频乞假，不堪扶病拜龙楼。
<br>
<br>
<br>
<br>&nbsp;&nbsp; 卷296_21 【秋夜闻雁寄南十五兼呈空和尚（一作和空上人）】张南史 
<br>
<br>晚节闻君道趣深，结茅栽树近东林。禅师几度曾摩顶， 
<br>高士何年更发心。北渚三更闻过雁，西城万木动寒砧。 
<br>不见支公与玄度，相思拥膝坐长吟。
<br>
<br>
<br>
<br>&nbsp;&nbsp; 卷296_22 【雪】张南史 
<br>
<br>雪，雪。花片，玉屑。结阴风，凝暮节。高岭虚晶， 
<br>平原广洁。初从云外飘，还向空中噎。千门万户皆静， 
<br>兽炭皮裘自热。此时双舞洛阳人，谁悟郢中歌断绝。
<br>
<br>
<br>
<br>&nbsp;&nbsp; 卷296_23 【月】张南史 
<br>
<br>月，月。暂盈，还缺。上虚空，生溟渤。散彩无际， 
<br>移轮不歇。桂殿入西秦，菱歌映南越。正看云雾秋卷， 
<br>莫待关山晓没。天涯地角不可寻，清光永夜何超忽。
<br>
<br>
<br>
<br>&nbsp;&nbsp; 卷296_24 【泉】张南史 
<br>
<br>泉，泉。色净，苔鲜。石上激，云中悬。津流竹树， 
<br>脉乱山川。扣玉千声应，含风百道连。太液并归池上， 
<br>云阳旧出宫边。北陵井深凿不到，我欲添泪作潺湲。
<br>
<br>
<br>
<br>&nbsp;&nbsp; 卷296_25 【竹】张南史 
<br>
<br>竹，竹。披山，连谷。出东南，殊草木。叶细枝劲， 
<br>霜停露宿。成林处处云，抽笋年年玉。天风乍起争韵， 
<br>池水相涵更绿。却寻庾信小园中，闲对数竿心自足。
<br>
<br>
<br>
<br>&nbsp;&nbsp; 卷296_26 【花】张南史 
<br>
<br>花，花。深浅，芬葩。凝为雪，错为霞。莺和蝶到， 
<br>苑占宫遮。已迷金谷路，频驻玉人车。芳草欲陵芳树， 
<br>东家半落西家。愿得春风相伴去，一攀一折向天涯。
<br>
<br>
<br>
<br>&nbsp;&nbsp; 卷296_27 【草】张南史 
<br>
<br>草，草。折宜，看好。满地生，催人老。金殿玉砌， 
<br>荒城古道。青青千里遥，怅怅三春早。每逢南北离别， 
<br>乍逐东西倾倒。一身本是山中人，聊与王孙慰怀抱。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷297_1 【送人】王建 
<br>
<br>白日向西没，黄河复东流。人生足著地，宁免四方游。 
<br>我行无返顾，祝子勿回头。当须向前去，何用起离忧。 
<br>但恐无广路，平地作山丘。令我车与马，欲疾反停留。 
<br>蜀客多积货，边人易封侯。男儿恋家乡，欢乐为仇雠。 
<br>丁宁相劝勉，苦口幸无尤。对面无相成，不如豺虎俦。 
<br>彼远不寄书，此寒莫寄裘。与君俱绝迹，两念无因由。
<br>
<br>
<br>&nbsp;&nbsp; 卷297_2 【主人故亭】王建 
<br>
<br>主人昔专城，城南起高亭。贵与宾客游，工者夜不宁。 
<br>酒食宴圃人，栽接望早成。经年使家僮，远道求异英。 
<br>郡中暂闲暇，绕树引诸生。开泉浴山禽，为爱山中声。 
<br>世间事难保，一日各徂征。死生不相及，花落实方荣。 
<br>我来至此中，守吏非本名。重君昔为主，相与下马行。 
<br>旧岛日日摧，池水不复清。岂无后人赏，所贵手自营。 
<br>浇酒向所思，风起如有灵。此去不重来，重来伤我形。
<br>
<br>
<br>
<br>&nbsp;&nbsp; 卷297_3 【古从军】王建 
<br>
<br>汉家逐单于，日没处河曲。浮云道旁起，行子车下宿。 
<br>枪城围鼓角，毡帐依山谷。马上悬壶浆，刀头分颊肉。 
<br>来时高堂上，父母亲结束。回面不见家，风吹破衣服。 
<br>金疮在肢节，相与拔箭镞。闻道西凉州，家家妇女哭。
<br>
<br>
<br>
<br>&nbsp;&nbsp; 卷297_4 【邯郸主人】王建 
<br>
<br>远客无主人，夜投邯郸市。飞蛾绕残烛，半夜人醉起。 
<br>垆边酒家女，遗我缃绮被。合成双凤花，宛转不相离。 
<br>纵令颜色改，勿遣合欢异。一念始为难，万金谁足贵。 
<br>门前长安道，去者如流水。晨风群鸟翔，裴回别离此。
<br>
<br>
<br>
<br>&nbsp;&nbsp; 卷297_5 【泛水曲】王建 
<br>
<br>载酒入烟浦，方舟泛绿波。子酌我复饮，子饮我还歌。 
<br>莲深微路通，峰曲幽气多。阅芳无留瞬，弄桂不停柯。 
<br>水上秋日鲜，西山碧峨峨。兹欢良可贵，谁复更来过。
<br>
<br>
<br>
<br>&nbsp;&nbsp; 卷297_6 【江南杂体二首】王建 
<br>
<br>江上风翛翛，竹间湘水流。日夜桂花落，行人去悠悠。 
<br>复见离别处，虫声阴雨秋。
<br>
<br>处处江草绿，行人发潇湘。潇湘回雁多，日夜思故乡。 
<br>春梦不知数，空山兰蕙芳。
<br>
<br>
<br>
<br>&nbsp;&nbsp; 卷297_7 【远征归】王建 
<br>
<br>万里发辽阳，处处问家乡。回车不淹辙，雨雪满衣裳。 
<br>行见日月疾，坐思道路长。但令不征戍，暗镜生重光。
<br>
<br>
<br>
<br>&nbsp;&nbsp; 卷297_8 【思远人】王建 
<br>
<br>妾思常悬悬，君行复绵绵。征途向何处，碧海与青天。 
<br>岁久自有念，谁令长在边。少年若不归，兰室如黄泉。
<br>
<br>
<br>
<br>&nbsp;&nbsp; 卷297_9 【伤近者不见】王建 
<br>
<br>离人隔中庭，幸不为远征。雕梁下有壁，闻语亦闻行。 
<br>天涯尚寄信，此处不传情。君能并照水，形影自分明。
<br>
<br>
<br>
<br>&nbsp;&nbsp; 卷297_10 【元日早朝】王建 
<br>
<br>大国礼乐备，万邦朝元正。东方色未动，冠剑门已盈。 
<br>帝居在蓬莱，肃肃钟漏清。将军领羽林，持戟巡宫城。 
<br>翠华皆宿陈，雪仗罗天兵。庭燎远煌煌，旗上日月明。 
<br>圣人龙火衣，寝殿开璇扃。龙楼横紫烟，宫女天中行。 
<br>六蕃倍位次，衣服各异形。举头看玉牌，不识宫殿名。 
<br>左右雉扇开，蹈舞分满庭。朝服带金玉，珊珊相触声。 
<br>泰阶备雅乐，九奏鸾凤鸣。裴回庆云中，竽磬寒铮铮。 
<br>三公再献寿，上帝锡永贞。天明告四方，群后保太平。
<br>
<br>
<br>
<br>&nbsp;&nbsp; 卷297_11 【闻故人自征戍回】王建 
<br>
<br>昔闻著征戍，三年一还乡。今来不换兵，须死在战场。 
<br>念子无气力，徒学事戎行。少年得生还，有同堕穹苍。 
<br>自去报尔家，再行上高堂。尔弟修废枥，尔母缝新裳。 
<br>恍恍恐不真，犹未苦承望。每日空出城，畏渴携壶浆。 
<br>安得缩地经，忽使在我傍。亦知远行劳，人悴马玄黄。 
<br>慎莫多停留，苦我居者肠。
<br>
<br>
<br>
<br>&nbsp;&nbsp; 卷297_12 【七泉寺上方】王建 
<br>
<br>长年好名山，本性今得从。回看尘迹遥，稍见麋鹿踪。 
<br>老僧云中居，石门青重重。阴泉养成龟，古壁飞却龙。 
<br>扫石礼新经，悬幡上高峰。日夕猿鸟合，觅食听山钟。 
<br>将火寻远泉，煮茶傍寒松。晚随收药人，便宿南涧中。 
<br>晨起冲露行，湿花枝茸茸。归依向禅师，愿作香火翁。
<br>
<br>
<br>
<br>&nbsp;&nbsp; 卷297_13 【从元太守夏宴西楼】王建 
<br>
<br>六月晨亦热，卑居多烦昏。五马游西城，几杖随朱轮。 
<br>西楼临方塘，嘉木当华轩。凫鹥满中流，有酒复盈尊。 
<br>山东地无山，平视大海垠。高风凉气来，灏景沈清源。 
<br>青衿俨坐傍，礼容益敦敦。愿为颜氏徒，歌咏夫子门。
<br>
<br>
<br>
<br>&nbsp;&nbsp; 卷297_14 【酬柏侍御闻与韦处士同游灵台寺见寄】王建 
<br>
<br>西域传中说，灵台属雍州。有泉皆圣迹，有石皆佛头。 
<br>所出薝卜香，外国俗来求。毒蛇护其下，樵者不可偷。 
<br>古碑在云巅，备载置寺由。魏家移下来，后人始增修。 
<br>近与韦处士，爱此山之幽。各自具所须，竹笼盛茶瓯。 
<br>牵马过危栈，襞衣涉奔流。草开平路尽，林下大石稠。 
<br>过郭转经峰，忽见东西楼。瀑布当寺门，迸落衣裳秋。 
<br>石苔铺紫花，溪叶裁碧油。松根载殿高，飘飖仙山浮。 
<br>县中贤大夫，一月前此游。赛神贺得雨，岂暇多停留。 
<br>二十韵新诗，远寄寻山俦。清泠玉涧泣，冷切石磬愁。 
<br>君名高难闲，余身愚终休。相将长无因，从今生离忧。
<br>
<br>
<br>
<br>&nbsp;&nbsp; 卷297_15 【荆南赠别李肇著作转韵诗】王建 
<br>
<br>辉天复耀地，再为歌咏始。素传学道徒，清门有君子。 
<br>文涧泻潺潺，德峰来垒垒。两京二十年，投食公卿间。 
<br>封章既不下，故旧多惭颜。卖马市耕牛，却归湘浦山。 
<br>麦收蚕上簇，衣食应丰足。碧涧伴僧禅，秋山对雨宿。 
<br>且欢身体适，幸免缨组束。上宰镇荆州，敬重同岁游。 
<br>欢逢通世友，简授画戎筹。迟迟就公食，怆怆别野裘。 
<br>主人开宴席，礼数无形迹。醉笑或颠吟，发谈皆损益。 
<br>临甃理芳鲜，升堂引宾客。早岁慕嘉名，远思今始平。 
<br>孔门忝同辙，潘馆幸诸甥。自知再婚娶，岂望为亲情。 
<br>欣欣还切切，又二千里别。楚笔防寄书，蜀茶忧远热。 
<br>关山足重叠，会合何时节。莫叹各从军，且愁岐路分。 
<br>美人停玉指，离瑟不中闻。争向巴山夜，猿声满碧云。
<br>
<br>
<br>
<br>&nbsp;&nbsp; 卷297_16 【早发金堤驿】王建 
<br>
<br>虫声四野合，月色满城白。家家闭户眠，行人发孤驿。 
<br>离家尚苦热，衣服唯轻绤。时节忽复迁，秋风彻经脉。 
<br>人睡落堑辙，马惊入芦荻。慰远时问程，惊昏忽摇策。 
<br>从军岂云乐，忧患常萦积。唯愿在贫家，团圆过朝夕。
<br>
<br>
<br>
<br>&nbsp;&nbsp; 卷297_17 【和裴相公道中赠别张相公】王建 
<br>
<br>云间双凤鸣，一去一归城。鞍马朝天色，封章恋阙情。 
<br>日临宫树高，烟盖沙草平。会当戎事息，联影绕池行。
<br>
<br>
<br>
<br>&nbsp;&nbsp; 卷297_18 【和钱舍人水植诗】王建 
<br>
<br>盆里盛野泉，晚鲜幽更好。初活草根浮，重生荷叶小。 
<br>多时水马出，尽日蜻蜓绕。朝早独来看，冷星沈碧晓。
<br>
<br>
<br>
<br>&nbsp;&nbsp; 卷297_19 【题寿安南馆】王建 
<br>
<br>明蒙竹间亭，天暖幽桂碧。云生四面山，水接当阶石。 
<br>湿树浴鸟痕，破苔卧鹿迹。不缘尘驾触，堪作商皓宅。
<br>
<br>
<br>
<br>&nbsp;&nbsp; 卷297_20 【送张籍归江东】王建 
<br>
<br>清泉浣尘缁，灵药释昏狂。君诗发大雅，正气回我肠。 
<br>复令五彩姿，洁白归天常。昔岁同讲道，青襟在师傍。 
<br>出处两相因，如彼衣与裳。行行成此归，离我适咸阳。 
<br>失意未还家，马蹄尽四方。访余咏新文，不倦道路长。 
<br>僮仆怀昔念，亦如还故乡。相亲惜昼夜，寝息不异床。 
<br>犹将在远道，忽忽起思量。黄金未为罍，无以挹酒浆。 
<br>所念俱贫贱，安得相发扬。回车远归省，旧宅江南厢。 
<br>归乡非得意，但贵情义彰。五月天气热，波涛毒于汤。 
<br>慎勿多饮酒，药膳愿自强。
<br>
<br>
<br>
<br>&nbsp;&nbsp; 卷297_21 【励学】王建 
<br>
<br>买地不肥实，其繁系耕凿。良田少锄理，兰焦香亦薄。 
<br>勿以听者迷，故使宫徵错。谁言三岁童，还能分善恶。 
<br>孜孜日求益，犹恐业未博。况我性顽蒙，复不勤修学。 
<br>有如朝暮食，暂亏忧陨获。若使无六经，贤愚何所托。
<br>
<br>
<br>
<br>&nbsp;&nbsp; 卷297_22 【山中寄及第故人】王建 
<br>
<br>长长南山松，短短北涧杨。俱承日月照，幸免斤斧伤。 
<br>去年与子别，诚言暂还乡。如何弃我去，天路忽腾骧。 
<br>谁谓有双目，识貌不识肠。岂知心内乖，著我薜萝裳。 
<br>寻君向前事，不叹今异翔。往往空室中，寤寐说珪璋。 
<br>十年居此溪，松桂日苍苍。自从无佳人，山中不辉光。 
<br>尽弃所留药，亦焚旧草堂。还君誓已书，归我学仙方。 
<br>既为参与辰，各愿不相望。始终名利途，慎勿罹咎殃。
<br>
<br>
<br>
<br>&nbsp;&nbsp; 卷297_23 【求友】王建 
<br>
<br>鉴形须明镜，疗疾须良医。若无傍人见，形疾安自知。 
<br>世路薄言行，学成弃其师。每怀一饭恩，不重劝勉词。 
<br>斅学既不诚，朋友道日亏。遂作名利交，四海争奔驰。 
<br>常慕正直人，生死不相离。苟能成我身，甘与僮仆随。 
<br>我言彼当信，彼道我无疑。针药及病源，以石投深池。 
<br>终朝举善道，敬爱当行之。纵令误所见，亦贵本相规。 
<br>不求立名声，所贵去瑕玼。各愿贻子孙，永为后世资。
<br>
<br>
<br>
<br>&nbsp;&nbsp; 卷297_24 【寄李益少监兼送张实游幽州】王建 
<br>
<br>大雅废已久，人伦失其常。天若不生君，谁复为文纲。 
<br>迷者得道路，溺者遇舟航。国风人已变，山泽增辉光。 
<br>星辰有其位，岂合离帝傍。贤人既遐征，凤鸟安来翔。 
<br>少小慕高名，所念隔山冈。集卷新纸封，每读常焚香。 
<br>古来难自达，取鉴在贤良。未为知音故，徒恨名不彰。 
<br>谅无金石坚，性命岂能长。常恐一世中，不上君子堂。 
<br>伟哉清河子，少年志坚强。箧中有素文，千里求发扬。 
<br>自顾音韵乖，无因合宫商。幸君达精诚，为我求回章。
<br>
<br>
<br>
<br>&nbsp;&nbsp; 卷297_25 【寄崔列中丞】王建 
<br>
<br>火山无冷地，浊流无清源。人生在艰世，何处避谗言。 
<br>诸侯镇九州，天子开四门。尚有忠义士，不得申其冤。 
<br>嘉木移远植，为我当行轩。君子居要途，易失主人恩。 
<br>我爱古人道，师君直且温。贪泉誓不饮，邪路誓不奔。 
<br>如何非冈坂，故使车轮翻。妓妾随他人，家事幸获存。 
<br>当时门前客，默默空冤烦。从今遇明代，善恶亦须论。 
<br>莫以曾见疑，直道遂不敦。
<br>
<br>
<br>
<br>&nbsp;&nbsp; 卷297_26 【喻时】王建 
<br>
<br>去者如弊帷，来者如新衣。鲜华非久长，色落还弃遗。 
<br>讵知行者夭，岂悟壮者衰。区区未死间，回面相是非。 
<br>好闻苦不乐，好视忽生疵。乃明万物情，皆逐人心移。 
<br>古今尽如此，达士将何为。
<br>
<br>
<br>
<br>&nbsp;&nbsp; 卷297_27 【赠王侍御】王建 
<br>
<br>愚者昧邪正，贵将平道行。君子抱仁义，不惧天地倾。 
<br>三受主人辟，方出咸阳城。迟疑匪自崇，将显求贤名。 
<br>自来掌军书，无不尽臣诚。何必操白刃，始致海内平。 
<br>恭事四海人，甚于敬公卿。有恶如己辱，闻善如己荣。 
<br>或人居饥寒，进退陈中情。彻晏听苦辛，坐卧身不宁。 
<br>以心应所求，尽家犹为轻。衣食有亲疏，但恐逾礼经。 
<br>我今愿求益，讵敢为友生。幸君扬素风，永作来者程。
<br>
<br>
<br>
<br>&nbsp;&nbsp; 卷297_28 【宋氏五女（若芬五女：若华、若昭、若伦、若宪、若茵）】王建 
<br>
<br>五女誓终养，贞孝内自持。兔丝自萦纡，不上青松枝。 
<br>晨昏在亲傍，闲则读书诗。自得圣人心，不因儒者知。 
<br>少年绝音华，贵绝父母词。素钗垂两髦，短窄古时衣。 
<br>行成闻四方，征诏环珮随。同时入皇宫，联影步玉墀。 
<br>乡中尚其风，重为修茅茨。圣朝有良史，将此为女师。
<br>
<br>
<br>
<br>&nbsp;&nbsp; 卷297_29 【送于丹移家洺州】王建 
<br>
<br>忆昔门馆前，君当童子年。今来见成长，俱过远所传。 
<br>诗礼不外学，兄弟相攻研。如彼贩海翁，岂种溪中田。 
<br>四方尚尔文，独我敬尔贤。但爱金玉声，不贵金玉坚。 
<br>孤遗一室中，寝食不相捐。饱如肠胃同，疾苦肤体连。 
<br>耕者求沃土，沤者求深源。彼邦君子居，一日可徂迁。 
<br>念此居处近，各为衣食牵。从今不见面，犹胜异山川。 
<br>既乖欢会期，郁郁两难宣。素琴苦无徽，安得宫商全。 
<br>他皆缓别日，我愿促行轩。送人莫长歌，长歌离恨延。 
<br>羸马不知去，过门常盘旋。会当为尔邻，有地容一泉。
<br>
<br>
<br>
<br>&nbsp;&nbsp; 卷297_30 【留别舍弟】王建 
<br>
<br>孤贱相长育，未曾为远游。谁不重欢爱，晨昏阙珍羞。 
<br>出门念衣单，草木当穷秋。非疾有忧叹，实为人子尤。 
<br>世情本难合，对面隔山丘。况复干戈地，懦夫何所投。 
<br>与尔俱长成，尚为沟壑忧。岂非轻岁月，少小不勤修。 
<br>从今解思量，勉力谋善猷。但得成尔身，衣食宁我求。 
<br>固合受此训，堕慢为身羞。岁暮当归来，慎莫怀远游。
<br>
<br>
<br>
<br>&nbsp;&nbsp; 卷297_31 【坏屋】王建 
<br>
<br>官家有坏屋，居者愿离得。苟或幸其迁，回循任倾侧。 
<br>若当君子住，一日还修饰。必使换榱楹，先须木端直。 
<br>永令雀与鼠，无处求栖息。坚固传后人，从今勉劳力。 
<br>以兹喻臣下，亦可成邦国。虽曰愚者词，将来幸无惑。
<br>
<br>
<br>
<br>&nbsp;&nbsp; 卷297_32 【送薛蔓应举】王建 
<br>
<br>四海重贡献，珠赆称至珍。圣朝开礼闱，所贵集嘉宾。 
<br>若生在世间，此路出常伦。一士登甲科，九族光彩新。 
<br>憧憧车马徒，争路长安尘。万目视高天，升者得苦辛。 
<br>况子当少年，丈人在咸秦。出门见宫阙，献赋侍朱轮。 
<br>有贤大国丰，无子一家贫。男儿富邦家，岂为荣其身。 
<br>煌煌文明代，俱幸生此辰。自顾非国风，难以合圣人。 
<br>子去东堂上，我归南涧滨。愿君勤作书，与我山中邻。
<br>
<br>
<br>
<br>&nbsp;&nbsp; 卷297_33 【将归故山留别杜侍御】王建 
<br>
<br>有川不得涉，有路不得行。沈沈百忧中，一日如一生。 
<br>错来干诸侯，石田废春耕。虎戟卫重门，何因达中诚。 
<br>日月俱照辉，山川异阴晴。如何百里间，开目不见明。 
<br>我今归故山，誓与草木并。愿君去丘坂，长使道路平。
<br>
<br>
<br>
<br>&nbsp;&nbsp; 卷297_34 【送韦处士老舅】王建 
<br>
<br>忆昨痴小年，不知有经籍。常随童子游，多向外家剧。 
<br>偷花入邻里，弄笔书墙壁。照水学梳头，应门未穿帻。 
<br>人前赏文性，梨果蒙不惜。赋字咏新泉，探题得幽石。 
<br>自从出关辅，三十年作客。风雨一飘飖，亲情多阻隔。 
<br>如何二千里，尘土驱蹇瘠。良久陈苦辛，从头叹衰白。 
<br>既来今又去，暂笑还成戚。落日动征车，春风卷离席。 
<br>云台观西路，华岳祠前柏。会得过帝乡，重寻旧行迹。
<br>
<br>
<br>
<br>&nbsp;&nbsp; 卷297_35 【送同学故人】王建 
<br>
<br>各为四方人，此地同事师。业成有先后，不得长相随。 
<br>出林多道路，缘冈复绕陂。念君辛苦行，令我形体疲。 
<br>黄叶堕车前，四散当此时。亭上夜萧索，山风水离离。
<br>
<br>
<br>
<br>&nbsp;&nbsp; 卷297_36 【幽州送申稷评事归平卢】王建 
<br>
<br>行子绕天北，山高塞复深。升堂展客礼，临水濯缨襟。 
<br>驱驰戎地马，聚散林间禽。一杯泻东流，各愿无异心。 
<br>蓟亭虽苦寒，春夕勿重衾。从军任白头，莫卖故山岑。
<br>
<br>
<br>
<br>&nbsp;&nbsp; 卷297_37 【温门山】王建 
<br>
<br>早入温门山，群峰乱如戟。崩崖欲相触，呀豁断行迹。 
<br>脱屐寻浅流，定足畏欹石。路尽十里溪，地多千岁柏。 
<br>洞门昼阴黑，深处惟石壁。似见丹砂光，亦闻钟乳滴。 
<br>灵池出山底，沸水冲地脉。暖气成湿烟，濛濛窗中白。 
<br>随僧入古寺，便是云外客。月出天气凉，夜钟山寂寂。
<br>
<br>
<br>
<br>&nbsp;&nbsp; 卷297_38 【代故人新姬侍疾】王建 
<br>
<br>双毂不回辙，子疾已在旁。侍坐长摇扇，迎医渐下床。 
<br>新施箱中幔，未洗来时妆。奉君缠绵意，幸愿莫相忘。
<br>
<br>
<br>
<br>&nbsp;&nbsp; 卷297_39 【采桑】王建 
<br>
<br>鸟鸣桑叶间，绿条复柔柔。攀看去手近，放下长长钩。 
<br>黄花盖野田，白马少年游。所念岂回顾，良人在高楼。
<br>
<br>
<br>
<br>&nbsp;&nbsp; 卷297_40 【晓思】王建 
<br>
<br>晓气生绿水，春条露霏霏。林间栖鸟散，远念征人起。 
<br>幽花宿含彩，早蝶寒弄翅。君行非晨风，讵能从门至。
<br>
<br>
<br>
<br>&nbsp;&nbsp; 卷297_41 【早起】王建 
<br>
<br>回灯正衣裳，出户星未稀。堂前候姑起，环珮生晨辉。 
<br>暗池光幂zx，密树花葳蕤。九城钟漏绝，遥听直郎归。&nbsp;&nbsp;
<br>
<br>&nbsp;&nbsp; 卷297_9 【酬张十八病中寄诗】王建 
<br>
<br>本性慵远行，绵绵病自生。见君绸缪思，慰我寂寞情。 
<br>风幌夜不掩，秋灯照雨明。彼愁此又忆，一夕两盈盈。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
