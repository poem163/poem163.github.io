<HTML>
<HEAD>
<TITLE>全唐诗 卷803-805 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷803-805</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷803-805</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6239"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷803-805')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷803-805]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷803_1 【酬人雨后玩竹】薛涛 
<br>
<br>南天春雨时，那鉴雪霜姿。众类亦云茂，虚心能自持。 
<br>多留晋贤醉，早伴舜妃悲。晚岁君能赏，苍苍劲节奇。
<br>
<br>
<br>&nbsp;&nbsp; 卷803_2 【春望词四首】薛涛 
<br>
<br>花开不同赏，花落不同悲。欲问相思处，花开花落时。
<br>
<br>揽草结同心，将以遗知音。春愁正断绝，春鸟复哀吟。
<br>
<br>风花日将老，佳期犹渺渺。不结同心人，空结同心草。
<br>
<br>那堪花满枝，翻作两相思。玉箸垂朝镜，春风知不知。
<br>
<br>
<br>
<br>&nbsp;&nbsp; 卷803_3 【宣上人见示与诸公唱和】薛涛 
<br>
<br>许厕高斋唱，涓泉定不如。可怜谯记室，流水满禅居。
<br>
<br>
<br>
<br>&nbsp;&nbsp; 卷803_4 【风】薛涛 
<br>
<br>猎蕙微风远，飘弦唳一声。林梢鸣淅沥，松径夜凄清。
<br>
<br>
<br>
<br>&nbsp;&nbsp; 卷803_5 【月】薛涛 
<br>
<br>魄依钩样小，扇逐汉机团。细影将圆质，人间几处看。
<br>
<br>
<br>
<br>&nbsp;&nbsp; 卷803_6 【蝉】薛涛 
<br>
<br>露涤清音远，风吹数叶齐。声声似相接，各在一枝栖。
<br>
<br>
<br>
<br>&nbsp;&nbsp; 卷803_7 【池上双鸟】薛涛 
<br>
<br>双栖绿池上，朝暮共飞还。更忆将雏日，同心莲叶间。
<br>
<br>
<br>
<br>&nbsp;&nbsp; 卷803_8 【鸳鸯草】薛涛 
<br>
<br>绿英满香砌，两两鸳鸯小。但娱春日长，不管秋风早。
<br>
<br>
<br>
<br>&nbsp;&nbsp; 卷803_9 【罚赴边有怀上韦令公二首（一作陈情上韦令公）】薛涛 
<br>
<br>闻道边城苦，今来到始知。羞将门下曲，唱与陇头儿。
<br>
<br>黠虏犹违命，烽烟直北愁。却教严谴妾，不敢向松州。
<br>
<br>
<br>
<br>&nbsp;&nbsp; 卷803_10 【咏八十一颗】薛涛 
<br>
<br>色比丹霞朝日，形如合浦筼筜。 
<br>开时九九如数，见处双双颉颃。
<br>
<br>
<br>
<br>&nbsp;&nbsp; 卷803_11 【谒巫山庙】薛涛 
<br>
<br>乱猿啼处访高唐，路入烟霞草木香。山色未能忘宋玉， 
<br>水声犹是哭襄王。朝朝夜夜阳台下，为雨为云楚国亡。 
<br>惆怅庙前多少柳，春来空斗画眉长。
<br>
<br>
<br>
<br>&nbsp;&nbsp; 卷803_12 【牡丹】薛涛 
<br>
<br>去春零落暮春时，泪湿红笺怨别离。常恐便同巫峡散， 
<br>因何重有武陵期。传情每向馨香得，不语还应彼此知。 
<br>只欲栏边安枕席，夜深闲共说相思。
<br>
<br>
<br>
<br>&nbsp;&nbsp; 卷803_13 【贼平后上高相公】薛涛 
<br>
<br>惊看天地白荒荒，瞥见青山旧夕阳。
<br>始信大威能照映，由来日月借生光。
<br>
<br>
<br>
<br>&nbsp;&nbsp; 卷803_14 【送友人】薛涛 
<br>
<br>水国蒹葭夜有霜，月寒山色共苍苍。
<br>谁言千里自今夕，离梦杳如关塞长。
<br>
<br>
<br>
<br>&nbsp;&nbsp; 卷803_15 【听僧吹芦管】薛涛 
<br>
<br>晓蝉呜咽暮莺愁，言语殷勤十指头。
<br>罢阅梵书聊一弄，散随金磬泥清秋。
<br>
<br>
<br>
<br>&nbsp;&nbsp; 卷803_16 【酬郭简州寄柑子】薛涛 
<br>
<br>霜规不让黄金色，圆质仍含御史香。
<br>何处同声情最异，临川太守谢家郎。
<br>
<br>
<br>
<br>&nbsp;&nbsp; 卷803_17 【上川主武元衡相国二首】薛涛 
<br>
<br>落日重城夕雾收，玳筵雕俎荐诸侯。
<br>因令朗月当庭燎，不使珠帘下玉钩。
<br>
<br>东阁移尊绮席陈，貂簪龙节更宜春。
<br>军城画角三声歇，云幕初垂红烛新。
<br>
<br>
<br>
<br>&nbsp;&nbsp; 卷803_18 【忆荔枝】薛涛 
<br>
<br>传闻象郡隔南荒，绛实丰肌不可忘。
<br>近有青衣连楚水，素浆还得类琼浆。
<br>
<br>
<br>
<br>&nbsp;&nbsp; 卷803_19 【斛石山晓望寄吕侍御】薛涛 
<br>
<br>曦轮初转照仙扃，旋擘烟岚上窅冥。
<br>不得玄晖同指点，天涯苍翠漫青青。
<br>
<br>
<br>
<br>&nbsp;&nbsp; 卷803_20 【寄词】薛涛 
<br>
<br>菌阁芝楼杳霭中，霞开深见玉皇宫。
<br>紫阳天上神仙客，称在人间立世功。
<br>
<br>
<br>
<br>&nbsp;&nbsp; 卷803_21 【斛石山书事】薛涛 
<br>
<br>王家山水画图中，意思都卢粉墨容。
<br>今日忽登虚境望，步摇冠翠一千峰。
<br>
<br>
<br>
<br>&nbsp;&nbsp; 卷803_22 【送姚员外】薛涛 
<br>
<br>万条江柳早秋枝，袅地翻风色未衰。
<br>欲折尔来将赠别，莫教烟月两乡悲。
<br>
<br>
<br>
<br>&nbsp;&nbsp; 卷803_23 【酬祝十三秀才】薛涛 
<br>
<br>浩思蓝山玉彩寒，冰囊敲碎楚金盘。
<br>诗家利器驰声久，何用春闱榜下看。
<br>
<br>
<br>
<br>&nbsp;&nbsp; 卷803_24 【别李郎中】薛涛 
<br>
<br>花落梧桐凤别凰，想登秦岭更凄凉。
<br>安仁纵有诗将赋，一半音词杂悼亡。
<br>
<br>
<br>
<br>&nbsp;&nbsp; 卷803_25 【送扶炼师】薛涛 
<br>
<br>锦浦归舟巫峡云，绿波迢递雨纷纷。
<br>山阴妙术人传久，也说将鹅与右军。
<br>
<br>
<br>
<br>&nbsp;&nbsp; 卷803_26 【摩诃池赠萧中丞】薛涛 
<br>
<br>昔以多能佐碧油，今朝同泛旧仙舟。
<br>凄凉逝水颓波远，惟有碑泉咽不流。
<br>
<br>
<br>
<br>&nbsp;&nbsp; 卷803_27 【乡思（用前韵）】薛涛 
<br>
<br>峨嵋山下水如油，怜我心同不系舟。
<br>何日片帆离锦浦，棹声齐唱发中流。
<br>
<br>
<br>
<br>&nbsp;&nbsp; 卷803_28 【和李书记席上见赠】薛涛 
<br>
<br>翩翩射策东堂秀，岂复相逢豁寸心。
<br>借问风光为谁丽，万条丝柳翠烟深。
<br>
<br>
<br>
<br>&nbsp;&nbsp; 卷803_29 【棠梨花和李太尉】薛涛 
<br>
<br>吴均蕙圃移嘉木，正及东溪春雨时。
<br>日晚莺啼何所为，浅深红腻压繁枝。
<br>
<br>
<br>
<br>&nbsp;&nbsp; 卷803_30 【酬文使君】薛涛 
<br>
<br>延英晓拜汉恩新，五马腾骧九陌尘。
<br>今日谢庭飞白雪，巴歌不复旧阳春。
<br>
<br>
<br>
<br>&nbsp;&nbsp; 卷803_31 【酬吴随君】薛涛 
<br>
<br>支公别墅接花扃，买得前山总未经。
<br>入户剡溪云水满，高斋咫尺蹑青冥。
<br>
<br>
<br>
<br>&nbsp;&nbsp; 卷803_32 【酬李校书】薛涛 
<br>
<br>才游象外身虽远，学茂区中事易闻。
<br>自顾漳滨多病后，空瞻逸翮舞青云。
<br>
<br>
<br>
<br>&nbsp;&nbsp; 卷803_33 【赋凌云寺二首】薛涛 
<br>
<br>闻说凌云寺里苔，风高日近绝纤埃。
<br>横云点染芙蓉壁，似待诗人宝月来。
<br>
<br>闻说凌云寺里花，飞空绕磴逐江斜。
<br>有时锁得嫦娥镜，镂出瑶台五色霞。
<br>
<br>
<br>
<br>&nbsp;&nbsp; 卷803_34 【九日遇雨二首】薛涛 
<br>
<br>万里惊飙朔气深，江城萧索昼阴阴。
<br>谁怜不得登山去，可惜寒芳色似金。
<br>
<br>茱萸秋节佳期阻，金菊寒花满院香。
<br>神女欲来知有意，先令云雨暗池塘。
<br>
<br>
<br>
<br>&nbsp;&nbsp; 卷803_35 【酬雍秀才贻巴峡图】薛涛 
<br>
<br>千叠云峰万顷湖，白波分去绕荆吴。
<br>感君识我枕流意，重示瞿塘峡口图。
<br>
<br>
<br>
<br>&nbsp;&nbsp; 卷803_36 【上王尚书】薛涛 
<br>
<br>碧玉双幢白玉郎，初辞天帝下扶桑。
<br>手持云篆题新榜，十万人家春日长。
<br>
<br>
<br>
<br>&nbsp;&nbsp; 卷803_37 【和刘宾客玉蕣】薛涛 
<br>
<br>琼枝的皪露珊珊，欲折如披玉彩寒。
<br>闲拂朱房何所似，缘山偏映月轮残。
<br>
<br>
<br>
<br>&nbsp;&nbsp; 卷803_38 【江边】薛涛 
<br>
<br>西风忽报雁双双，人世心形两自降。
<br>不为鱼肠有真诀，谁能梦梦立清江。
<br>
<br>
<br>
<br>&nbsp;&nbsp; 卷803_39 【送卢员外】薛涛 
<br>
<br>玉垒山前风雪夜，锦官城外别离魂。
<br>信陵公子如相问，长向夷门感旧恩。
<br>
<br>
<br>
<br>&nbsp;&nbsp; 卷803_40 【题竹郎庙】薛涛 
<br>
<br>竹郎庙前多古木，夕阳沈沈山更绿。
<br>何处江村有笛声，声声尽是迎郎曲。
<br>
<br>
<br>
<br>&nbsp;&nbsp; 卷803_41 【赠苏十三中丞】薛涛 
<br>
<br>洛阳陌上埋轮气，欲逐秋空击隼飞。
<br>今日芝泥检征诏，别须台外振霜威。
<br>
<br>
<br>
<br>&nbsp;&nbsp; 卷803_42 【和郭员外题万里桥】薛涛 
<br>
<br>万里桥头独越吟，知凭文字写愁心。
<br>细侯风韵兼前事，不止为舟也作霖。
<br>
<br>
<br>
<br>&nbsp;&nbsp; 卷803_43 【送郑眉州】薛涛 
<br>
<br>雨暗眉山江水流，离人掩袂立高楼。
<br>双旌千骑骈东陌，独有罗敷望上头。
<br>
<br>
<br>
<br>&nbsp;&nbsp; 卷803_44 【江亭饯别（一作宴饯，一作江亭宴）】薛涛 
<br>
<br>绿沼红泥物象幽，范汪兼倅李并州。
<br>离亭急管四更后，不见公车心独愁。
<br>
<br>
<br>
<br>&nbsp;&nbsp; 卷803_45 【海棠溪】薛涛 
<br>
<br>春教风景驻仙霞，水面鱼身总带花。
<br>人世不思灵卉异，竞将红缬染轻沙。
<br>
<br>
<br>
<br>&nbsp;&nbsp; 卷803_46 【采莲舟】薛涛 
<br>
<br>风前一叶压荷蕖，解报新秋又得鱼。
<br>兔走乌驰人语静，满溪红袂棹歌初。
<br>
<br>
<br>
<br>&nbsp;&nbsp; 卷803_47 【菱荇沼】薛涛 
<br>
<br>水荇斜牵绿藻浮，柳丝和叶卧清流。
<br>何时得向溪头赏，旋摘菱花旋泛舟。
<br>
<br>
<br>
<br>&nbsp;&nbsp; 卷803_48 【金灯花】薛涛 
<br>
<br>阑边不见蘘蘘叶，砌下惟翻艳艳丛。
<br>细视欲将何物比，晓霞初叠赤城宫。
<br>
<br>
<br>
<br>&nbsp;&nbsp; 卷803_49 【春郊游眺寄孙处士二首】薛涛 
<br>
<br>低头久立向蔷薇，爱似零陵香惹衣。
<br>何事碧溪孙处士，百劳东去燕西飞。
<br>
<br>今朝纵目玩芳菲，夹缬笼裙绣地衣。
<br>满袖满头兼手把，教人识是看花归。
<br>
<br>
<br>
<br>&nbsp;&nbsp; 卷803_50 【酬杨供奉法师见招】薛涛 
<br>
<br>远水长流洁复清，雪窗高卧与云平。
<br>不嫌袁室无烟火，惟笑商山有姓名。
<br>
<br>
<br>
<br>&nbsp;&nbsp; 卷803_51 【试新服裁制初成三首】薛涛 
<br>
<br>紫阳宫里赐红绡，仙雾朦胧隔海遥。
<br>霜兔毳寒冰茧净，嫦娥笑指织星桥。
<br>
<br>九气分为九色霞，五灵仙驭五云车。
<br>春风因过东君舍，偷样人间染百花。
<br>
<br>长裾本是上清仪，曾逐群仙把玉芝。
<br>每到宫中歌舞会，折腰齐唱步虚词。
<br>
<br>
<br>
<br>&nbsp;&nbsp; 卷803_52 【寄张元夫】薛涛 
<br>
<br>前溪独立后溪行，鹭识朱衣自不惊。
<br>借问人间愁寂意，伯牙弦绝已无声。
<br>
<br>
<br>
<br>&nbsp;&nbsp; 卷803_53 【酬辛员外折花见遗】薛涛 
<br>
<br>青鸟东飞正落梅，衔花满口下瑶台。
<br>一枝为授殷勤意，把向风前旋旋开。
<br>
<br>
<br>
<br>&nbsp;&nbsp; 卷803_54 【赠远二首】薛涛 
<br>
<br>芙蓉新落蜀山秋，锦字开缄到是愁。
<br>闺阁不知戎马事，月高还上望夫楼。
<br>
<br>扰弱新蒲叶又齐，春深花落塞前溪。
<br>知君未转秦关骑，月照千门掩袖啼。
<br>
<br>
<br>
<br>&nbsp;&nbsp; 卷803_55 【秋泉】薛涛 
<br>
<br>冷色初澄一带烟，幽声遥泻十丝弦。
<br>长来枕上牵情思，不使愁人半夜眠。
<br>
<br>
<br>
<br>&nbsp;&nbsp; 卷803_56 【柳絮】薛涛 
<br>
<br>二月杨花轻复微，春风摇荡惹人衣。
<br>他家本是无情物，一任南飞又北飞。
<br>
<br>
<br>
<br>&nbsp;&nbsp; 卷803_57 【续嘉陵驿诗献武相国】薛涛 
<br>
<br>蜀门西更上青天，强为公歌蜀国弦。
<br>卓氏长卿称士女，锦江玉垒献山川。
<br>
<br>
<br>
<br>&nbsp;&nbsp; 卷803_58 【段相国游武担寺，病不能从题寄】薛涛 
<br>
<br>消瘦翻堪见令公，落花无那恨东风。
<br>侬心犹道青春在，羞看飞蓬石镜中。
<br>
<br>
<br>
<br>&nbsp;&nbsp; 卷803_59 【赠段校书】薛涛 
<br>
<br>公子翩翩说校书，玉弓金勒紫绡裾。
<br>玄成莫便骄名誉，文采风流定不如。
<br>
<br>
<br>
<br>&nbsp;&nbsp; 卷803_60 【十离诗·犬离主】薛涛 
<br>
<br>驯扰朱门四五年，毛香足净主人怜。
<br>无端咬著亲情客，不得红丝毯上眠。
<br>
<br>
<br>
<br>&nbsp;&nbsp; 卷803_61 【十离诗·笔离手】薛涛 
<br>
<br>越管宣毫始称情，红笺纸上撒花琼。
<br>都缘用久锋头尽，不得羲之手里擎。
<br>
<br>
<br>
<br>&nbsp;&nbsp; 卷803_62 【十离诗·马离厩】薛涛 
<br>
<br>雪耳红毛浅碧蹄，追风曾到日东西。
<br>为惊玉貌郎君坠，不得华轩更一嘶。
<br>
<br>
<br>
<br>&nbsp;&nbsp; 卷803_63 【十离诗·鹦鹉离笼】薛涛 
<br>
<br>陇西独自一孤身，飞去飞来上锦茵。
<br>都缘出语无方便，不得笼中再唤人。
<br>
<br>
<br>
<br>&nbsp;&nbsp; 卷803_64 【十离诗·燕离巢】薛涛 
<br>
<br>出入朱门未忍抛，主人常爱语交交。
<br>衔泥秽污珊瑚枕，不得梁间更垒巢。
<br>
<br>
<br>
<br>&nbsp;&nbsp; 卷803_65 【十离诗·珠离掌】薛涛 
<br>
<br>皎洁圆明内外通，清光似照水晶宫。
<br>只缘一点玷相秽，不得终宵在掌中。
<br>
<br>
<br>
<br>&nbsp;&nbsp; 卷803_66 【十离诗·鱼离池】薛涛 
<br>
<br>跳跃深池四五秋，常摇朱尾弄纶钩。
<br>无端摆断芙蓉朵，不得清波更一游。
<br>
<br>
<br>
<br>&nbsp;&nbsp; 卷803_67 【十离诗·鹰离鞲】薛涛 
<br>
<br>爪利如锋眼似铃，平原捉兔称高情。
<br>无端窜向青云外，不得君王臂上擎。
<br>
<br>
<br>
<br>&nbsp;&nbsp; 卷803_68 【十离诗·竹离亭】薛涛 
<br>
<br>蓊郁新栽四五行，常将劲节负秋霜。
<br>为缘春笋钻墙破，不得垂阴覆玉堂。
<br>
<br>
<br>
<br>&nbsp;&nbsp; 卷803_69 【十离诗·镜离台】薛涛 
<br>
<br>铸泻黄金镜始开，初生三五月裴回。
<br>为遭无限尘蒙蔽，不得华堂上玉台。
<br>
<br>
<br>
<br>&nbsp;&nbsp; 卷803_70 【酬杜舍人】薛涛 
<br>
<br>双鱼底事到侬家，扑手新诗片片霞。
<br>唱到白蘋洲畔曲，芙蓉空老蜀江花。
<br>
<br>
<br>
<br>&nbsp;&nbsp; 卷803_71 【筹边楼】薛涛 
<br>
<br>平临云鸟八窗秋，壮压西川四十州。
<br>诸将莫贪羌族马，最高层处见边头。
<br>
<br>
<br>
<br>&nbsp;&nbsp; 卷803_72 【赠韦校书】薛涛 
<br>
<br>芸香误比荆山玉，那似登科甲乙年。
<br>澹地鲜风将绮思，飘花散蕊媚青天。
<br>
<br>
<br>
<br>&nbsp;&nbsp; 卷803_73 【江月楼】薛涛 
<br>
<br>秋风仿佛吴江冷，鸥路参差夕阳影。垂虹纳纳卧谯门， 
<br>雉堞眈眈俯渔艇。阳安小儿拍手笑，使君幻出江南景。
<br>
<br>
<br>
<br>&nbsp;&nbsp; 卷803_74 【西岩】薛涛 
<br>
<br>凭阑却忆骑鲸客，把酒临风手自招。
<br>细雨声中停去马，夕阳影里乱鸣蜩。
<br>
<br>
<br>
<br>&nbsp;&nbsp; 卷803_75 【罚赴边上武相公二首】薛涛 
<br>
<br>萤在荒芜月在天，萤飞岂到月轮边。
<br>重光万里应相照，目断云霄信不传。
<br>
<br>按辔岭头寒复寒，微风细雨彻心肝。
<br>但得放儿归舍去，山水屏风永不看。
<br>
<br>
<br>
<br>&nbsp;&nbsp; 卷803_76 【寄旧诗与元微之】薛涛 
<br>
<br>诗篇调态人皆有，细腻风光我独知。月下咏花怜暗澹， 
<br>雨朝题柳为欹垂。长教碧玉藏深处，总向红笺写自随。 
<br>老大不能收拾得，与君开似教男儿。
<br>
<br>
<br>
<br>&nbsp;&nbsp; 卷803_77 【句】薛涛 
<br>
<br>枝迎南北鸟，叶送往来风。（涛八九岁知声律。一日， 
<br>其父郧指井梧曰：“庭除一古桐，耸干入云中。”涛应 
<br>声云云，父愀然久之。后果入乐籍。别本载田洙遇薛涛， 
<br>有落花联句、夜月联句、四时回文折齿曲，皆后人附会， 
<br>兹概不录）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷804_1 【赋得江边柳（一作临江树）】鱼玄机 
<br>
<br>翠色连荒岸，烟姿入远楼。影铺秋水面，花落钓人头。 
<br>根老藏鱼窟，枝低系客舟。萧萧风雨夜，惊梦复添愁。
<br>
<br>
<br>&nbsp;&nbsp; 卷804_2 【赠邻女（一作寄李亿员外）】鱼玄机 
<br>
<br>羞日遮罗袖，愁春懒起妆。易求无价宝，难得有心郎。 
<br>枕上潜垂泪，花间暗断肠。自能窥宋玉，何必恨王昌。
<br>
<br>
<br>
<br>&nbsp;&nbsp; 卷804_3 【寄国香】鱼玄机 
<br>
<br>旦夕醉吟身，相思又此春。雨中寄书使，窗下断肠人。 
<br>山卷珠帘看，愁随芳草新。别来清宴上，几度落梁尘。
<br>
<br>
<br>
<br>&nbsp;&nbsp; 卷804_4 【寄题炼师】鱼玄机 
<br>
<br>霞彩剪为衣，添香出绣帏。芙蓉花叶□，山水帔□稀。 
<br>驻履闻莺语，开笼放鹤飞。高堂春睡觉，暮雨正霏霏。
<br>
<br>
<br>
<br>&nbsp;&nbsp; 卷804_5 【寄刘尚书】鱼玄机 
<br>
<br>八座镇雄军，歌谣满路新。汾川三月雨，晋水百花春。 
<br>囹圄长空锁，干戈久覆尘。儒僧观子夜，羁客醉红茵。 
<br>笔砚行随手，诗书坐绕身。小材多顾盼，得作食鱼人。
<br>
<br>
<br>
<br>&nbsp;&nbsp; 卷804_6 【浣纱庙】鱼玄机 
<br>
<br>吴越相谋计策多，浣纱神女已相和。一双笑靥才回面， 
<br>十万精兵尽倒戈。范蠡功成身隐遁，伍胥谏死国消磨。 
<br>只今诸暨长江畔，空有青山号苎萝。
<br>
<br>
<br>
<br>&nbsp;&nbsp; 卷804_7 【卖残牡丹】鱼玄机 
<br>
<br>临风兴叹落花频，芳意潜消又一春。应为价高人不问， 
<br>却缘香甚蝶难亲。红英只称生宫里，翠叶那堪染路尘。 
<br>及至移根上林苑，王孙方恨买无因。
<br>
<br>
<br>
<br>&nbsp;&nbsp; 卷804_8 【酬李学士寄簟】鱼玄机 
<br>
<br>珍簟新铺翡翠楼，泓澄玉水记方流。
<br>唯应云扇情相似，同向银床恨早秋。
<br>
<br>
<br>
<br>&nbsp;&nbsp; 卷804_9 【情书（一作书情寄李子安）】鱼玄机 
<br>
<br>饮冰食檗志无功，晋水壶关在梦中。秦镜欲分愁堕鹊， 
<br>舜琴将弄怨飞鸿。井边桐叶鸣秋雨，窗下银灯暗晓风。 
<br>书信茫茫何处问，持竿尽日碧江空。
<br>
<br>
<br>
<br>&nbsp;&nbsp; 卷804_10 【闺怨】鱼玄机 
<br>
<br>蘼芜盈手泣斜晖，闻道邻家夫婿归。别日南鸿才北去， 
<br>今朝北雁又南飞。春来秋去相思在，秋去春来信息稀。 
<br>扃闭朱门人不到，砧声何事透罗帏。
<br>
<br>
<br>
<br>&nbsp;&nbsp; 卷804_11 【春情寄子安】鱼玄机 
<br>
<br>山路欹斜石磴危，不愁行苦苦相思。冰销远涧怜清韵， 
<br>雪远寒峰想玉姿。莫听凡歌春病酒，休招闲客夜贪棋。 
<br>如松匪石盟长在，比翼连襟会肯迟。虽恨独行冬尽日， 
<br>终期相见月圆时。别君何物堪持赠，泪落晴光一首诗。
<br>
<br>
<br>
<br>&nbsp;&nbsp; 卷804_12 【打球作】鱼玄机 
<br>
<br>坚圆净滑一星流，月杖争敲未拟休。无滞碍时从拨弄， 
<br>有遮栏处任钩留。不辞宛转长随手，却恐相将不到头。 
<br>毕竟入门应始了，愿君争取最前筹。
<br>
<br>
<br>
<br>&nbsp;&nbsp; 卷804_13 【暮春有感寄友人】鱼玄机 
<br>
<br>莺语惊残梦，轻妆改泪容。竹阴初月薄，江静晚烟浓。 
<br>湿觜衔泥燕，香须采蕊蜂。独怜无限思，吟罢亚枝松。
<br>
<br>
<br>
<br>&nbsp;&nbsp; 卷804_14 【冬夜寄温飞卿】鱼玄机 
<br>
<br>苦思搜诗灯下吟，不眠长夜怕寒衾。满庭木叶愁风起， 
<br>透幌纱窗惜月沈。疏散未闲终遂愿，盛衰空见本来心。 
<br>幽栖莫定梧桐处，暮雀啾啾空绕林。
<br>
<br>
<br>
<br>&nbsp;&nbsp; 卷804_15 【酬李郢夏日钓鱼回见示】鱼玄机 
<br>
<br>住处虽同巷，经年不一过。清词劝旧女，香桂折新柯。 
<br>道性欺冰雪，禅心笑绮罗。迹登霄汉上，无路接烟波。
<br>
<br>
<br>
<br>&nbsp;&nbsp; 卷804_16 【次韵西邻新居兼乞酒】鱼玄机 
<br>
<br>一首诗来百度吟，新情字字又声金。西看已有登垣意， 
<br>远望能无化石心。河汉期赊空极目，潇湘梦断罢调琴。 
<br>况逢寒节添乡思，叔夜佳醪莫独斟。
<br>
<br>
<br>
<br>&nbsp;&nbsp; 卷804_17 【和友人次韵】鱼玄机 
<br>
<br>何事能销旅馆愁，红笺开处见银钩。蓬山雨洒千峰小， 
<br>嶰谷风吹万叶秋。字字朝看轻碧玉，篇篇夜诵在衾裯。 
<br>欲将香匣收藏却，且惜时吟在手头。
<br>
<br>
<br>
<br>&nbsp;&nbsp; 卷804_18 【和新及第悼亡诗二首】鱼玄机 
<br>
<br>仙籍人间不久留，片时已过十经秋。鸳鸯帐下香犹暖， 
<br>鹦鹉笼中语未休。朝露缀花如脸恨，晚风欹柳似眉愁。 
<br>彩云一去无消息，潘岳多情欲白头。
<br>
<br>一枝月桂和烟秀，万树江桃带雨红。
<br>且醉尊前休怅望，古来悲乐与今同。
<br>
<br>
<br>
<br>&nbsp;&nbsp; 卷804_19 【游崇真观南楼，睹新及第题名处】鱼玄机 
<br>
<br>云峰满目放春晴，历历银钩指下生。
<br>自恨罗衣掩诗句，举头空羡榜中名。
<br>
<br>
<br>
<br>&nbsp;&nbsp; 卷804_20 【愁思】鱼玄机 
<br>
<br>落叶纷纷暮雨和，朱丝独抚自清歌。放情休恨无心友， 
<br>养性空抛苦海波。长者车音门外有，道家书卷枕前多。 
<br>布衣终作云霄客，绿水青山时一过。
<br>
<br>
<br>
<br>&nbsp;&nbsp; 卷804_21 【秋怨】鱼玄机 
<br>
<br>自叹多情是足愁，况当风月满庭秋。
<br>洞房偏与更声近，夜夜灯前欲白头。
<br>
<br>
<br>
<br>&nbsp;&nbsp; 卷804_22 【江行】鱼玄机 
<br>
<br>大江横抱武昌斜，鹦鹉洲前户万家。
<br>画舸春眠朝未足，梦为蝴蝶也寻花。
<br>
<br>烟花已入鸬鹚港，画舸犹沿鹦鹉洲。
<br>醉卧醒吟都不觉，今朝惊在汉江头。
<br>
<br>
<br>
<br>&nbsp;&nbsp; 卷804_23 【闻李端公垂钓回寄赠】鱼玄机 
<br>
<br>无限荷香染暑衣，阮郎何处弄船归。
<br>自惭不及鸳鸯侣，犹得双双近钓矶。
<br>
<br>
<br>
<br>&nbsp;&nbsp; 卷804_24 【题任处士创资福寺】鱼玄机 
<br>
<br>幽人创奇境，游客驻行程。粉壁空留字，莲宫未有名。 
<br>凿池泉自出，开径草重生。百尺金轮阁，当川豁眼明。
<br>
<br>
<br>
<br>&nbsp;&nbsp; 卷804_25 【题隐雾亭】鱼玄机 
<br>
<br>春花秋月入诗篇，白日清宵是散仙。
<br>空卷珠帘不曾下，长移一榻对山眠。
<br>
<br>
<br>
<br>&nbsp;&nbsp; 卷804_26 【重阳阻雨】鱼玄机 
<br>
<br>满庭黄菊篱边拆，两朵芙蓉镜里开。
<br>落帽台前风雨阻，不知何处醉金杯。
<br>
<br>
<br>
<br>&nbsp;&nbsp; 卷804_27 【早秋】鱼玄机 
<br>
<br>嫩菊含新彩，远山闲夕烟。凉风惊绿树，清韵入朱弦。 
<br>思妇机中锦，征人塞外天。雁飞鱼在水，书信若为传。
<br>
<br>
<br>
<br>&nbsp;&nbsp; 卷804_28 【感怀寄人】鱼玄机 
<br>
<br>恨寄朱弦上，含情意不任。早知云雨会，未起蕙兰心。 
<br>灼灼桃兼李，无妨国士寻。苍苍松与桂，仍羡世人钦。 
<br>月色苔阶净，歌声竹院深。门前红叶地，不扫待知音。
<br>
<br>
<br>
<br>&nbsp;&nbsp; 卷804_29 【期友人阻雨不至】鱼玄机 
<br>
<br>雁鱼空有信，鸡黍恨无期。闭户方笼月，褰帘已散丝。 
<br>近泉鸣砌畔，远浪涨江湄。乡思悲秋客，愁吟五字诗。
<br>
<br>
<br>
<br>&nbsp;&nbsp; 卷804_30 【访赵炼师不遇】鱼玄机 
<br>
<br>何处同仙侣，青衣独在家。暖炉留煮药，邻院为煎茶。 
<br>画壁灯光暗，幡竿日影斜。殷勤重回首，墙外数枝花。
<br>
<br>
<br>
<br>&nbsp;&nbsp; 卷804_31 【遣怀】鱼玄机 
<br>
<br>闲散身无事，风光独自游。断云江上月，解缆海中舟。 
<br>琴弄萧梁寺，诗吟庾亮楼。丛篁堪作伴，片石好为俦。 
<br>燕雀徒为贵，金银志不求。满杯春酒绿，对月夜窗幽。 
<br>绕砌澄清沼，抽簪映细流。卧床书册遍，半醉起梳头。
<br>
<br>
<br>
<br>&nbsp;&nbsp; 卷804_32 【寄飞卿】鱼玄机 
<br>
<br>阶砌乱蛩鸣，庭柯烟露清。月中邻乐响，楼上远山明。 
<br>珍簟凉风著，瑶琴寄恨生。嵇君懒书札，底物慰秋情。
<br>
<br>
<br>
<br>&nbsp;&nbsp; 卷804_33 【过鄂州】鱼玄机 
<br>
<br>柳拂兰桡花满枝，石城城下暮帆迟。折牌峰上三闾墓， 
<br>远火山头五马旗。白雪调高题旧寺，阳春歌在换新词。 
<br>莫愁魂逐清江去，空使行人万首诗。
<br>
<br>
<br>
<br>&nbsp;&nbsp; 卷804_34 【夏日山居】鱼玄机 
<br>
<br>移得仙居此地来，花丛自遍不曾栽。庭前亚树张衣桁， 
<br>坐上新泉泛酒杯。轩槛暗传深竹径，绮罗长拥乱书堆。 
<br>闲乘画舫吟明月，信任轻风吹却回。
<br>
<br>
<br>
<br>&nbsp;&nbsp; 卷804_35 【暮春即事】鱼玄机 
<br>
<br>深巷穷门少侣俦，阮郎唯有梦中留。香飘罗绮谁家席， 
<br>风送歌声何处楼。街近鼓鼙喧晓睡，庭闲鹊语乱春愁。 
<br>安能追逐人间事，万里身同不系舟。
<br>
<br>
<br>
<br>&nbsp;&nbsp; 卷804_36 【代人悼亡】鱼玄机 
<br>
<br>曾睹夭桃想玉姿，带风杨柳认蛾眉。珠归龙窟知谁见， 
<br>镜在鸾台话向谁。从此梦悲烟雨夜，不堪吟苦寂寥时。 
<br>西山日落东山月，恨想无因有了期。
<br>
<br>
<br>
<br>&nbsp;&nbsp; 卷804_37 【和人】鱼玄机 
<br>
<br>茫茫九陌无知己，暮去朝来典绣衣。宝匣镜昏蝉鬓乱， 
<br>博山炉暖麝烟微。多情公子春留句，少思文君昼掩扉。 
<br>莫惜羊车频列载，柳丝梅绽正芳菲。
<br>
<br>
<br>
<br>&nbsp;&nbsp; 卷804_38 【隔汉江寄子安】鱼玄机 
<br>
<br>江南江北愁望，相思相忆空吟。鸳鸯暖卧沙浦， 
<br>鸂鶒闲飞橘林。烟里歌声隐隐，渡头月色沈沈。 
<br>含情咫尺千里，况听家家远砧。
<br>
<br>
<br>
<br>&nbsp;&nbsp; 卷804_39 【寓言】鱼玄机 
<br>
<br>红桃处处春色，碧柳家家月明。楼上新妆待夜， 
<br>闺中独坐含情。芙蓉月下鱼戏，螮蝀天边雀声。 
<br>人世悲欢一梦，如何得作双成。
<br>
<br>
<br>
<br>&nbsp;&nbsp; 卷804_40 【江陵愁望寄子安】鱼玄机 
<br>
<br>枫叶千枝复万枝，江桥掩映暮帆迟。
<br>忆君心似西江水，日夜东流无歇时。
<br>
<br>
<br>
<br>&nbsp;&nbsp; 卷804_41 【寄子安】鱼玄机 
<br>
<br>醉别千卮不浣愁，离肠百结解无由。蕙兰销歇归春圃， 
<br>杨柳东西绊客舟。聚散已悲云不定，恩情须学水长流。 
<br>有花时节知难遇，未肯厌厌醉玉楼。
<br>
<br>
<br>
<br>&nbsp;&nbsp; 卷804_42 【送别】鱼玄机 
<br>
<br>秦楼几夜惬心期，不料仙郎有别离。
<br>睡觉莫言云去处，残灯一盏野蛾飞。
<br>
<br>
<br>
<br>&nbsp;&nbsp; 卷804_43 【迎李近仁员外】鱼玄机 
<br>
<br>今日喜时闻喜鹊，昨宵灯下拜灯花。
<br>焚香出户迎潘岳，不羡牵牛织女家。
<br>
<br>
<br>
<br>&nbsp;&nbsp; 卷804_44 【送别】鱼玄机 
<br>
<br>水柔逐器知难定，云出无心肯再归。
<br>惆怅春风楚江暮，鸳鸯一只失群飞。
<br>
<br>
<br>
<br>&nbsp;&nbsp; 卷804_45 【左名场自泽州至京，使人传语】鱼玄机 
<br>
<br>闲居作赋几年愁，王屋山前是旧游。诗咏东西千嶂乱， 
<br>马随南北一泉流。曾陪雨夜同欢席，别后花时独上楼。 
<br>忽喜扣门传语至，为怜邻巷小房幽。相如琴罢朱弦断， 
<br>双燕巢分白露秋。莫倦蓬门时一访，每春忙在曲江头。
<br>
<br>
<br>
<br>&nbsp;&nbsp; 卷804_46 【和人次韵】鱼玄机 
<br>
<br>喧喧朱紫杂人寰，独自清吟日色间。何事玉郎搜藻思， 
<br>忽将琼韵扣柴关。白花发咏惭称谢，僻巷深居谬学颜。 
<br>不用多情欲相见，松萝高处是前山。
<br>
<br>
<br>
<br>&nbsp;&nbsp; 卷804_47 【光、威、裒姊妹三人少孤而始妍乃有是作…因次其韵】鱼玄机 
<br>
<br>昔闻南国容华少，今日东邻姊妹三。妆阁相看鹦鹉赋， 
<br>碧窗应绣凤凰衫。红芳满院参差折，绿醑盈杯次第衔。 
<br>恐向瑶池曾作女，谪来尘世未为男。文姬有貌终堪比， 
<br>西子无言我更惭。一曲艳歌琴杳杳，四弦轻拨语喃喃。 
<br>当台竞斗青丝发，对月争夸白玉簪。小有洞中松露滴， 
<br>大罗天上柳烟含。但能为雨心长在，不怕吹箫事未谙。 
<br>阿母几嗔花下语，潘郎曾向梦中参。暂持清句魂犹断， 
<br>若睹红颜死亦甘。怅望佳人何处在，行云归北又归南。
<br>
<br>
<br>
<br>&nbsp;&nbsp; 卷804_48 【折杨柳】鱼玄机 
<br>
<br>朝朝送别泣花钿，折尽春风杨柳烟。
<br>愿得西山无树木，免教人作泪悬悬。
<br>
<br>
<br>
<br>&nbsp;&nbsp; 卷804_49 【句】鱼玄机 
<br>
<br>焚香登玉坛，端简礼金阙。
<br>
<br>明月照幽隙，清风开短襟。（《狱中作》）
<br>
<br>绮陌春望远，瑶徽春兴多。
<br>
<br>殷勤不得语，红泪一双流。
<br>
<br>云情自郁争同梦，仙貌长芳又胜花。（以上俱见《纪事》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷805_1 【湖上卧病喜陆鸿渐至】李冶 
<br>
<br>昔去繁霜月，今来苦雾时。相逢仍卧病，欲语泪先垂。 
<br>强劝陶家酒，还吟谢客诗。偶然成一醉，此外更何之。
<br>
<br>
<br>&nbsp;&nbsp; 卷805_2 【寄校书七兄（一作送韩校书）】李冶 
<br>
<br>无事乌程县，蹉跎岁月馀。不知芸阁吏，寂寞竟何如。 
<br>远水浮仙棹，寒星伴使车。因过大雷岸，莫忘八行书。
<br>
<br>
<br>
<br>&nbsp;&nbsp; 卷805_3 【寄朱放（一作昉）】李冶 
<br>
<br>望水试登山，山高湖又阔。相思无晓夕，相望经年月。 
<br>郁郁山木荣，绵绵野花发。别后无限情，相逢一时说。
<br>
<br>
<br>
<br>&nbsp;&nbsp; 卷805_4 【送韩揆之江西（一作送阎伯钧往江州）】李冶 
<br>
<br>相看指杨柳，别恨转依依。万里江西水，孤舟何处归。 
<br>湓城潮不到，夏口信应稀。唯有衡阳雁，年年来去飞。
<br>
<br>
<br>
<br>&nbsp;&nbsp; 卷805_5 【道意寄崔侍郎】李冶 
<br>
<br>莫漫恋浮名，应须薄宦情。百年齐旦暮，前事尽虚盈。 
<br>愁鬓行看白，童颜学未成。无过天竺国，依止古先生。
<br>
<br>
<br>
<br>&nbsp;&nbsp; 卷805_6 【从萧叔子听弹琴，赋得三峡流泉歌】李冶 
<br>
<br>妾家本住巫山云，巫山流泉常自闻。玉琴弹出转寥夐， 
<br>直是当时梦里听。三峡迢迢几千里，一时流入幽闺里。 
<br>巨石崩崖指下生，飞泉走浪弦中起。初疑愤怒含雷风， 
<br>又似呜咽流不通。回湍曲濑势将尽，时复滴沥平沙中。 
<br>忆昔阮公为此曲，能令仲容听不足。一弹既罢复一弹， 
<br>愿作流泉镇相续。
<br>
<br>
<br>
<br>&nbsp;&nbsp; 卷805_7 【相思怨】李冶 
<br>
<br>人道海水深，不抵相思半。海水尚有涯，相思渺无畔。 
<br>携琴上高楼，楼虚月华满。弹著相思曲，弦肠一时断。
<br>
<br>
<br>
<br>&nbsp;&nbsp; 卷805_8 【感兴】李冶 
<br>
<br>朝云暮雨镇相随，去雁来人有返期。玉枕只知长下泪， 
<br>银灯空照不眠时。仰看明月翻含意，俯眄流波欲寄词。 
<br>却忆初闻凤楼曲，教人寂寞复相思。
<br>
<br>
<br>
<br>&nbsp;&nbsp; 卷805_9 【恩命追入，留别广陵故人】李冶 
<br>
<br>无才多病分龙钟，不料虚名达九重。仰愧弹冠上华发， 
<br>多惭拂镜理衰容。驰心北阙随芳草，极目南山望旧峰。 
<br>桂树不能留野客，沙鸥出浦谩相逢。
<br>
<br>
<br>
<br>&nbsp;&nbsp; 卷805_10 【八至】李冶 
<br>
<br>至近至远东西，至深至浅清溪。 
<br>至高至明日月，至亲至疏夫妻。
<br>
<br>
<br>
<br>&nbsp;&nbsp; 卷805_11 【送阎二十六赴剡县】李冶 
<br>
<br>流水阊门外，孤舟日复西。离情遍芳草，无处不萋萋。 
<br>妾梦经吴苑，君行到剡溪。归来重相访，莫学阮郎迷。
<br>
<br>
<br>
<br>&nbsp;&nbsp; 卷805_12 【得阎伯钧书】李冶 
<br>
<br>情来对镜懒梳头，暮雨萧萧庭树秋。
<br>莫怪阑干垂玉箸，只缘惆怅对银钩。
<br>
<br>
<br>
<br>&nbsp;&nbsp; 卷805_13 【结素鱼贻友人】李冶 
<br>
<br>尺素如残雪，结为双鲤鱼。欲知心里事，看取腹中书。
<br>
<br>
<br>
<br>&nbsp;&nbsp; 卷805_14 【偶居】李冶 
<br>
<br>心远浮云知不还，心云并在有无间。
<br>狂风何事相摇荡，吹向南山复北山。
<br>
<br>
<br>
<br>&nbsp;&nbsp; 卷805_15 【明月夜留别】李冶 
<br>
<br>离人无语月无声，明月有光人有情。
<br>别后相思人似月，云间水上到层城。
<br>
<br>
<br>
<br>&nbsp;&nbsp; 卷805_16 【春闺怨】李冶 
<br>
<br>百尺井栏上，数株桃已红。念君辽海北，抛妾宋家东。
<br>
<br>
<br>
<br>&nbsp;&nbsp; 卷805_17 【句】李冶 
<br>
<br>经时未架却，心绪乱纵横。（季兰五六岁时，其父抱于庭， 
<br>令咏蔷薇云云。父恚曰：“必失行妇也。”后竟如其言）
<br>
<br>已看云鬟散，更念木枯荣。（《卧病》）
<br>
<br>鞞鼓喧行选，旌旗拂座隅。（《陷贼寄故人》）
<br>
<br>不睹河阳一县花，空见青山三两点。（《寄房明府》， 
<br>以上俱见《吟窗杂录》）
<br>
<br>
<br>
<br>&nbsp;&nbsp; 卷805_18 【寄洛中诸姊】元淳 
<br>
<br>旧国经年别，关河万里思。题诗凭雁翼，望月想蛾眉。 
<br>白发愁偏觉，归心梦独知。谁堪离乱处，掩泪向南枝。
<br>
<br>
<br>
<br>&nbsp;&nbsp; 卷805_19 【秦中春望】元淳 
<br>
<br>凤楼春望好，宫阙一重重。上苑雨中树，终南霁后峰。 
<br>落花行处遍，佳气晚来浓。喜见休明代，霓裳蹑道踪。
<br>
<br>
<br>
<br>&nbsp;&nbsp; 卷805_20 【句】元淳 
<br>
<br>弟兄俱已尽，松柏问何人。（《寄洛中姊妹》）
<br>
<br>闻道茂陵山水好，碧溪流水有桃源。（《寄杨女冠》）
<br>
<br>赤城峭壁无人到，丹灶芝田有鹤来。（霍师妹游天台）
<br>
<br>三千宫女露蛾眉，笑煮黄金日月迟。（《寓言》， 
<br>以上俱见《吟窗杂录》）
<br>
<br>
<br>
<br>&nbsp;&nbsp; 卷805_21 【舟夜一章】海印 
<br>
<br>水色连天色，风声益浪声。旅人归思苦，渔叟梦魂惊。 
<br>举棹云先到，移舟月逐行。旋吟诗句罢，犹见远山横。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
