<HTML>
<HEAD>
<TITLE>全唐诗 卷757-761 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷757-761</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷757-761</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6229"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷757-761')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷757-761]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷757_1 【送程德琳郎中学士（得远山）】徐锴 
<br>
<br>瓜步妖氛灭，昆冈草树青。终朝空望极，今日送君行。 
<br>报政秋云静，微吟晓月生。楼中长可见，特用灭离情。
<br>
<br>
<br>&nbsp;&nbsp; 卷757_2 【太傅相公以东观庭梅西垣旧植昔陪盛赏…伏愧斐然】徐锴 
<br>
<br>静对含章树，闲思共有时。香随荀令在，根异武昌移。 
<br>物性虽摇落，人心岂变衰。唱酬胜笛曲，来往韵朱丝。
<br>
<br>
<br>
<br>&nbsp;&nbsp; 卷757_3 【太傅相公与家兄梅花酬唱许缀末篇再赐新诗…伏惟采览】徐锴 
<br>
<br>重叹梅花落，非关塞笛悲。论文叨接萼，末曲愧吹篪。 
<br>枝逐清风动，香因白雪知。陶钧敷左悌，更赋邵公诗。
<br>
<br>
<br>
<br>&nbsp;&nbsp; 卷757_4 【同家兄哭乔侍郎】徐锴 
<br>
<br>诸公长者郑当时，事事无心性坦夷。但是登临皆有作， 
<br>未尝相见不伸眉。生前适意无过酒，身后遗言只要诗。 
<br>三日笑谈成理命，一篇投吊尚应知。
<br>
<br>
<br>
<br>&nbsp;&nbsp; 卷757_5 【秋词】徐锴 
<br>
<br>井梧纷堕砌，寒雁远横空。雨久莓苔紫，霜浓薜荔红。
<br>
<br>
<br>
<br>&nbsp;&nbsp; 卷757_6 【和徐鼎臣见寄】包颖 
<br>
<br>平生中表最情亲，浮世那堪聚散频。谢脁却吟归省阁， 
<br>刘桢犹自卧漳滨。旧游半似前生事，要路多逢后进人。 
<br>且喜新吟报强健，明年相望杏园春。
<br>
<br>
<br>
<br>&nbsp;&nbsp; 卷757_7 【贻耀州将】钟谟 
<br>
<br>翩翩归尽塞垣鸿，隐隐惊开蛰户虫。渭北离愁春色里， 
<br>江南家事战尘中。还同逐客纫兰佩，谁听缧囚奏土风。 
<br>多谢贤侯振吾道，免令搔首泣途穷。
<br>
<br>
<br>
<br>&nbsp;&nbsp; 卷757_8 【献周世宗】钟谟 
<br>
<br>三年耀武群雄服，一日回銮万国春。
<br>南北通欢永无事，谢恩归去老陪臣。
<br>
<br>
<br>
<br>&nbsp;&nbsp; 卷757_9 【代京妓越宾答徐铉】钟谟 
<br>
<br>一幅轻绡寄海滨，越姑长感昔时恩。
<br>欲知别后情多少，点点凭君看泪痕。
<br>
<br>
<br>
<br>&nbsp;&nbsp; 卷757_10 【寄麻姑仙坛道士】查文徽 
<br>
<br>别后相思鹤信稀，郡楼南望远峰迷。人归仙洞云连地， 
<br>花落春林水满溪。白发只应悲镜镊，丹砂犹待寄刀圭。 
<br>方平车驾今何在，常苦尘中日易西。
<br>
<br>
<br>
<br>&nbsp;&nbsp; 卷757_11 【赠韩定辞】马彧 
<br>
<br>燧林芳草绵绵思，尽日相携陟丽谯。
<br>别后巏嵍山上望，羡君时复见王乔。
<br>
<br>
<br>
<br>&nbsp;&nbsp; 卷757_12 【答马彧】韩定辞 
<br>
<br>崇霞台上神仙客，学辨痴龙艺最多。
<br>盛德好将银管述，丽词堪与雪儿歌。
<br>
<br>
<br>
<br>&nbsp;&nbsp; 卷757_13 【题杨克俭池馆】何昌龄 
<br>
<br>经旬因雨不重来，门有蛛丝径有苔。
<br>再向白莲亭上望，不知花木为谁开。
<br>
<br>
<br>
<br>&nbsp;&nbsp; 卷757_14 【献江淮郡守卢公】李羽 
<br>
<br>塞诏东来淝水滨，时情惟望秉陶钧。
<br>将军一阵为功业，忍见沙场百战人。
<br>
<br>
<br>
<br>&nbsp;&nbsp; 卷757_15 【南山池】梁藻 
<br>
<br>翡翠戏翻荷叶雨，鹭鸶飞破竹林烟。
<br>时沽村酒临轩酌，拟摘新茶靠石煎。
<br>
<br>
<br>
<br>&nbsp;&nbsp; 卷757_16 【嘲庐山道士】陈沆 
<br>
<br>啖肉先生欲上升，黄云踏破紫云崩。
<br>龙腰鹤背无多力，传与麻姑借大鹏。
<br>
<br>
<br>
<br>&nbsp;&nbsp; 卷757_17 【句】陈沆 
<br>
<br>罢却儿女戏，放他花木生。（《寒食》）
<br>
<br>扫地云粘帚，耕山鸟怕牛。（《闲居》）
<br>
<br>点入旱云千国仰，力浮尘世一毫轻。（《题水》）
<br>
<br>
<br>
<br>&nbsp;&nbsp; 卷757_18 【赠织锦人】李询 
<br>
<br>札札机声晓复晡，眼穿力尽竟何如。
<br>美人一曲成千赐，心里犹嫌花样疏。
<br>
<br>
<br>
<br>&nbsp;&nbsp; 卷757_19 【题金山】韩垂 
<br>
<br>灵山一峰秀，岌然殊众山。盘根大江底，插影浮云间。 
<br>雷霆常间作，风雨时往还。象外悬清影，千载长跻攀。
<br>
<br>
<br>
<br>&nbsp;&nbsp; 卷757_20 【后湖】朱存 
<br>
<br>雷轰叠鼓火翻旗，三异翩翩试水师。
<br>惊起黑龙眠不得，狂风猛雨不多时。
<br>
<br>
<br>
<br>&nbsp;&nbsp; 卷757_21 【和徐舍人九月十一日见寄】陈彦 
<br>
<br>衡门寂寂逢迎少，不见仙郎向五旬。
<br>莫问龙山前日事，菊花开却为闲人。
<br>
<br>
<br>
<br>&nbsp;&nbsp; 卷757_22 【登游齐山】许坚1 
<br>
<br>星使南驰入楚重，此山偏得驻行踪。
<br>落花满地月华冷，寂寞旧山三四峰。
<br>
<br>
<br>
<br>&nbsp;&nbsp; 卷757_23 【游溧阳下山寺（一作灵泉精舍限韵）】许坚1 
<br>
<br>地枕吴溪与越峰，前朝恩锡灵泉额。竹林晴见雁塔高， 
<br>石室曾栖几禅伯。荒碑字没秋苔深，古池香泛荷花白。 
<br>客有经年说别林，落日啼猿情脉脉。
<br>
<br>
<br>
<br>&nbsp;&nbsp; 卷757_24 【题幽栖观】许坚1 
<br>
<br>仙翁上升去，丹井寄晴壑。山色接天台，湖光照寥廓。 
<br>玉洞绝无人，老桧犹栖鹤。我欲掣青蛇，他时冲碧落。
<br>
<br>
<br>
<br>&nbsp;&nbsp; 卷757_25 【上舍人徐铉】许坚1 
<br>
<br>几宵烟月锁楼台，欲寄侯门荐下才。
<br>满面尘埃人不识，谩随流水出山来。
<br>
<br>
<br>
<br>&nbsp;&nbsp; 卷757_26 【题茅山观】许坚1 
<br>
<br>常恨清风千载郁，洞天令得恣游遨。松楸古色玉坛静， 
<br>鸾鹤不来青汉高。茅氏井寒丹已化，玄宗碑断梦仍劳。 
<br>分明有个长生路，休向红尘叹二毛。
<br>
<br>
<br>
<br>&nbsp;&nbsp; 卷757_27 【建州节帅更代，筵上献诗】王感化 
<br>
<br>旌旗赴天台，溪山晓色开。万家悲更喜，迎佛送如来。
<br>
<br>
<br>
<br>&nbsp;&nbsp; 卷757_28 【奉元宗命咏苑中白野鹊】王感化 
<br>
<br>碧岩深洞恣游遨，天与芦花作羽毛。
<br>要识此来栖宿处，上林琼树一枝高。
<br>
<br>
<br>
<br>&nbsp;&nbsp; 卷757_29 【句】王感化 
<br>
<br>草中误认将军虎，山上曾为道士羊。（《题怪石》八句， 
<br>皆用故事，今但存其一联）
<br>
<br>
<br>
<br>&nbsp;&nbsp; 卷757_30 【元宗钓鱼无获，进诗】李家明 
<br>
<br>玉甃垂钩兴正浓，碧池春暖水溶溶。
<br>凡鳞不敢吞香饵，知是君王合钓龙。
<br>
<br>
<br>
<br>&nbsp;&nbsp; 卷757_31 【咏卧牛】李家明 
<br>
<br>曾遭甯戚鞭敲角，又被田单火燎身。
<br>闲向斜阳嚼枯草，近来问喘为无人。
<br>
<br>
<br>
<br>&nbsp;&nbsp; 卷757_32 【题纸鸢止宋齐丘哭子】李家明 
<br>
<br>安排唐祚革强吴，尽是先生作计谟。
<br>一个孩儿拚不得，让皇百口合何如。
<br>
<br>
<br>
<br>&nbsp;&nbsp; 卷757_33 【咏皖公山】李家明 
<br>
<br>龙舟轻飐锦帆风，正值宸游望远空。
<br>回首皖公山色翠，影斜不到寿杯中。
<br>
<br>
<br>
<br>&nbsp;&nbsp; 卷757_34 【奉和圣制送邓王牧宣城】汤悦 
<br>
<br>千里陵阳同陕服，凿门胙土寄亲贤。曙烟已别黄金殿， 
<br>晚照重登白玉筵。江上浮光宜雨后，郡中远岫列窗前。 
<br>天心待报期年政，留与工师播管弦。
<br>
<br>
<br>
<br>&nbsp;&nbsp; 卷757_35 【早春寄华下同志】汤悦 
<br>
<br>正是花时节，思君寝复兴。市沽终不醉，春梦亦无凭。 
<br>岳面悬清雨，河心走浊冰。东门一条路，离恨正相仍。
<br>
<br>
<br>
<br>&nbsp;&nbsp; 卷757_36 【鼎臣学士侍郎以东馆庭梅昔翰苑之毫末今复半枯…攀和】汤悦 
<br>
<br>忆见萌芽日，还怜合抱时。旧欢如梦想，物态暗还移。 
<br>素艳今无几，朱颜亦自衰。树将人共老，何暇更悲丝。
<br>
<br>
<br>
<br>&nbsp;&nbsp; 卷757_37 【再次前韵代梅答】汤悦 
<br>
<br>托植经多稔，顷筐向盛时。枝条虽已故，情分不曾移。 
<br>莫向阶前老，还同镜里衰。更应怜堕叶，残吹挂虫丝。
<br>
<br>
<br>
<br>&nbsp;&nbsp; 卷757_38 【鼎臣学士侍郎、楚金舍人学士以再伤…成四十字陈谢】汤悦 
<br>
<br>人物同迁谢，重成念旧悲。连华得琼玖，合奏发埙篪。 
<br>馀枿虽无取，残芳尚获知。问君何所似，珍重杜秋诗。
<br>
<br>
<br>
<br>&nbsp;&nbsp; 卷757_39 【送钟员外（赋月）】萧彧 
<br>
<br>丽汉金波满，当筵玉斝倾。因思频聚散，几复换亏盈。 
<br>光彻离襟冷，声符别管清。那堪还目此，两地倚楼情。
<br>
<br>
<br>
<br>&nbsp;&nbsp; 卷757_40 【送德林郎中学士赴东府（得菊）】萧彧 
<br>
<br>离情折杨柳，此别异春哉。含露东篱艳，泛香南浦杯。 
<br>惜持行次赠，留插醉中回。暮齿如能制，玉山甘判颓。
<br>
<br>
<br>
<br>&nbsp;&nbsp; 卷757_41 【送钟员外（赋竹）】孙岘 
<br>
<br>万物中萧洒，修篁独逸群。贞姿曾冒雪，高节欲凌云。 
<br>细韵风初发，浓烟日正曛。因题偏惜别，不可暂无君。
<br>
<br>
<br>
<br>&nbsp;&nbsp; 卷757_42 【送钟员外（赋松）】谢仲宣 
<br>
<br>送人多折柳，唯我独吟松。若保岁寒在，何妨霜雪重。 
<br>森梢逢静境，廓落见孤峰。还似君高节，亭亭鲜继踪。
<br>
<br>
<br>
<br>&nbsp;&nbsp; 卷757_43 【别诸同志（得新鸿）】钟蒨 
<br>
<br>随阳来万里，点点度遥空。影落长江水，声悲半夜风。 
<br>残秋辞绝漠，无定似惊蓬。我有离群恨，飘飘类此鸿。
<br>
<br>
<br>
<br>&nbsp;&nbsp; 卷757_44 【送德林郎中学士赴东府（得江）】乔舜 
<br>
<br>掺袂向江头，朝宗势未休。何人乘桂楫，之子过扬州。 
<br>飒飒翘沙雁，漂漂逐浪鸥。欲知离别恨，半是泪和流。
<br>
<br>
<br>
<br>&nbsp;&nbsp; 卷757_45 【送钟员外（赋风）】王沂 
<br>
<br>静追蘋末兴，况复值萧条。猛势资新雁，寒声伴暮潮。 
<br>过山云散乱，经树叶飘飖。今日烟江上，征帆望望遥。
<br>
<br>
<br>
<br>&nbsp;&nbsp; 卷757_46 【送德林郎中学士赴东府（得水）】陈元裕 
<br>
<br>上善湛然秋，恩波洽帝猷。谩言生险浪，岂爽见安流。 
<br>泛去星槎远，澄来月练浮。滔滔对离酌，入洛称仙舟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷758_1 【宿山寺】孟贯 
<br>
<br>溪山尽日行，方听远钟声。入院逢僧定，登楼见月生。 
<br>露垂群木润，泉落一岩清。此景关吾事，通宵寐不成。
<br>
<br>
<br>&nbsp;&nbsp; 卷758_2 【赠栖隐洞谭先生】孟贯 
<br>
<br>先生双鬓华，深谷卧云霞。不伐有巢树，多移无主花。 
<br>石泉春酿酒，松火夜煎茶。因问山中事，如君有几家。
<br>
<br>
<br>
<br>&nbsp;&nbsp; 卷758_3 【归雁】孟贯 
<br>
<br>春至衡阳雁，思归塞路长。汀洲齐奋翼，霄汉共成行。 
<br>雪尽翻风暖，寒收度月凉。直应到秋日，依旧返潇湘。
<br>
<br>
<br>
<br>&nbsp;&nbsp; 卷758_4 【春江送人】孟贯 
<br>
<br>春江多去情，相去枕长汀。数雁别湓浦，片帆离洞庭。 
<br>雨馀沙草绿，云散岸峰青。谁共观明月，渔歌夜好听。
<br>
<br>
<br>
<br>&nbsp;&nbsp; 卷758_5 【过秦岭】孟贯 
<br>
<br>古今传此岭，高下势峥嵘。安得青山路，化为平地行。 
<br>苍苔留虎迹，碧树障溪声。欲过一回首，踟蹰无限情。
<br>
<br>
<br>
<br>&nbsp;&nbsp; 卷758_6 【送吴梦誾归闽】孟贯 
<br>
<br>瓯闽在天末，此去整行衣。久客逢春尽，思家冒暑归。 
<br>海云添晚景，山瘴灭晴晖。相忆吟偏苦，不堪书信稀。
<br>
<br>
<br>
<br>&nbsp;&nbsp; 卷758_7 【山中夏日】孟贯 
<br>
<br>深山宜避暑，门户映岚光。夏木荫溪路，昼云埋石床。 
<br>心源澄道静，衣葛蘸泉凉。算得红尘里，谁知此兴长。
<br>
<br>
<br>
<br>&nbsp;&nbsp; 卷758_8 【宿故人江居】孟贯 
<br>
<br>渡口树冥冥，南山渐隐青。渔舟归旧浦，鸥鸟宿前汀。 
<br>静榻悬灯坐，闲门对浪扃。相思频到此，几番醉还醒。
<br>
<br>
<br>
<br>&nbsp;&nbsp; 卷758_9 【寄伍乔】孟贯 
<br>
<br>蹉跎春又晚，天末信来迟。长忆分携日，正当摇落时。 
<br>独游饶旅恨，多事失归期。君看前溪树，山禽巢几枝。
<br>
<br>
<br>
<br>&nbsp;&nbsp; 卷758_10 【山中访人不遇】孟贯 
<br>
<br>负琴兼杖藜，特地过岩西。已见竹轩闭，又闻山鸟啼。 
<br>长松寒倚谷，细草暗连溪。久立无人事，烟霞归路迷。
<br>
<br>
<br>
<br>&nbsp;&nbsp; 卷758_11 【赠隐者】孟贯 
<br>
<br>世路争名利，深山独结茅。安情自得所，非道岂相交。 
<br>百尺松当户，千年鹤在巢。知君于此景，未欲等闲抛。
<br>
<br>
<br>
<br>&nbsp;&nbsp; 卷758_12 【寄暹上人】孟贯 
<br>
<br>闻罢城中讲，来安顶上禅。夜灯明石室，清磬出岩泉。 
<br>欲访惭多事，相思恨隔年。终期息尘虑，接话虎溪边。
<br>
<br>
<br>
<br>&nbsp;&nbsp; 卷758_13 【江边闲步】孟贯 
<br>
<br>闲来南渡口，迤逦看江枫。一路波涛畔，数家芦苇中。 
<br>远汀排晚树，深浦漾寒鸿。吟罢慵回首，此情谁与同。
<br>
<br>
<br>
<br>&nbsp;&nbsp; 卷758_14 【过王逸人园林】孟贯 
<br>
<br>谷口何时住，烟霞一径深。水声离远洞，山色出疏林。 
<br>雪彩从沾鬓，年光不计心。自言人少到，犹喜我来寻。
<br>
<br>
<br>
<br>&nbsp;&nbsp; 卷758_15 【寄李处士】孟贯 
<br>
<br>僧话磻溪叟，平生重赤松。夜堂悲蟋蟀，秋水老芙蓉。 
<br>吟坐倦垂钓，闲行多倚筇。闻名来已久，未得一相逢。
<br>
<br>
<br>
<br>&nbsp;&nbsp; 卷758_16 【夏日寄史处士】孟贯 
<br>
<br>掩关苔满地，终日坐腾腾。暑气冷衣葛，暮云催烛灯。 
<br>寂寥知得趣，疏懒似无能。还忆旧游否，何年别杜陵。
<br>
<br>
<br>
<br>&nbsp;&nbsp; 卷758_17 【夏日登瀑顶寺，因寄诸知己】孟贯 
<br>
<br>曾于尘里望，此景在烟霄。岩静水声近，山深暑气遥。 
<br>杖藜青石路，煮茗白云樵。寄语为郎者，谁能访寂寥。
<br>
<br>
<br>
<br>&nbsp;&nbsp; 卷758_18 【怀果上人】孟贯 
<br>
<br>拥锡南游去，名香几处焚。别来无远信，多恐在深云。 
<br>好月曾同步，幽香省共闻。相思不相见，林下叶纷纷。
<br>
<br>
<br>
<br>&nbsp;&nbsp; 卷758_19 【寄故园兄弟】孟贯 
<br>
<br>久与乡关阻，风尘损旧衣。水思和月泛，山忆共僧归。 
<br>林想添邻舍，溪应改钓矶。弟兄无苦事，不用别庭闱。
<br>
<br>
<br>
<br>&nbsp;&nbsp; 卷758_20 【早秋吟眺】孟贯 
<br>
<br>新秋初雨后，独立对遥山。去鸟望中没，好云吟里还。 
<br>长年惭道薄，明代取身闲。从有西征思，园林懒闭关。
<br>
<br>
<br>
<br>&nbsp;&nbsp; 卷758_21 【送江为归岭南】孟贯 
<br>
<br>旧山临海色，归路到天涯。此别各多事，重逢是几时。 
<br>江行晴望远，岭宿夜吟迟。珍重南方客，清风失所思。
<br>
<br>
<br>
<br>&nbsp;&nbsp; 卷758_22 【山中答友人】孟贯 
<br>
<br>偶爱春山住，因循值暑时。风尘非所愿，泉石本相宜。 
<br>坐久松阴转，吟馀蝉韵移。自惭疏野甚，多失故人期。
<br>
<br>
<br>
<br>&nbsp;&nbsp; 卷758_23 【山斋早秋雨中】孟贯 
<br>
<br>深居少往还，卷箔早秋间。雨洒吟蝉树，云藏啸狖山。 
<br>炎蒸如便退，衣葛亦堪闲。静坐得无事，酒卮聊畅颜。
<br>
<br>
<br>
<br>&nbsp;&nbsp; 卷758_24 【送人游南越】孟贯 
<br>
<br>孑然南越去，替尔畏前程。见说路岐嶮，不通车马行。 
<br>瘴烟迷海色，岭树带猿声。独向山家宿，多应乡思生。
<br>
<br>
<br>
<br>&nbsp;&nbsp; 卷758_25 【酬东溪史处士】孟贯 
<br>
<br>咫尺东溪路，年来偶访迟。泉声迷夜雨，花片落空枝。 
<br>石径逢僧出，山床见鹤移。贫斋有琴酒，曾许月圆期。
<br>
<br>
<br>
<br>&nbsp;&nbsp; 卷758_26 【秋江送客】孟贯 
<br>
<br>秋风楚江上，送子话游遨。远水宿何处，孤舟春夜涛。 
<br>浦云沈雁影，山月照猿嗥。莫为饥寒苦，便成名利劳。
<br>
<br>
<br>
<br>&nbsp;&nbsp; 卷758_27 【寄山中高逸人】孟贯 
<br>
<br>烟霞多放旷，吟啸是寻常。猿共摘山果，僧邻住石房。 
<br>蹑云双屐冷，采药一身香。我忆相逢夜，松潭月色凉。
<br>
<br>
<br>
<br>&nbsp;&nbsp; 卷758_28 【怀友人】孟贯 
<br>
<br>浮世况多事，飘流每叹君。路岐何处去，消息几时闻。 
<br>吟里落秋叶，望中生暮云。孤怀谁慰我，夕鸟自成群。
<br>
<br>
<br>
<br>&nbsp;&nbsp; 卷758_29 【送人归别业】孟贯 
<br>
<br>别业五湖上，春残去路赊。还寻旧山水，重到故人家。 
<br>门径掩芳草，园林落异花。君知钓矶在，犹喜有生涯。
<br>
<br>
<br>
<br>&nbsp;&nbsp; 卷758_30 【冬日登江楼】孟贯 
<br>
<br>高楼临古岸，野步晚来登。江水因寒落，山云为雪凝。 
<br>远村虽入望，危槛不堪凭。亲老未归去，乡愁徒自兴。
<br>
<br>
<br>
<br>&nbsp;&nbsp; 卷758_31 【寄张山人】孟贯 
<br>
<br>草堂南涧边，有客啸云烟。扫叶林风后，拾薪山雨前。 
<br>野桥通竹径，流水入芝田。琴月相亲夜，更深恋不眠。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷759_1 【杜鹃花】成彦雄 
<br>
<br>杜鹃花与鸟，怨艳两何赊。疑是口中血，滴成枝上花。 
<br>一声寒食夜，数朵野僧家。谢豹出不出，日迟迟又斜。
<br>
<br>
<br>&nbsp;&nbsp; 卷759_2 【江上枫】成彦雄 
<br>
<br>江枫自蓊郁，不竞松筠力。一叶落渔家，残阳带秋色。
<br>
<br>
<br>
<br>&nbsp;&nbsp; 卷759_3 【夜夜曲】成彦雄 
<br>
<br>自从君去夜，锦幌孤兰麝。欹枕对银缸，秦筝绿窗下。
<br>
<br>
<br>
<br>&nbsp;&nbsp; 卷759_4 【村行】成彦雄 
<br>
<br>暧暧村烟暮，牧童出深坞。骑牛不顾人，吹笛寻山去。
<br>
<br>
<br>
<br>&nbsp;&nbsp; 卷759_5 【煎茶】成彦雄 
<br>
<br>岳寺春深睡起时，虎跑泉畔思迟迟。
<br>蜀茶倩个云僧碾，自拾枯松三四枝。
<br>
<br>
<br>
<br>&nbsp;&nbsp; 卷759_6 【松】成彦雄 
<br>
<br>大夫名价古今闻，盘屈孤贞更出群。
<br>将谓岭头闲得了，夕阳犹挂数枝云。
<br>
<br>
<br>
<br>&nbsp;&nbsp; 卷759_7 【新燕】成彦雄 
<br>
<br>才离海岛宿江滨，应梦笙歌作近邻。
<br>减省雕梁并头语，画堂中有未归人。
<br>
<br>
<br>
<br>&nbsp;&nbsp; 卷759_8 【会友不至】成彦雄 
<br>
<br>王孙还是负佳期，玉马追游日渐西。
<br>独上郊原人不见，鹧鸪飞过落花溪。
<br>
<br>
<br>
<br>&nbsp;&nbsp; 卷759_9 【惜花】成彦雄 
<br>
<br>忘餐为恋满枝红，锦障频移护晚风。
<br>客散酒酣归未得，栏边独立月明中。
<br>
<br>
<br>
<br>&nbsp;&nbsp; 卷759_10 【中秋月】成彦雄 
<br>
<br>王母妆成镜未收，倚栏人在水精楼。
<br>笙歌莫占清光尽，留与溪翁一钓舟。
<br>
<br>
<br>
<br>&nbsp;&nbsp; 卷759_11 【暮春日宴溪亭】成彦雄 
<br>
<br>寒食寻芳游不足，溪亭还醉绿杨烟。
<br>谁家花落临流树，数片残红到槛前。
<br>
<br>
<br>
<br>&nbsp;&nbsp; 卷759_12 【晓】成彦雄 
<br>
<br>列宿回元朝北极，爽神晞露滴楼台。
<br>佳人卷箔临阶砌，笑指庭花昨夜开。
<br>
<br>
<br>
<br>&nbsp;&nbsp; 卷759_13 【夕】成彦雄 
<br>
<br>台榭沈沈禁漏初，麝烟红蜡透虾须。
<br>雕笼鹦鹉将栖宿，不许鸦鬟转辘轳。
<br>
<br>
<br>
<br>&nbsp;&nbsp; 卷759_14 【露】成彦雄 
<br>
<br>银河昨夜降醍醐，洒遍坤维万象苏。
<br>疑是鲛人曾泣处，满池荷叶捧真珠。
<br>
<br>
<br>
<br>&nbsp;&nbsp; 卷759_15 【游紫阳宫】成彦雄 
<br>
<br>古殿烟霞簇画屏，直疑踪迹到蓬瀛。
<br>碧桃满地眠花鹿，深院松窗捣药声。
<br>
<br>
<br>
<br>&nbsp;&nbsp; 卷759_16 【除夜】成彦雄 
<br>
<br>铜龙看却送春来，莫惜颠狂酒百杯。
<br>吟鬓就中专拟白，那堪更被二更催。
<br>
<br>
<br>
<br>&nbsp;&nbsp; 卷759_17 【元日】成彦雄 
<br>
<br>戴星先捧祝尧觞，镜里堪惊两鬓霜。
<br>好是灯前偷失笑，屠苏应不得先尝。
<br>
<br>
<br>
<br>&nbsp;&nbsp; 卷759_18 【寒夜吟】成彦雄 
<br>
<br>洞房脉脉寒宵永，烛影香消金凤冷。
<br>猧儿睡魇唤不醒，满窗扑落银蟾影。
<br>
<br>
<br>
<br>&nbsp;&nbsp; 卷759_19 【柳枝辞九首】成彦雄 
<br>
<br>轻笼小径近谁家，玉马追风翠影斜。
<br>爱把长条恼公子，惹他头上海棠花。
<br>
<br>鹅黄剪出小花钿，缀上芳枝色转鲜。
<br>饮散无人收拾得，月明阶下伴秋千。
<br>
<br>东君爱惜与先春，草泽无人处也新。
<br>委嘱露华并细雨，莫教迟日惹风尘。
<br>
<br>句践初迎西子年，琉璃为帚扫溪烟。
<br>至今不改当时色，留与王孙系酒船。
<br>
<br>绿杨移傍小亭栽，便拥秾烟拨不开。
<br>谁把金刀为删掠，放教明月入窗来。
<br>
<br>远接关河高接云，雨馀洗出半天津。
<br>牡丹不用相轻薄，自有清阴覆得人。
<br>
<br>掩映莺花媚有馀，风流才调比应无。
<br>朝朝奉御临池上，不羡青松拜大夫。
<br>
<br>王孙宴罢曲江池，折取春光伴醉归。
<br>怪得美人争斗乞，要他秾翠染罗衣。
<br>
<br>残照林梢袅数枝，能招醉客上金堤。
<br>马娇如练缨如火，瑟瑟阴中步步嘶。
<br>
<br>
<br>
<br>&nbsp;&nbsp; 卷759_20 【句】成彦雄 
<br>
<br>莎草放茵深护砌，海榴喷火巧横墙。
<br>
<br>纹鳞引子跳银海，紫燕呼雏语画梁。（见《吟窗杂录》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷760_1 【寄禅月大师】周庠 
<br>
<br>昨日尘游到几家，就中偏省近宣麻。水田铺座时移画， 
<br>金地谭空说尽沙。傍竹欲添犀浦石，栽松更碾味江茶。 
<br>有时捻得休公卷，倚柱闲吟见落霞。
<br>
<br>
<br>&nbsp;&nbsp; 卷760_2 【寄禅月大师】张格 
<br>
<br>龙华咫尺断来音，日夕空驰咏德心。禅月字清师号别， 
<br>寿春诗古帝恩深。画成罗汉惊三界，书似张颠直万金。 
<br>莫倚名高忘故旧，晓晴闲步一相寻。
<br>
<br>
<br>
<br>&nbsp;&nbsp; 卷760_3 【赠禅月大师】王锴 
<br>
<br>长爱吾师性自然，天心白月水中莲。神通力遍恒沙外， 
<br>诗句名高八米前。寻访不闻朝振锡，修行唯说夜安禅。 
<br>太平时节俱无事，莫惜时来话草玄。
<br>
<br>
<br>
<br>&nbsp;&nbsp; 卷760_4 【奉诏赋蜀主降唐】牛希济 
<br>
<br>满城文武欲朝天，不觉邻师犯塞烟。唐主再悬新日月， 
<br>蜀王难保旧山川。非干将相扶持拙，自是君臣数尽年。 
<br>古往今来亦如此，几曾欢笑几潸然。
<br>
<br>
<br>
<br>&nbsp;&nbsp; 卷760_5 【蜀驮引】冯涓 
<br>
<br>昂藏大步蚕丛国，曲颈微伸高九尺。
<br>卓女窥窗莫我知，严仙据案何曾识。
<br>
<br>自古皆传蜀道难，尔何能过拔蛇山。
<br>忽惊登得鸡翁碛，又恐碍著鹿头关。
<br>
<br>
<br>
<br>&nbsp;&nbsp; 卷760_6 【句】冯涓 
<br>
<br>不随俗物皆成土，只待良时却补天。（《题支机石》， 
<br>见《纪事》）
<br>
<br>釜鱼化作池中物，木履浮为天际船。（《苦雨》）
<br>
<br>
<br>
<br>&nbsp;&nbsp; 卷760_7 【从幸秦川赋鸷兽诗】李浩弼 
<br>
<br>岩下年年自寝讹，生灵餐尽意如何。爪牙众后民随减， 
<br>溪壑深来骨已多。天子纪纲犹被弄，客人穷独固难过。 
<br>长途莫怪无人迹，尽被山王棱杀他。
<br>
<br>
<br>
<br>&nbsp;&nbsp; 卷760_8 【批子弟理旧居状】杨玢 
<br>
<br>四邻侵我我从伊，毕竟须思未有时。
<br>试上含元殿基望，秋风秋草正离离。
<br>
<br>
<br>
<br>&nbsp;&nbsp; 卷760_9 【登慈恩寺塔】杨玢 
<br>
<br>紫云楼下曲江平，鸦噪残阳麦陇青。
<br>莫上慈恩最高处，不堪看又不堪听。
<br>
<br>
<br>
<br>&nbsp;&nbsp; 卷760_10 【遣歌妓】杨玢 
<br>
<br>垂老无端用意乖，谁知道侣厌清斋。
<br>如今又采蘼芜去，辜负张君绣靸鞋。
<br>
<br>
<br>
<br>&nbsp;&nbsp; 卷760_11 【和题剑门】韩昭 
<br>
<br>闭关防老寇，孰敢振威棱。险固疑天设，山河自古凭。 
<br>三川奚所赖，双剑最堪矜。鸟道微通处，烟霞锁百层。
<br>
<br>
<br>
<br>&nbsp;&nbsp; 卷760_12 【从幸秦川过白卫献诗】韩昭 
<br>
<br>吾王巡狩为安边，此去秦亭尚数千。夜照路岐山店火， 
<br>晓通消息戍瓶烟。为云巫峡虽神女，跨凤秦楼是谪仙。 
<br>八骏似龙人似虎，何愁飞过大漫天。
<br>
<br>
<br>
<br>&nbsp;&nbsp; 卷760_13 【记皂江堕水事】杨鼎夫 
<br>
<br>青城山峭皂江寒，欲度当时作等闲。棹逆狂风趋近岸， 
<br>舟逢怪石碎前湾。手携弱杖仓皇处，命出洪涛顷刻间。 
<br>今日深恩无以报，令人羞记雀衔环。
<br>
<br>
<br>
<br>&nbsp;&nbsp; 卷760_14 【题张道隐太山祠画龙】蒋贻恭 
<br>
<br>世人空解竞丹青，惟子通玄得墨灵。应有鬼神看下笔， 
<br>岂无风雨助成形。威疑喷浪归沧海，势欲拏云上杳冥。 
<br>静闭绿堂深夜后，晓来帘幕似闻腥。
<br>
<br>
<br>
<br>&nbsp;&nbsp; 卷760_15 【咏蚕】蒋贻恭 
<br>
<br>辛勤得茧不盈筐，灯下缫丝恨更长。
<br>著处不知来处苦，但贪衣上绣鸳鸯。
<br>
<br>
<br>
<br>&nbsp;&nbsp; 卷760_16 【渔父歌三首】李珣 
<br>
<br>水接衡门十里馀，信船归去卧看书。 
<br>轻爵禄，慕玄虚，莫道渔人只为鱼。
<br>
<br>避世垂纶不记年，官高争得似君闲。 
<br>倾白酒，对青山，笑指柴门待月还。
<br>
<br>棹警鸥飞水溅袍，影侵潭面柳垂绦。 
<br>终日醉，绝尘劳，曾见钱塘八月涛。
<br>
<br>
<br>
<br>&nbsp;&nbsp; 卷760_17 【感秃鹙潜吟】顾夐 
<br>
<br>昔日曾看瑞应图，万般祥瑞不如无。
<br>摩诃池上分明见，仔细看来是那鹕。
<br>
<br>
<br>
<br>&nbsp;&nbsp; 卷760_18 【与杜光庭】张令问 
<br>
<br>试问朝中为宰相，何如林下作神仙。
<br>一壶美酒一炉药，饱听松风白昼眠。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷761_1 【题黄居寀秋山图】徐光溥 
<br>
<br>天与黄筌艺奇绝，笔精回感重瞳悦。运思潜通造化工， 
<br>挥毫定得神仙诀。秋来奉诏写秋山，写在轻绡数幅间。 
<br>高低向背无遗势，重峦叠嶂何孱颜。目想心存妙尤极， 
<br>研巧核能状不得。珍禽异兽皆自驯，奇花怪木非因植。 
<br>崎岖石磴绝游踪，薄雾冥冥藏半峰。娑萝掩映迷仙洞， 
<br>薜荔累垂缴古松。月槛参桥□，僧老坐支筇。 
<br>屈原江上婵娟竹，陶潜篱下芳菲菊。良宵只恐鹧鸪啼， 
<br>晴波但见鸳鸯浴。暮烟幂幂锁村坞，一叶扁舟横野渡。 
<br>飒飒白蘋欲起风，黯黯红蕉犹带雨。曲沼芙蓉香馥郁， 
<br>长汀芦荻花y1wL。雁过孤峰帖远青，鹿傍小溪饮残绿。 
<br>秋山秀兮秋江静，江光山色相辉映。雪迸飞泉溅钓矶， 
<br>云分落叶拥樵径。张璪松石徒称奇，边鸾花鸟何足窥。 
<br>白旻鹰逞凌风势，薛稷鹤夸警露姿。方原画山空巉岩， 
<br>峭壁枯槎人见嫌。孙位画水多汹涌，惊湍怒涛人见恐。 
<br>若教对此定妍媸，必定伏膺怀愧悚。再三展向冕旒侧。 
<br>便是移山回涧力。大李小李灭声华，献之恺之无颜色。 
<br>仿佛垂纶渭水滨，吾皇睹之思良臣。依稀荷锸傅岩野， 
<br>吾皇睹之求贤者。从兹仄展复悬旌，宵衣旰食安天下。 
<br>才当老人星应候，愿与南山俱献寿。微臣稽首贡长歌， 
<br>丹青景化同天和。
<br>
<br>
<br>&nbsp;&nbsp; 卷761_2 【同刘侍郎咏笋】徐光溥 
<br>
<br>迸出班犀数十株，更添幽景向蓬壶。
<br>出来似有凌云势，用作丹梯得也无。
<br>
<br>
<br>
<br>&nbsp;&nbsp; 卷761_3 【贯休应梦罗汉画歌（一作禅月大师歌）】欧阳炯 
<br>
<br>西岳高僧名贯休，孤情峭拔凌清秋。天教水墨画罗汉， 
<br>魁岸古容生笔头。时捎大绢泥高壁，闭目焚香坐禅室。 
<br>忽然梦里见真仪，脱下袈裟点神笔。高握节腕当空掷， 
<br>窸窣毫端任狂逸。逡巡便是两三躯，不似画工虚费日。 
<br>怪石安拂嵌复枯，真僧列坐连跏趺。形如瘦鹤精神健， 
<br>顶似伏犀头骨粗。倚松根，傍岩缝，曲录腰身长欲动。 
<br>看经弟子拟闻声，瞌睡山童疑有梦。不知夏腊几多年， 
<br>一手支颐偏袒肩。口开或若共人语，身定复疑初坐禅。 
<br>案前卧象低垂鼻，崖畔戏猿斜展臂。芭蕉花里刷轻红， 
<br>苔藓文中晕深翠。硬筇杖，矮松床，雪色眉毛一寸长。 
<br>绳开梵夹两三片，线补衲衣千万行。林间乱叶纷纷堕， 
<br>一印残香断烟火。皮穿木屐不曾拖，笋织蒲团镇长坐。 
<br>休公休公逸艺无人加，声誉喧喧遍海涯。五七字句一千首， 
<br>大小篆书三十家。唐朝历历多名士，萧子云兼吴道子。 
<br>若将书画比休公，只恐当时浪生死。 
<br>休公休公始自江南来入秦，于今到蜀无交亲。 
<br>诗名画手皆奇绝，觑你凡人争是人。瓦棺寺里维摩诘， 
<br>舍卫城中辟支佛。若将此画比量看，总在人间为第一。
<br>
<br>
<br>
<br>&nbsp;&nbsp; 卷761_4 【题景焕画应天寺壁天王歌】欧阳炯 
<br>
<br>锦城东北黄金地，故迹何人兴此寺。白眉长老重名公， 
<br>曾识会稽山处士。寺门左壁图天王，威仪部从来何方。 
<br>鬼神怪异满壁走，当檐飒飒生秋光。我闻天王分理四天下， 
<br>水晶宫殿琉璃瓦。彩仗时驱狒cf装，金鞭频策骐驎马。 
<br>毗沙大像何光辉，手擎巨塔凌云飞。地神对出宝瓶子， 
<br>天女倒披金缕衣。唐朝说著名公画，周昉毫端善图写。 
<br>张僧繇是有神人，吴道子称无敌者。奇哉妙手传孙公， 
<br>能如此地留神踪。斜窥小鬼怒双目，直倚越狼高半胸。 
<br>宝冠动总生威容，趋跄左右来倾恭。臂横鹰爪尖纤利， 
<br>腰缠虎皮斑剥红。飘飘但恐入云中，步骤还疑归海东。 
<br>蟒蛇拖得浑身堕，精魅搦来双眼空。当时此艺实难有， 
<br>镇在宝坊称不朽。东边画了空西边，留与后人教敌手。 
<br>后人见者皆心惊，尽为名公不敢争。谁知未满三十载， 
<br>或有异人来间生。匡山处士名称朴，头骨高奇连五岳。 
<br>曾持象简累为官，又有蛇珠常在握。昔年长老遇奇踪， 
<br>今日门师识景公。兴来便请泥高壁，乱抢笔头如疾风。 
<br>逡巡队仗何颠逸，散漫奇形皆涌出。交加器械满虚空， 
<br>两面或然如斗敌。圣王怒色览东西，剑刃一挥皆整齐。 
<br>腕头狮子咬金甲，脚底夜叉击络鞮。马头壮健多筋节， 
<br>乌觜弯环如屈铁。遍身蛇虺乱纵横，绕颔髑髅干孑裂。 
<br>眉粗眼竖发如锥，怪异令人不可知。科头巨卒欲生鬼， 
<br>半面女郎安小儿。况闻此寺初兴置，地脉沈沈当正气。 
<br>如何请得二山人，下笔咸成千古事。君不见明皇天宝年， 
<br>画龙致雨非偶然。包含万象藏心里，变现百般生眼前。 
<br>后来画品列名贤，唯此二人堪比肩。人间是物皆求得， 
<br>此样欲于何处传。尝忧壁底生云雾，揭起寺门天上去。
<br>
<br>
<br>
<br>&nbsp;&nbsp; 卷761_5 【渔父歌二首】欧阳炯 
<br>
<br>摆脱尘机上钓船，免教荣辱有流年。无系绊，没愁煎， 
<br>须信船中有散仙。
<br>
<br>风浩寒溪照胆明，小君山上玉蟾生。荷露坠，翠烟轻， 
<br>拨剌游鱼几处惊。
<br>
<br>
<br>
<br>&nbsp;&nbsp; 卷761_6 【大游仙诗（一作欧阳炳）】欧阳炯 
<br>
<br>赤城霞起武陵春，桐柏先生解守真。白石桥高曾纵步， 
<br>朱阳馆静每存神。囊中隐诀多仙术，肘后方书济俗人。 
<br>自领蓬莱都水监，只忧沧海变成尘。
<br>
<br>
<br>
<br>&nbsp;&nbsp; 卷761_7 【杨柳枝】欧阳炯 
<br>
<br>软碧摇烟似送人，映花时把翠蛾嚬。
<br>青青自是风流主，慢飒金丝待洛神。
<br>
<br>
<br>
<br>&nbsp;&nbsp; 卷761_8 【句】欧阳炯 
<br>
<br>古人重到今人爱，万局都无一局同。（《赋棋》， 
<br>见《韵语阳秋》）
<br>
<br>
<br>
<br>&nbsp;&nbsp; 卷761_9 【感怀诗】刘义度 
<br>
<br>昨日方髽髻，如今满颔髯。紫阁无心恋，青山有意潜。
<br>
<br>
<br>
<br>&nbsp;&nbsp; 卷761_10 【同徐学士咏笋】刘羲叟 
<br>
<br>徐徐出土非人种，枝叶难投日月壶。
<br>为是因缘生此地，从他长养譬如无。
<br>
<br>
<br>
<br>&nbsp;&nbsp; 卷761_11 【复留侯从效问南汉刘岩改名龑字音义】詹敦仁 
<br>
<br>伏羲初画卦，苍氏乃制字。点画有偏旁，阴阳贵协比。 
<br>古者不嫌名，周公始称讳。始讳犹未酷，后习转多忌。 
<br>或援他代易，或变文回避。滥觞久滋蔓，伤心日益炽。 
<br>孙休命子名，吴国尊王意。h1莔h2h3僻，h4昷h7h8异。 
<br>梁复踵已非，时亦迹旧事。h5杰自其一，蜀闯是其二。 
<br>鄙哉化h9名，陋矣hAha义。大唐有天下，武后拥神器。 
<br>私制迄无取，古音实相类。hBhChb囝星，hDhd厓he埊。 
<br>缶圀及曌hE，作史难详备。唐祚值倾危，刘龑怀僭伪。 
<br>吁嗟毒蛟辈，睥睨飞龙位。龑岩虽同音，形体殊乖致。 
<br>废学愧未弘，来问辱不弃。奇字难雄博，摛文伏韩智。 
<br>因诵鄙所闻，敢布诸下吏。
<br>
<br>
<br>
<br>&nbsp;&nbsp; 卷761_12 【柳堤诗】詹敦仁 
<br>
<br>种稻三十顷，种柳百馀株。稻可供饘粥，柳可爨庖厨。 
<br>息耒柳阴下，读书稻田隅。以乐尧舜道，同是耕莘夫。
<br>
<br>
<br>
<br>&nbsp;&nbsp; 卷761_13 【劝王氏入贡，宠予以官，作辞命篇】詹敦仁 
<br>
<br>争霸图王事总非，中原失统可伤悲。往来宾主如邮传， 
<br>胜负干戈似局棋。周粟纵荣宁忍食，葛庐频顾谩劳思。 
<br>江山有待早归去，好向鹪林择一枝。
<br>
<br>
<br>
<br>&nbsp;&nbsp; 卷761_14 【余迁泉山城，留侯招游郡圃作此】詹敦仁 
<br>
<br>当年巧匠制茅亭，台馆翚飞匝郡城。万灶貔貅戈甲散， 
<br>千家罗绮管弦鸣。柳腰舞罢香风度，花脸妆匀酒晕生。 
<br>试问亭前花与柳，几番衰谢几番荣。
<br>
<br>
<br>
<br>&nbsp;&nbsp; 卷761_15 【留侯受南唐节度使知郡事，辟予为属，以诗谢之】詹敦仁 
<br>
<br>晋江江畔趁春风，耕破云山几万重。
<br>两足一犁无外事，使君何啻五侯封。
<br>
<br>
<br>
<br>&nbsp;&nbsp; 卷761_16 【遣子访刘乙】詹敦仁 
<br>
<br>扫石耕山旧子真，布衣草履自随身。
<br>石崖壁立题诗处，知是当年凤阁人。
<br>
<br>
<br>
<br>&nbsp;&nbsp; 卷761_17 【永嘉乱，衣冠南渡，流落南泉，作忆昔吟】詹琲 
<br>
<br>忆昔永嘉际，中原板荡年。衣冠坠涂炭，舆辂染腥膻。 
<br>国势多危厄，宗人苦播迁。南来频洒泪，渴骥每思泉。
<br>
<br>
<br>
<br>&nbsp;&nbsp; 卷761_18 【癸卯闽乱，从弟监察御史敬凝迎仕别作】詹琲 
<br>
<br>一别几经春，栖迟晋水滨。鶺鴒长在念，鸿雁忽来宾。 
<br>五斗嫌腰折，朋山刺眼新。善辞如复我，四海五湖身。
<br>
<br>
<br>
<br>&nbsp;&nbsp; 卷761_19 【追和秦隐君辞荐之韵，上陈侯乞归凤山】詹琲 
<br>
<br>谁言悦口是甘肥，独酌鹅儿啖翠微。蝇利薄于青纸扇， 
<br>羊裘暖甚紫罗衣。心随倦鸟甘栖宿，目送征鸿远奋飞。 
<br>击壤太平朝野客，凤山深处□生辉。
<br>
<br>
<br>
<br>&nbsp;&nbsp; 卷761_20 【云】幸夤逊 
<br>
<br>因登巨石知来处，勃勃元生绿藓痕。静即等闲藏草木， 
<br>动时顷刻遍乾坤。横天未必朋元恶，捧日还曾瑞至尊。 
<br>不独朝朝在巫峡，楚王何事谩劳魂。
<br>
<br>
<br>
<br>&nbsp;&nbsp; 卷761_21 【句】幸夤逊 
<br>
<br>苦教作镇居中国，争得泥金在泰山。（《岷山》， 
<br>见《吟窗集录》）
<br>
<br>才闻暖律先偷眼，既待和风始展眉。（《柳》）
<br>
<br>蒙君知重惠琼实，薄起金刀钉玉深。
<br>
<br>嚼处春冰敲齿冷，咽时雪液沃心寒。（《梨》， 
<br>以上见《事文类聚》）
<br>
<br>深妆玉瓦平无垄，乱拂芦花细有声。（《雪》）
<br>
<br>日回禽影穿疏木，风递猿声入小楼。
<br>
<br>
<br>
<br>&nbsp;&nbsp; 卷761_22 【诗】丁元和 
<br>
<br>九重天子人中贵，五等诸侯阃外尊。
<br>争似布衣云水客，不将名字挂乾坤。
<br>
<br>
<br>
<br>&nbsp;&nbsp; 卷761_23 【咏蜀都城上芙蓉花】张立 
<br>
<br>四十里城花发时，锦囊高下照坤维。
<br>虽妆蜀国三秋色，难入豳风七月诗。
<br>
<br>
<br>
<br>&nbsp;&nbsp; 卷761_24 【又咏】张立 
<br>
<br>去年今日到城都，城上芙蓉锦绣舒。
<br>今日重来旧游处，此花憔悴不如初。
<br>
<br>
<br>
<br>&nbsp;&nbsp; 卷761_25 【句】张立 
<br>
<br>朝廷不用忧巴蜀，称霸何曾是蜀人。（《初唐明宗徙蜀 
<br>豪杰入洛赋》）
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
