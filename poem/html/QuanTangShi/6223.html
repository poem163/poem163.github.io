<HTML>
<HEAD>
<TITLE>全唐诗 卷732-736 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷732-736</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷732-736</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6223"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷732-736')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷732-736]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷732_1 【感巫州荠菜】高力士 
<br>
<br>两京作斤卖，五溪无人采。夷夏虽有殊，气味都不改。
<br>
<br>
<br>&nbsp;&nbsp; 卷732_2 【句】高力士 
<br>
<br>烟熏眼落膜，瘴染面朱虞。（流巫州时作）
<br>
<br>
<br>
<br>&nbsp;&nbsp; 卷732_3 【使至灊山（神异录：明皇尝梦游灊岳遣越宾祀之）】王越宾 
<br>
<br>碧坞烟霞昼未开，游人到处尽裴回。
<br>凭谁借问岩前叟，曾托吾皇一梦来。
<br>
<br>
<br>
<br>&nbsp;&nbsp; 卷732_4 【和武相公中秋夜西蜀锦楼望月得清字】王良会 
<br>
<br>德星摇此夜，珥耳满重城。杳霭烟氛色，飘飖砧杵声。 
<br>令行秋气爽，乐感素风轻。共赏千年圣，长歌四海清。
<br>
<br>
<br>
<br>&nbsp;&nbsp; 卷732_5 【星回节游避风台与清平官赋】南诏骠信 
<br>
<br>避风善阐台，极目见藤越。悲哉古与今，依然烟与月。 
<br>自我居震旦，翊卫类夔契。伊昔颈皇运，艰难仰忠烈。 
<br>不觉岁云暮，感极星回节。元昶同一心，子孙堪贻厥。
<br>
<br>
<br>
<br>&nbsp;&nbsp; 卷732_6 【星回节避风台骠信命赋】赵叔达 
<br>
<br>法驾避星回，波罗毗勇猜。河润冰难合，地暖梅先开。 
<br>下令俚柔洽，献賝弄栋来。愿将不才质，千载侍游台。
<br>
<br>
<br>
<br>&nbsp;&nbsp; 卷732_7 【途中诗】杨奇鲲 
<br>
<br>□□□□□□□，□□□□□□□。风里浪花吹更白， 
<br>雨中山色洗还青。海鸥聚处窗前见，林狖啼时枕上听。 
<br>此际自然无限趣，王程不敢暂留停。
<br>
<br>
<br>
<br>&nbsp;&nbsp; 卷732_8 【听妓洞云歌】布燮 
<br>
<br>嵇叔夜，鼓琴饮酒无闲暇。若使当时闻此歌， 
<br>抛掷广陵都不藉。刘伯伦，虚生浪死过青春。 
<br>一饮一硕犹自醉，无人为尔卜深尘。
<br>
<br>
<br>
<br>&nbsp;&nbsp; 卷732_9 【思乡作】布燮 
<br>
<br>泸北行人绝，云南信未还。庭前花不扫，门外柳谁攀。 
<br>坐久销银烛，愁多减玉颜。悬心秋夜月，万里照关山。
<br>
<br>
<br>
<br>&nbsp;&nbsp; 卷732_10 【衔命还国作】朝衡 
<br>
<br>衔命将辞国，非才忝侍臣。天中恋明主，海外忆慈亲。 
<br>伏奏违金阙，騑骖去玉津。蓬莱乡路远，若木故园林。 
<br>西望怀恩日，东归感义辰。平生一宝剑，留赠结交人。
<br>
<br>
<br>
<br>&nbsp;&nbsp; 卷732_11 【绣袈裟衣缘】长屋 
<br>
<br>山川异域，风月同天。寄诸佛子，共结来缘。
<br>
<br>
<br>
<br>&nbsp;&nbsp; 卷732_12 【愤怨诗】王巨仁 
<br>
<br>于公恸哭三年旱，邹衍含愁五月霜。
<br>今我幽愁还似古，皇天无语但苍苍。
<br>
<br>
<br>
<br>&nbsp;&nbsp; 卷732_13 【立木海上刻诗】李赞华 
<br>
<br>小山压大山，大山全无力。羞见故乡人，从此投外国。
<br>
<br>
<br>
<br>&nbsp;&nbsp; 卷732_14 【戏语】成辅端 
<br>
<br>秦地城池二百年，何期如此贱田园。
<br>一顷麦苗硕伍米，三间堂屋二千钱。
<br>
<br>
<br>
<br>&nbsp;&nbsp; 卷732_15 【万寿寺歌词】张隐 
<br>
<br>位乖燮理致伤残，四面墙匡不忍看。
<br>正是花时堪下泪，相公何必更追欢。
<br>
<br>
<br>
<br>&nbsp;&nbsp; 卷732_16 【迎孙刺史】朱元 
<br>
<br>昔日郎君今刺史，朱元依旧守朱门。
<br>今朝竹马诸童子，尽是当时竹马孙。
<br>
<br>
<br>
<br>&nbsp;&nbsp; 卷732_17 【临刑诗（璠不知书，时以为鬼代作）】陈璠 
<br>
<br>积玉堆金官又崇，祸来倏忽变成空。
<br>五年荣贵今何在，不异南柯一梦中。
<br>
<br>
<br>
<br>&nbsp;&nbsp; 卷732_18 【诗】捧剑仆 
<br>
<br>青鸟衔葡萄，飞上金井栏。美人恐惊去，不敢卷帘看。
<br>
<br>
<br>
<br>&nbsp;&nbsp; 卷732_19 【题牡丹】捧剑仆 
<br>
<br>一种芳菲出后庭，却输桃李得佳名。
<br>谁能为向天人说，从此移根近太清。
<br>
<br>
<br>
<br>&nbsp;&nbsp; 卷732_20 【将窜留诗】捧剑仆 
<br>
<br>珍重郭四郎，临行不得别。晓漏动离心，轻车冒残雪。 
<br>欲出主人门，零涕暗呜咽。万里隔关山，一心思汉月。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷733_1 【淮阳感怀】李密 
<br>
<br>金风荡初节，玉露凋晚林。此夕穷涂士，郁陶伤寸心。 
<br>野平葭苇合，村荒藜藿深。眺听良多感，徙倚独沾襟。 
<br>沾襟何所为，怅然怀古意。秦俗犹未平，汉道将何冀。 
<br>樊哙市井徒，萧何刀笔吏。一朝时运会，千古传名谥。 
<br>寄言世上雄，虚生真可愧。
<br>
<br>
<br>&nbsp;&nbsp; 卷733_2 【南隐游泉山】孔德绍 
<br>
<br>名山狎招隐，俗外远相求。还如倒景望，忽似阆风游。 
<br>临崖俯大壑，披雾仰飞流。岁积松方偃，年深椿欲秋。 
<br>野花开石镜，云叶掩山楼。何须问方士，此处即瀛洲。
<br>
<br>
<br>
<br>&nbsp;&nbsp; 卷733_3 【行经太华】孔德绍 
<br>
<br>纷吾世网暇，灵岳展幽寻。寥廓风尘远，杳冥川谷深。 
<br>山昏五里雾，日落二华阴。疏峰起莲叶，危塞隐桃林。 
<br>何必东都外，此处可抽簪。
<br>
<br>
<br>
<br>&nbsp;&nbsp; 卷733_4 【夜宿荒村】孔德绍 
<br>
<br>绵绵夕漏深，客恨转伤心。抚弦无人听，对酒时独斟。 
<br>故乡万里绝，穷愁百虑侵。秋草思边马，绕枝惊夜禽。 
<br>风度谷馀响，月斜山半阴。劳歌欲叙意，终是白头吟。
<br>
<br>
<br>
<br>&nbsp;&nbsp; 卷733_5 【王泽岭遭洪水】孔德绍 
<br>
<br>地籁风声急，天津云色愁。悠然万顷满，俄尔百川浮。 
<br>还似金堤溢，翻如碧海流。惊涛遥起鹭，回岸不分牛。 
<br>徒知怀赵景，终是倦阳侯。木梗诚无托，芦灰岂暇求。 
<br>思得乘槎便，萧然河汉游。
<br>
<br>
<br>
<br>&nbsp;&nbsp; 卷733_6 【登白马山护明寺】孔德绍 
<br>
<br>名岳标形胜，危峰远郁纡。成象建环极，大壮阐规模。 
<br>层台耸灵鹫，高殿迩阳乌。暂同游阆苑，还类入仙都。 
<br>三休开碧岭，万户洞金铺。摄心罄前礼，访道挹中虚。 
<br>遥瞻尽地轴，长望极天隅。白云起梁栋，丹霞映栱栌。 
<br>露花疑濯锦，泉月似沉珠。今日桃源客，相雇失归涂。
<br>
<br>
<br>
<br>&nbsp;&nbsp; 卷733_7 【送舍利宿定普岩】孔德绍 
<br>
<br>仁祠表虚旷，祇园展肃恭。栖息翠微岭，登顿白云峰。 
<br>映流看夜月，临峰听晓钟。涧芳十步草，崖阴百丈松。 
<br>萧然遥路绝，无复市朝踪。
<br>
<br>
<br>
<br>&nbsp;&nbsp; 卷733_8 【观太常奏新乐】孔德绍 
<br>
<br>大君膺宝历，出豫表功成。钧天金石响，洞庭弦管清。 
<br>八音动繁会，九变叶希声。和云留睿赏，熏风悦圣情。 
<br>盛烈光韶濩，易俗迈咸英。窃吹良无取，率舞抃群生。
<br>
<br>
<br>
<br>&nbsp;&nbsp; 卷733_9 【赋得涉江采芙蓉】孔德绍 
<br>
<br>莲舟泛锦碛，极目眺江干。沿流渡楫易，逆浪取花难。 
<br>有雾疑川广，无风见水宽。朝来采摘倦，讵得久盘桓。
<br>
<br>
<br>
<br>&nbsp;&nbsp; 卷733_10 【赋得华亭鹤】孔德绍 
<br>
<br>华亭失侣鹤，乘轩宠遂终。三山凌苦雾，千里激悲风。 
<br>心危白露下，声断彩弦中。何言斯物变，翻覆似辽东。
<br>
<br>
<br>
<br>&nbsp;&nbsp; 卷733_11 【送蔡君知入蜀二首】孔德绍 
<br>
<br>金陵已去国，铜梁忽背飞。失路远相送，他乡何日归。
<br>
<br>灵关九折险，蜀道二星遥。乘槎若有便，希泛广陵潮。
<br>
<br>
<br>
<br>&nbsp;&nbsp; 卷733_12 【落叶（一作孔绍安诗）】孔德绍 
<br>
<br>早秋惊叶落，飘零似客心。翻飞未肯下，犹言惜故林。
<br>
<br>
<br>
<br>&nbsp;&nbsp; 卷733_13 【句】孔德绍 
<br>
<br>谁分菱花影，还看蓬鬓秋。（照镜见白发，《诗式》）
<br>
<br>
<br>
<br>&nbsp;&nbsp; 卷733_14 【临刑诗】郑颋 
<br>
<br>幻生还幻灭，大幻莫过身。安心自有处，求人无有人。
<br>
<br>
<br>
<br>&nbsp;&nbsp; 卷733_15 【和谒孔子庙（一作李百药诗）】刘斌 
<br>
<br>性与虽天纵，主世乃无由。何言泰山毁，空惊逝水流。 
<br>及门思往烈，入室想前修。寂寞荒阶暮，摧残古木秋。 
<br>遗风暧如此，聊以慰蒸求。
<br>
<br>
<br>
<br>&nbsp;&nbsp; 卷733_16 【和许给事伤牛尚书】刘斌 
<br>
<br>名臣不世出，百工之所求。况乃非常器，遭逢兴运秋。 
<br>符彩照千里，铨衡综九流。经纶资百物，樽俎寄皇猷。 
<br>韶濩倾复理，典礼紊还修。虽贞栋梁任，兼好艺文游。 
<br>伫闻和鼎实，行当奉介丘。高衢翻税驾，阅水遽迁舟。 
<br>传呼更何日，曳履闻无由。归魂藐修路，征棹舣邗沟。 
<br>林薄长风惨，江上寒云愁。夜台终不曙，遗芳徒自留。
<br>
<br>
<br>
<br>&nbsp;&nbsp; 卷733_17 【送刘散员同赋陈思王诗，得好鸟鸣高枝】刘斌 
<br>
<br>春林已自好，时鸟复和鸣。枝交难奋翼，谷静易流声。 
<br>间关才得性，矰缴遽相惊。安知背飞远，拂雾独晨征。
<br>
<br>
<br>
<br>&nbsp;&nbsp; 卷733_18 【咏山】刘斌 
<br>
<br>灵山峙千仞，蔽日且嵯峨。紫盖云阴远，香炉烟气多。 
<br>石梁高鸟路，瀑水近天河。欲知闻道里，别自有仙歌。
<br>
<br>
<br>
<br>&nbsp;&nbsp; 卷733_19 【登楼望月二首】刘辟 
<br>
<br>圆月当新霁，高楼见最明。素波流粉壁，丹桂拂飞甍。 
<br>下瞰千门静，旁观万象生。梧桐窗下影，乌鹊槛前声。 
<br>啸逸刘琨兴，吟资庾亮情。游人莫登眺，迢递故乡程。
<br>
<br>皎洁三秋月，巍峨百丈楼。下分征客路，上有美人愁。 
<br>帐卷芙蓉带，帘褰玳瑁钩。倚窗情渺渺，凭槛思悠悠。 
<br>未得金波转，俄成玉箸流。不堪三五夕，夫婿在边州。
<br>
<br>
<br>
<br>&nbsp;&nbsp; 卷733_20 【题菊花】黄巢 
<br>
<br>飒飒西风满院栽，蕊寒香冷蝶难来。
<br>他年我若为青帝，报与桃花一处开。
<br>
<br>
<br>
<br>&nbsp;&nbsp; 卷733_21 【不第后赋菊】黄巢 
<br>
<br>待到秋来九月八，我花开后百花杀。
<br>冲天香阵透长安，满城尽带黄金甲。
<br>
<br>
<br>
<br>&nbsp;&nbsp; 卷733_22 【自题像】黄巢 
<br>
<br>记得当年草上飞，铁衣著尽著僧衣。
<br>天津桥上无人识，独倚栏干看落晖。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷734_1 【柳】罗绍威 
<br>
<br>妆点青春更有谁，青春常许占先知。亚夫营畔风轻处， 
<br>元亮门前日暖时。花密宛如飘六出，叶繁何惜借双眉。 
<br>交情别绪论多少，好向仁人赠一枝。
<br>
<br>
<br>&nbsp;&nbsp; 卷734_2 【白菊（一作罗隐诗）】罗绍威 
<br>
<br>虽被风霜竞欲催，皎然颜色不低摧。已疑素手能妆出， 
<br>又似金钱未染来。香散自宜飘渌酒，叶交仍得荫苍苔。 
<br>寻思闭户中宵见，应认寒窗雪一堆。
<br>
<br>
<br>
<br>&nbsp;&nbsp; 卷734_3 【句】罗绍威 
<br>
<br>楼前澹澹云头日，帘外萧萧雨脚风。
<br>
<br>
<br>
<br>&nbsp;&nbsp; 卷734_4 【清明登奉先城楼】罗衮 
<br>
<br>年来年去只艰危，春半尧山草尚衰。四海清平耆旧见， 
<br>五陵寒食小臣悲。烟销井邑隈楼槛，雪满川原泥酒卮。 
<br>拭尽贾生无限泪，一行归雁远参差。
<br>
<br>
<br>
<br>&nbsp;&nbsp; 卷734_5 【清明赤水寺居】罗衮 
<br>
<br>榆火轻烟处处新，旋从闲望到诸邻。浮生浮世只多事， 
<br>野水野花娱病身。浊酒不禁云外景，碧峰犹冷寺前春。 
<br>蓑衣毳衲诚吾党，自结村园一社贫。
<br>
<br>
<br>
<br>&nbsp;&nbsp; 卷734_6 【赠罗隐】罗衮 
<br>
<br>平日时风好涕流，谗书虽盛一名休。寰区叹屈瞻天问， 
<br>夷貊闻诗过海求。向夕便思青琐拜，近年寻伴赤松游。 
<br>何当世祖从人望，早以公台命卓侯。
<br>
<br>
<br>
<br>&nbsp;&nbsp; 卷734_7 【哭赵州和尚二首】王镕 
<br>
<br>师离dt水动王侯，心印光潜麈尾收。碧落雾霾松岭月， 
<br>沧溟浪覆济人舟。一灯乍灭波旬喜，双眼重昏道侣愁。 
<br>纵是了然云外客，每瞻瓶几泪还流。
<br>
<br>佛日西倾祖印隳，珠沈丹沼月沈辉。影敷丈室炉烟惨， 
<br>风起禅堂松韵微。只履乍来留化迹，五天何处又逢归。 
<br>解空弟子绝悲喜，犹自潸然对雪帏。
<br>
<br>
<br>
<br>&nbsp;&nbsp; 卷734_8 【答同年李昉见赠次韵】邓洵美 
<br>
<br>词场几度让长鞭，又向清朝贺九迁。品秩虽然殊此日， 
<br>岁寒终不改当年。驰名早已超三院，侍直仍忻步八砖。 
<br>今日相逢翻自愧，闲吟对酒倍潸然。
<br>
<br>
<br>
<br>&nbsp;&nbsp; 卷734_9 【除夜长安作（一作李景诗）】李京 
<br>
<br>长安朔风起，穷巷掩双扉。新岁明朝是，故乡何路归。 
<br>鬓丝饶镜色，隙雪夺灯辉。却羡秦州雁，逢春尽北飞。
<br>
<br>
<br>
<br>&nbsp;&nbsp; 卷734_10 【登岭望】许鼎 
<br>
<br>淼淼三江水，悠悠五岭关。雁飞犹不度，人去若为还。
<br>
<br>
<br>
<br>&nbsp;&nbsp; 卷734_11 【崿岭四望】许鼎 
<br>
<br>汉家仙仗在咸阳，洛水东流出建章。
<br>野老至今犹望幸，离宫秋树独苍苍。
<br>
<br>
<br>
<br>&nbsp;&nbsp; 卷734_12 【官左拾遗归隐作（一作辞官归隐，留诗一绝）】王易简 
<br>
<br>汩没朝班愧不才，谁能低折向尘埃。
<br>青山得去且归去，官职有来还自来。
<br>
<br>
<br>
<br>&nbsp;&nbsp; 卷734_13 【悼杨氏妓琴弦】朱褒 
<br>
<br>魂归寥廓魄归泉，只住人间十五年。
<br>昨日施僧裙带上，断肠犹系琵琶弦。
<br>
<br>
<br>
<br>&nbsp;&nbsp; 卷734_14 【公子行】黄损 
<br>
<br>春草绿绵绵，骄骖骤暖烟。微风飘乐韵，半日醉花边。 
<br>打鹊抛金盏，招人举玉鞭。田翁与蚕妇，平地看神仙。
<br>
<br>
<br>
<br>&nbsp;&nbsp; 卷734_15 【读史】黄损 
<br>
<br>逐鹿走红尘，炎炎火德新。家肥生孝子，国霸有馀臣。 
<br>帝道云龙合，民心草木春。须知烟阁上，一半老儒真。
<br>
<br>
<br>
<br>&nbsp;&nbsp; 卷734_16 【出山吟】黄损 
<br>
<br>来书初出白云扃，乍蹑秋风马走轻。远近留连分岳色， 
<br>别离呜咽乱泉声。休将巢许争喧杂，自共伊皋论太平。 
<br>昨夜细看云色里，进贤星座甚分明。
<br>
<br>
<br>
<br>&nbsp;&nbsp; 卷734_17 【书壁】黄损 
<br>
<br>一别人间岁月多，归来人事已销磨。
<br>惟有门前鉴池水，春风不改旧时波。
<br>
<br>
<br>
<br>&nbsp;&nbsp; 卷734_18 【句】黄损 
<br>
<br>机关才运动，胜败便相随。（以下并见《吟窗杂录》）
<br>
<br>忽遇南迁客，若为西入心。
<br>
<br>往来三岛近，活计一囊空。
<br>
<br>三通明主诏，一片白云心。
<br>
<br>扫地待明月，踏花迎野僧。
<br>
<br>水谙彭泽阔，山忆武陵深。
<br>
<br>金镫冷光风宛转，锦袍红润雨霏微。
<br>
<br>高齐日月方为道，动合乾坤始是心。
<br>
<br>傍水野禽通体白，饤盘山果半边红。（见《零陵总记》）
<br>
<br>而今世上多离别，莫向相思树下啼。（《鹧鸪》， 
<br>见《古今诗话》）
<br>
<br>
<br>
<br>&nbsp;&nbsp; 卷734_19 【梁郊祀乐章·庆肃】张衮 
<br>
<br>笾豆簠簋，黍稷非馨。懿兹彝器，厥德惟明。 
<br>金石匏革，以和以平。由此无疆，期乎永宁。
<br>
<br>
<br>
<br>&nbsp;&nbsp; 卷734_20 【梁郊祀乐章·庆熙】张衮 
<br>
<br>哲后躬享，旨酒斯陈。王恭无斁，严祀惟寅。 
<br>皇祖以配，大孝以振。宜锡景福，永休下民。
<br>
<br>
<br>
<br>&nbsp;&nbsp; 卷734_21 【梁郊祀乐章·庆隆】张衮 
<br>
<br>恭祀上帝，于国之阳。爵醴是荷，鸿基永昌。
<br>
<br>
<br>
<br>&nbsp;&nbsp; 卷734_22 【梁郊祀乐章·庆融】张衮 
<br>
<br>道和气兮袭氤氲，宣皇规兮彰圣神。
<br>服遐裔兮敷质文，格苗扈兮息烟尘。
<br>
<br>
<br>
<br>&nbsp;&nbsp; 卷734_23 【梁郊祀乐章·庆休】张衮 
<br>
<br>大业来四夷，仁风和万国。白日体无私，皇天辅有德。 
<br>七旬罪已服，六月师方克。伟哉帝道隆，终始常作则。
<br>
<br>
<br>
<br>&nbsp;&nbsp; 卷734_24 【梁郊祀乐章·庆和】张衮 
<br>
<br>烟燎升，礼容彻。诚感达，人神悦。 
<br>灵贶彰，圣情结。玉座寂，金炉歇。
<br>
<br>
<br>
<br>&nbsp;&nbsp; 卷734_25 【梁郊祀乐章·庆和】赵光逢 
<br>
<br>就阳位，升圜丘。佩双玉，御大裘。 
<br>膺天命，拥神休。万灵感，百禄遒。
<br>
<br>秉黄钺，建朱旗。震八表，清二仪。 
<br>帝业显，王道夷。受景命，启皇基。
<br>
<br>开九门，怀百神。通肸蚃，接氤氲。 
<br>明粢荐，广乐陈。奠嘉璧，燎芳薪。
<br>
<br>膺宝图，执左契。德应天，圣飨帝。 
<br>荐表衷，荷灵惠。寿万年，祚百世。
<br>
<br>惟德动天，有感必通。秉兹一德，禋于六宗。 
<br>钦夤宝命，恭肃礼容。来顾来享，永穆皇风。
<br>
<br>天惟佑德，辟乃奉天。交感斯在，昭事罔愆。 
<br>岁功已就，王道无偏。于焉报本，是用告虔。
<br>
<br>
<br>
<br>&nbsp;&nbsp; 卷734_26 【梁郊祀乐章·庆顺】赵光逢 
<br>
<br>圣皇戾止，天步舒迟。乾乾睿相，穆穆皇仪。 
<br>进退必肃，陟降是祗。六变克协，万灵协随。
<br>
<br>
<br>
<br>&nbsp;&nbsp; 卷734_27 【梁郊祀乐章·庆平】赵光逢 
<br>
<br>天命降鉴，帝德惟馨。享祀不忒，礼容孔明。 
<br>奠璧布币，荐纯献精。神祐以答，敷锡永宁。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷735_1 【宫词百首】和凝 
<br>
<br>紫燎光销大驾归，御楼初见赭黄衣。
<br>千声鼓定将宣赦，竿上金鸡翅欲飞。
<br>
<br>北阙晴分五凤楼，嵩山秀色护神州。
<br>洛河自契千年运，更拟波中出九畴。
<br>
<br>中兴殿上晓光融，一炷天香舞瑞风。
<br>百辟虔心齐稽首，卷帘遥见御衣红。
<br>
<br>日和风暖御楼时，万姓齐瞻八彩眉。
<br>瑞气祥烟笼细仗，閤门宣赦四方知。
<br>
<br>凤吹鸾歌晓日明，丰年观稼出神京。
<br>封人争献南山寿，五色云中御辇平。
<br>
<br>圣主临轩待晓时，穿花宫漏正迟迟。
<br>鸡人一唱乾坤晓，百辟分班俨羽仪。
<br>
<br>朦胧西月照池亭，初夜椒房掩画屏。
<br>宫女相呼有何事，上楼同看老人星。
<br>
<br>红泥椒殿缀珠珰，帐蹙金龙窣地长。
<br>红兽慢然天色暖，凤炉时复爇沈香。
<br>
<br>九重楼殿簇丹青，高柳含烟覆井亭。
<br>宫内不知今日几，自来阶下数尧蓂。
<br>
<br>寝殿香浓玉漏严，云随凉月下西南。
<br>帐前宫女低声道，主上还应梦傅岩。
<br>
<br>绕殿钩阑压玉阶，内人轻语凭葱苔。
<br>皆言明主垂衣理，不假朱云傍槛来。
<br>
<br>颟顸冰面莹池心，风刮瑶阶腊雪深。
<br>怪得宫中无兽炭，步摇钗是辟寒金。
<br>
<br>兰殿春融自靘笙，玉颜风透象纱明。
<br>金簧如语莺声滑，可使云和独得名。
<br>
<br>兰烛时将凤髓添，寒星遥映夜光帘。
<br>龙楼露著鸳鸯瓦，谁近螭头掷玉签。
<br>
<br>玉甃莲池春水平，小鱼双并锦鳞行。
<br>内中知是黄河样，九曲今年彻底清。
<br>
<br>真珠帘外静无尘，耿耿凉天景象新。
<br>金殿夜深银烛晃，宫嫔来奏月重轮。
<br>
<br>鱼犀月掌夜通头，自著盘莺锦臂鞲。
<br>多把沈檀配龙麝，宫中掌浸十香油。
<br>
<br>香云双飐玉蝉轻，侍从君王苑里行。
<br>嘉瑞忽逢连理木，一时跪拜贺文明。
<br>
<br>金鸾双立紫檀槽，暖殿无风韵自高。
<br>含笑试弹红蕊调，君王宣赐酪樱桃。
<br>
<br>斑簟如霞可殿铺，更开新进瑞莲图。
<br>谁人筑损珊瑚架，子细看时认沥苏。
<br>
<br>金盆初晓洗纤纤，银鸭香焦特地添。
<br>出户忽看春雪下，六宫齐卷水晶帘。
<br>
<br>暖金盘里点酥山，拟望君王子细看。
<br>更向眉中分晓黛，岩边染出碧琅玕。
<br>
<br>云母屏前绣柱衣，龙床闲卷谏书帏。
<br>黄金槛外螭头活，日照红兰露未晞。
<br>
<br>楼西残月尚胧明，中禁鸡人报晓声。
<br>清旦司天台进状，夜来晴霁泰阶平。
<br>
<br>纤辔摩轩响佩环，银台门外集鸳鸾。
<br>三钟五鼓祥烟敛，日照仙人捧露盘。
<br>
<br>司膳厨中也禁烟，春宫相对画秋千。
<br>清明节日颁新火，蜡炬星飞下九天。
<br>
<br>宫木交芳色尽深，和风轻舞早莺吟。
<br>侍臣不异东方朔，应喜仙桃满禁林。
<br>
<br>贡橘香匀x0oh容，星光初满小金笼。
<br>近臣押赐诸王宅，拜了方开敕字封。
<br>
<br>献寿朝元欲偃戈，航深梯险竞骈罗。
<br>若论万国来朝日，比并涂山更较多。
<br>
<br>艳阳风景簇神州，杏蕊桃心照凤楼。
<br>遥望青青河畔草，几多归马与休牛。
<br>
<br>銮舆观稼晚方归，日月旗中见御衣。
<br>万姓焚香惟顶礼，瑞云随伞入宫闱。
<br>
<br>宫庭皆应紫微垣，壮丽宸居显至尊。
<br>赤子颙颙瞻父母，已将仁德比乾坤。
<br>
<br>三农皆已辟田畴，又见金门出土牛。
<br>块雨条风符圣化，嘉禾看却报新秋。
<br>
<br>进食门前水陆陈，大官斋洁贡时新。
<br>明君宵旰分甘处，便索金盘赐重臣。
<br>
<br>层台金碧惹红霞，仙掌亭亭对月华。
<br>昨夜盘中甘露满，婕妤争去奏官家。
<br>
<br>水殿垂帘冷色凝，一床珍簟展春冰。
<br>才人侍立持团扇，金缕双龙贴碧藤。
<br>
<br>香鸭烟轻爇水沈，云鬟闲坠凤犀簪。
<br>珠帘半卷开花雨，又见芭蕉展半心。
<br>
<br>莺锦蝉罗撒麝脐，狻猊轻喷瑞烟迷。
<br>红酥点得香山小，卷上珠帘日未西。
<br>
<br>锦褥花明满殿铺，宫娥分坐学樗蒲。
<br>欲教官马冲关过，咒愿纤纤早掷卢。
<br>
<br>小楼花簇钿山低，金雉双来蹋马齐。
<br>夸向傍人能彩戏，朝来赢得鹭鸶犀。
<br>
<br>红鬃白马嫩龙飞，天厩供来入紫微。
<br>遥见玉阶嘶不已，应缘认得赭黄衣。
<br>
<br>班定千牛立受宣，佩刀搢笏凤墀前。
<br>一声不坐祥云合，鸳鹭依行拜两边。
<br>
<br>三殿香浓晓色来，祥鸾威凤待门开。
<br>锵金佩玉趋丹陛，总是和羹作砺才。
<br>
<br>两番供奉打球时，鸾凤分厢锦绣衣。
<br>虎骤龙腾宫殿响，骅骝争趁一星飞。
<br>
<br>凤池冰泮岸莎匀，柳眼花心雪里新。
<br>都是九重和暖地，东风先报禁园春。
<br>
<br>紫气氤氲满帝都，映楼明月锁金铺。
<br>银泥殿里嫌红烛，教近龙床著火珠。
<br>
<br>地衣初展瑞霞融，绣帽金铃舞舜风。
<br>吹竹弹丝珠殿响，坠仙双降五云中。
<br>
<br>锦策匀铺寒玉齐，星锤高运日通犀。
<br>铿金曲罢春冰碎，跪拜君王粉面低。
<br>
<br>珠帘静卷水亭凉，玉蕊风飘小槛香。
<br>几处按歌齐入破，双双雏燕出宫墙。
<br>
<br>宫娥解禊艳阳时，鹢舸兰桡满凤池。
<br>春水如蓝垂柳醉，和风无力袅金丝。
<br>
<br>白玉阶前菊蕊香，金杯仙酝赏重阳。
<br>层台云集梨园乐，献寿声声祝万康。
<br>
<br>天籁吟风社燕归，渚莲香老碧苔肥。
<br>夜来霜坠梧桐叶，诸殿平明进御衣。
<br>
<br>炉爇香檀兽炭痴，真珠帘外雪花飞。
<br>六宫进酒尧眉寿，舞凤盘龙满御衣。
<br>
<br>云行风静早秋天，竞绕盆池蹋采莲。
<br>罨画披袍从窣地，更寻宫柳看鸣蝉。
<br>
<br>阑珊星斗缀珠光，七夕宫嫔乞巧忙。
<br>总上穿针楼上去，竞看银汉洒琼浆。
<br>
<br>宝瑟凄锵夜漏馀，玉阶闲坐对蟾蜍。
<br>秋光寂历银河转，已见宫花露滴疏。
<br>
<br>春风金袅万年枝，簇白团红烂熳时。
<br>宫女竞思游御苑，大家齐奏圣人知。
<br>
<br>乾文初见泰阶平，日月常遵阁道行。
<br>昨夜仰观垂象正，拱辰星宿转分明。
<br>
<br>锵锵济济赴延英，渐近重瞳目转明。
<br>君圣臣贤鱼水契，鸿基须贺永清平。
<br>
<br>天厩骖騑集嫩龙，雪光相照晓嘶风。
<br>昂头步步金鞍稳，掌扇花前御路中。
<br>
<br>金吾细仗俨威仪，圣旨凝旒对远夷。
<br>晓日曈曨瞻玉案，丁冬环珮满彤墀。
<br>
<br>正旦垂旒御八方，蛮夷无不奉梯航。
<br>群臣舞蹈称觞处，雷动山呼万岁长。
<br>
<br>圣主躬耕在籍田，公卿环卫待丰年。
<br>五风十雨馀粮在，金殿惟闻奏舜弦。
<br>
<br>圣日垂科委所司，英才咸喜遇明时。
<br>春官进榜莺离谷，月殿香残桂魄枝。
<br>
<br>天街香满瑞云生，红伞凝空景日明。
<br>先遣五坊排猎骑，为民除害出神京。
<br>
<br>内宴初开锦绣攒，教坊齐奏万年欢。
<br>箫韶响亮春云合，日照尧阶舞瑞鸾。
<br>
<br>视草词臣直玉堂，对来新赐锦袍香。
<br>班资最在云霄上，长是先迎日月光。
<br>
<br>玉殿朦胧散晓光，金龙高喷九天香。
<br>摵鞭声定初开扇，百辟齐呼万岁长。
<br>
<br>五色卿云覆九重，香烟高舞御炉中。
<br>含元殿里行仁德，四海车书已混同。
<br>
<br>欲封丹诏紫泥香，朱篆龙文御印光。
<br>汗涣丝纶出丹禁，便从天上凤衔将。
<br>
<br>越溪姝丽入深宫，俭素皆持马后风。
<br>尽道君王修圣德，不劳辞辇与当熊。
<br>
<br>早梅初向雪中明，风惹奇香粉蕊轻。
<br>谁道落花堪靧面，竞来枝上采繁英。
<br>
<br>暖殿奇香馥绮罗，窗间初学绣金鹅。
<br>才经冬至阳生后，今日工夫一线多。
<br>
<br>金井澄泉玉液香，琉璃深殿自清凉。
<br>温汤头进瓜初熟，后至宫嫔未得尝。
<br>
<br>绣闼雕甍列锦闺，珍奇惟待凤凰栖。
<br>杏梁烜赫晴霞展，时见空虚坠燕泥。
<br>
<br>龙凤金鞍软玉鞭，雪花光照锦连乾。
<br>驾头直指西郊去，晓日寒生讲武天。
<br>
<br>戛云楼上定风盘，雀跃猿跳总不难。
<br>要对君王逞轻捷，御楼时拟上鸡竿。
<br>
<br>停稳春衫窣地长，通天犀带缀金章。
<br>近臣衔命离丹禁，高捧恩波洒万方。
<br>
<br>垂黎玉押春帘卷，不夜珠楼晓鉴开。
<br>袍裤宫人走迎驾，东风吹送御香来。
<br>
<br>金吾勘契自通官，楼上初闻唱刻闲。
<br>金殿香高初唤仗，数行鸳鹭各趋班。
<br>
<br>螺髻凝香晓黛浓，水精鸂鶒飐轻风。
<br>金钗斜戴宜春胜，万岁千秋绕鬓红。
<br>
<br>缕金团扇对纤絺，正是深宫捧日时。
<br>要对君王说幽意，低头佯念婕妤诗。
<br>
<br>结金冠子学梳蝉，碾玉蜻蜓缀鬓偏。
<br>寝殿垂帘悄无事，试香闲立御炉前。
<br>
<br>金马词臣夜受宣，授毫交直八花砖。
<br>白麻草了初呈进，称旨丝纶下九天。
<br>
<br>平明光政便门开，已见忠臣早入来。
<br>自是枢机符造化，大罗天上曜三台。
<br>
<br>红罗窗里绣偏慵，亸袖闲隈碧玉笼。
<br>兰殿春晴鹦鹉睡，结条钗飐落花风。
<br>
<br>晓光初入右银台，鸳鹭分班启沃来。
<br>如水如鱼何际会，尽言金鼎得盐梅。
<br>
<br>立名金马近尧阶，尽是家传八斗才。
<br>麻尾尚犹龙字湿，便从天上凤衔来。
<br>
<br>狻猊镇角舞筵张，鸾凤花分十六行。
<br>轻动玉纤歌遍慢，时时偷眼看君王。
<br>
<br>边藩□宴贺休征，细仗初排舜日明。
<br>坐定两军呈百戏，乐臣低折贺升平。
<br>
<br>碧罗冠子簇香莲，结胜双衔利市钱。
<br>花下贪忙寻百草，不知遗却蹙金蝉。
<br>
<br>兰省初除傅粉郎，静端霜简入鸳行。
<br>明庭转制浑无事，朝下空馀鸡舌香。
<br>
<br>采访宁遗草泽人，诏搜无不降蒲轮。
<br>集贤殿里开炉冶，待把黄金铸重臣。
<br>
<br>红玉纤纤捧暖笙，绛唇呼吸引春莺。
<br>霓裳曲罢君王笑，宜近前来与改名。
<br>
<br>绣额朱门插艾人，羞将角黍近香唇。
<br>平明朝下夸宣赐，五色香丝系臂新。
<br>
<br>芙蓉冠子水精簪，闲对君王理玉琴。
<br>鹭颈莺唇胜仙子，步虚声细象窗深。
<br>
<br>金马门开侍从归，御香犹惹赐来衣。
<br>晓光满院金鱼冷，红药花擎宿露飞。
<br>
<br>便殿朝回卸玉簪，竞来芳槛摘花心。
<br>风和难捉花中蝶，却向窗间弄绣针。
<br>
<br>君王朝下未梳头，长晕残眉侍鉴楼。
<br>扼臂交光红玉软，起来重拟理箜篌。
<br>
<br>九重天上实难知，空遣微臣役梦思。
<br>葵藿一心期捧日，强搜狂斐拟宫词。
<br>
<br>
<br>&nbsp;&nbsp; 卷735_2 【渔父歌】和凝 
<br>
<br>白芷汀寒立鹭鸶，蘋风轻剪浪花时。 
<br>烟幂幂，日迟迟，香引芙蓉惹钓丝。
<br>
<br>
<br>
<br>&nbsp;&nbsp; 卷735_3 【杨柳枝】和凝 
<br>
<br>软碧摇烟似送人，映花时把翠眉嚬。
<br>青青自是风流主，慢飐金丝待洛神。
<br>
<br>瑟瑟罗裙金缕腰，黛眉隈破未重描。
<br>醉来咬损新花子，拽住仙郎尽放娇。
<br>
<br>鹊桥初就咽银河，今夜仙郎自姓和。
<br>不是昔年攀桂树，岂能月里索姮娥。
<br>
<br>
<br>
<br>&nbsp;&nbsp; 卷735_4 【解红歌（唐有儿童解红之舞）】和凝 
<br>
<br>百戏罢，五音清，解红一曲新教成。 
<br>两个瑶池小仙子，此时夺却柘枝名。
<br>
<br>
<br>
<br>&nbsp;&nbsp; 卷735_5 【题鹰猎兔画】和凝 
<br>
<br>虽是丹青物，沈吟亦可伤。君夸鹰眼疾，我悯兔心忙。 
<br>岂动骚人兴，惟增猎客狂。鲛绡百馀尺，争及制衣裳。
<br>
<br>
<br>
<br>&nbsp;&nbsp; 卷735_6 【醴泉院】和凝 
<br>
<br>万山岚霭簇洋城，数处禅斋尽有名。古柏八株堆翠色， 
<br>灵泉一派逗寒声。暂游颇爱闲滋味，久住翻嫌俗性情。 
<br>珍重支公每相勉，我于儒行也修行。
<br>
<br>
<br>
<br>&nbsp;&nbsp; 卷735_7 【兴势观】和凝 
<br>
<br>山名兴势镇梁洋，俨有真风福此方。瘦柏握盘笼殿紫， 
<br>灵泉澄洁浸花香。暂游颇爱闲人少，久住翻嫌白日忙。 
<br>只向五千文字内，愿成金骨住仙乡。
<br>
<br>
<br>
<br>&nbsp;&nbsp; 卷735_8 【洋川】和凝 
<br>
<br>华夷图上见洋川，知在青山绿水边。
<br>官闲最好游僧舍，江近应须买钓船。
<br>
<br>
<br>
<br>&nbsp;&nbsp; 卷735_9 【句】和凝 
<br>
<br>先生自舞琴。（《三乐达节》）
<br>
<br>波上人如潘玉儿，掌中花似赵飞燕。（《采莲曲》， 
<br>以上并见《乐书》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷736_1 【从蜀后主幸秦川上梓潼山】王仁裕 
<br>
<br>彩仗拂寒烟，鸣驺在半天。黄云生马足，白日下松巅。 
<br>盛德安疲俗，仁风扇极边。前程问成纪，此去尚三千。
<br>
<br>
<br>&nbsp;&nbsp; 卷736_2 【和蜀后主题剑门】王仁裕 
<br>
<br>孟阳曾有语，刊在白云棱。李杜常挨托，孙刘亦恃凭。 
<br>庸才安可守，上德始堪矜。暗指长天路，浓峦蔽几层。
<br>
<br>
<br>
<br>&nbsp;&nbsp; 卷736_3 【荆南席上咏胡琴妓二首】王仁裕 
<br>
<br>红妆齐抱紫檀槽，一抹朱弦四十条。湘水凌波惭鼓瑟， 
<br>秦楼明月罢吹箫。寒敲白玉声偏婉，暖逼黄莺语自娇。 
<br>丹禁旧臣来侧耳，骨清神爽似闻韶。
<br>
<br>玉纤挑落折冰声，散入秋空韵转清。二五指中句塞雁， 
<br>十三弦上啭春莺。谱从陶室偷将妙，曲向秦楼写得成。 
<br>无限细腰宫里女，就中偏惬楚王情。
<br>
<br>
<br>
<br>&nbsp;&nbsp; 卷736_4 【题麦积山天堂】王仁裕 
<br>
<br>蹑尽悬空万仞梯，等闲身共白云齐。檐前下视群山小， 
<br>堂上平分落日低。绝顶路危人少到，古岩松健鹤频栖。 
<br>天边为要留名姓，拂石殷勤身自题。
<br>
<br>
<br>
<br>&nbsp;&nbsp; 卷736_5 【题斗山观】王仁裕 
<br>
<br>霞衣欲举醉陶陶，不觉全家住绛霄。拔宅只知鸡犬在， 
<br>上天谁信路岐遥。三清辽廓抛尘梦，八景云烟事早朝。 
<br>为有故林苍柏健，露华凉叶锁金飙。
<br>
<br>
<br>
<br>&nbsp;&nbsp; 卷736_6 【题孤云绝顶淮阴祠】王仁裕 
<br>
<br>一握寒天古木深，路人犹说汉淮阴。孤云不掩兴亡策， 
<br>两角曾悬去住心。不是冕旒轻布素，岂劳丞相远追寻。 
<br>当时若放还西楚，尺寸中华未可侵。
<br>
<br>
<br>
<br>&nbsp;&nbsp; 卷736_7 【和韩昭从驾过白卫岭】王仁裕 
<br>
<br>龙旆飘飖指极边，到时犹更二三千。登高晓蹋巉岩石， 
<br>冒冷朝冲断续烟。自学汉皇开土宇，不同周穆好神仙。 
<br>秦民莫遣无恩及，大散关东别有天。
<br>
<br>
<br>
<br>&nbsp;&nbsp; 卷736_8 【贺王溥入相】王仁裕 
<br>
<br>一战文场拔赵旗，便调金鼎佐无为。白麻骤降恩何极， 
<br>黄发初闻喜可知。跋敕案前人到少，筑沙堤上马归迟。 
<br>立班始得遥相见，亲洽争如未贵时。
<br>
<br>
<br>
<br>&nbsp;&nbsp; 卷736_9 【与诸门生春日会饮繁台赋】王仁裕 
<br>
<br>柳阴如雾絮成堆，又引门生饮古台。淑景即随风雨去， 
<br>芳樽宜命管弦开。谩夸列鼎鸣钟贵，宁免朝乌夜兔催。 
<br>烂醉也须诗一首，不能空放马头回。
<br>
<br>
<br>
<br>&nbsp;&nbsp; 卷736_10 【示诸门生】王仁裕 
<br>
<br>二百一十四门生，春风初长羽毛成。掷金换得天边桂， 
<br>凿壁偷将榜上名。何幸不才逢圣世，偶将疏网罩群英。 
<br>衰翁渐老儿孙小，异日知谁略有情。
<br>
<br>
<br>
<br>&nbsp;&nbsp; 卷736_11 【过平戎谷吊胡翙】王仁裕 
<br>
<br>立马荒郊满目愁，伊人何罪死林丘。风号古木悲长在， 
<br>雨湿寒莎泪暗流。莫道文章为众嫉，只应轻薄是身雠。 
<br>不缘魂寄孤山下，此地堪名鹦鹉洲。
<br>
<br>
<br>
<br>&nbsp;&nbsp; 卷736_12 【奉诏赋剑州途中鸷兽】王仁裕 
<br>
<br>剑牙钉舌血毛腥，窥算劳心岂暂停。不与大朝除患难， 
<br>惟馀当路食生灵。从将户口资嚵口，未委三丁税几丁。 
<br>今日帝王亲出狩，白云岩下好藏形。
<br>
<br>
<br>
<br>&nbsp;&nbsp; 卷736_13 【放猿】王仁裕 
<br>
<br>放尔丁宁复故林，旧来行处好追寻。月明巫峡堪怜静， 
<br>路隔巴山莫厌深。栖宿免劳青嶂梦，跻攀应惬白云心。 
<br>三秋果熟松梢健，任抱高枝彻晓吟。
<br>
<br>
<br>
<br>&nbsp;&nbsp; 卷736_14 【遇放猿再作】王仁裕 
<br>
<br>嶓冢祠前汉水滨，饮猿连臂下嶙峋。渐来子细窥行客， 
<br>认得依稀是野宾。月宿纵劳羁绁梦，松餐非复稻粱身。 
<br>数声肠断和云叫，识是前时旧主人。
<br>
<br>
<br>
<br>&nbsp;&nbsp; 卷736_15 【句】王仁裕 
<br>
<br>铁锁寨门扃白日，大张旗帜插青天。（《大散关》）
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
