<HTML>
<HEAD>
<TITLE>全唐诗 卷770-774 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷770-774</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷770-774</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6232"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷770-774')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷770-774]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷770_1 【昭君怨（一作董思恭诗）】董初 
<br>
<br>新年犹尚小，那堪远聘秦。裾衫沾马汗，眉黛染胡尘。 
<br>举眼无相识，路逢皆异人。唯有梅将李，犹带故乡春。
<br>
<br>
<br>&nbsp;&nbsp; 卷770_2 【南山（一作贺朝诗）】贺朝清 
<br>
<br>湖北雨初晴，湖南山尽见。岩岩石帆影，如得海风便。 
<br>仙穴茅山峰，彩云时一见。邀君共探此，异箓残几卷。
<br>
<br>
<br>
<br>&nbsp;&nbsp; 卷770_3 【赋得游人久不归（一作刘孝孙诗，又作贺朝诗）】贺朝清 
<br>
<br>乡关眇天末，引领怅怀归。羁旅久淫滞，物色屡芳菲。 
<br>稍觉私意尽，行看鬔鬓稀。如何千里外，伫立沾裳衣。
<br>
<br>
<br>
<br>&nbsp;&nbsp; 卷770_4 【白纻辞（此二首又见贞元进士杨衡集中）】杨衡 
<br>
<br>玉缨翠珮杂轻罗，香汗微渍朱颜酡。为君起唱白纻歌， 
<br>清声袅云思繁多，凝笳哀琴时相和。金壶半倾芳夜促， 
<br>梁尘霏霏暗红烛。令君安坐听终曲，坠叶飘花难再复。
<br>
<br>蹑珠履，步琼筵，轻身起舞红烛前。芳姿艳态妖且妍， 
<br>回眸转袖暗催弦。凉风萧萧漏水急，月华泛溢红莲湿， 
<br>牵裙揽带翻成泣。
<br>
<br>
<br>
<br>&nbsp;&nbsp; 卷770_5 【还渭南感旧二首】唐暄 
<br>
<br>寝室悲长簟，妆楼泣镜台。独悲桃李节，不共一时开。 
<br>魂兮若有感，仿佛梦中来。
<br>
<br>常时华室静，笑语度更筹。恍惚人事改，冥漠委荒丘。 
<br>阳原叹薤露，阴壑悼藏舟。清夜妆台月，空想画眉愁。
<br>
<br>
<br>
<br>&nbsp;&nbsp; 卷770_6 【赠亡妻张氏】唐暄 
<br>
<br>峄阳桐半死，延津剑一沈。如何宿昔内，空负百年心。
<br>
<br>
<br>
<br>&nbsp;&nbsp; 卷770_7 【题司空山观】李韶 
<br>
<br>梁代真人上紫微，水盘山脚五云飞。
<br>松杉老尽无消息，犹得千年一度归。
<br>
<br>
<br>
<br>&nbsp;&nbsp; 卷770_8 【戏题盱眙壁】韦鹏翼 
<br>
<br>岂肯闲寻竹径行，却嫌丝管好蛙声。
<br>自从煮鹤烧琴后，背却青山卧月明。
<br>
<br>
<br>
<br>&nbsp;&nbsp; 卷770_9 【题杨少卿书后】安鸿渐 
<br>
<br>端溪石砚宣城管，王屋松烟紫兔毫。
<br>更得孤卿老书札，人间无此五般高。
<br>
<br>
<br>
<br>&nbsp;&nbsp; 卷770_10 【自紫阳观至华阳洞，宿侯尊师草堂简同游】李延陵 
<br>
<br>石林媚烟景，句曲盘江甸。南向佳气浓，峰峰遥隐见。 
<br>渐临华阳口，微路入葱蒨。七曜悬洞宫，五云抱山殿。 
<br>银函意谁发，金液徒堪荐。千载桃花春，秦人深不见。 
<br>东溪喜相遇，贞白如会面。青鸟来去闲，红霞朝夕变。 
<br>一从化真骨，万里乘飞电。萝月延步虚，松花醉闲宴。 
<br>幽人即长往，茂宰应交战。明发归琴堂，知君懒为县。
<br>
<br>
<br>
<br>&nbsp;&nbsp; 卷770_11 【题钟雅青纱枕】秦尚运 
<br>
<br>阴香装艳入青纱，还与欹眠好事家。
<br>梦里却成山色雨，沈山不敢斗青华。
<br>
<br>
<br>
<br>&nbsp;&nbsp; 卷770_12 【题搔口】张仲谋 
<br>
<br>尝闻烧尾便拏空，只过天门更一重。
<br>大禹未生门未凿，可能天下总无龙。
<br>
<br>
<br>
<br>&nbsp;&nbsp; 卷770_13 【山寺见杨少卿书壁，因题其尾】冯少吉 
<br>
<br>少卿真迹满僧居，只恐钟王也不如。
<br>为报远公须爱惜，此书书后更无书。
<br>
<br>
<br>
<br>&nbsp;&nbsp; 卷770_14 【经杜甫旧宅】殷陶 
<br>
<br>浣花溪里花多处，为忆先生在蜀时。万古只应留旧宅， 
<br>千金无复换新诗。沙棚水槛鸥飞尽，树压村桥马过时。 
<br>山月不知人事变，夜来江上与谁期。
<br>
<br>
<br>
<br>&nbsp;&nbsp; 卷770_15 【行县至浮查寺（一作罗晌诗）】罗炯 
<br>
<br>二十年前此布衣，鹿鸣西上虎符归。行时宾从光前事， 
<br>到处松杉长旧围。野老竞遮官道拜，沙鸥遥避隼旟飞。 
<br>春风一宿琉璃地，自有泉声惬素机。
<br>
<br>
<br>
<br>&nbsp;&nbsp; 卷770_16 【敕和元相公家园即事寄王相公】韩雄 
<br>
<br>共列中台贵，能齐物外心。回车青阁晚，解带碧芳深。 
<br>夜水随畦入，晴花度竹寻。题诗更相应，一字重千金。
<br>
<br>
<br>
<br>&nbsp;&nbsp; 卷770_17 【仲秋太常寺观公辂车拜陵】苗仲方 
<br>
<br>南宫初开律，金风已戒凉。拜陵将展敬，车辂俨成行。 
<br>士庶观祠礼，公卿习旧章。郊原佳气引，园寝瑞烟长。 
<br>卤簿辞丹阙，威仪列太常。圣心何所寄，惟德在无忘。
<br>
<br>
<br>
<br>&nbsp;&nbsp; 卷770_18 【寻易尊师不遇】陈嶰 
<br>
<br>烂熳红霞光照衣，苔封白石路微微。
<br>华阳洞里何人在，落尽松花不见归。
<br>
<br>
<br>
<br>&nbsp;&nbsp; 卷770_19 【早过梨岭，喜雪书情呈崔判官】张起 
<br>
<br>度岭逢朝雪，行看马迹深。轻标南国瑞，寒慰北人心。 
<br>皎洁停丹嶂，飘飖映绿林。共君歌乐土，无作白头吟。
<br>
<br>
<br>
<br>&nbsp;&nbsp; 卷770_20 【春情】张起 
<br>
<br>画阁馀寒在，新年旧燕归。梅花犹带雪，未得试春衣。
<br>
<br>
<br>
<br>&nbsp;&nbsp; 卷770_21 【赠窦蔡二记室入蜀】陈政 
<br>
<br>昆山积良宝，大厦构众材。马卿委官去，邹子背淮来。 
<br>风流信多美，朝夕豫平台。逸翮独不群，清才复遒上。 
<br>六辅昔推名，二江今振响。英华虽外发，磨琢终内朗。 
<br>四海奋羽仪，清风久播驰。沈郁林难厕，青山翻易阻。 
<br>回首望烟霞，谁知慕俦侣。飘然不系舟，为情自可求。 
<br>若奉西园夜，浩想北园愁。无因逐萍藻，从尔泛清流。
<br>
<br>
<br>
<br>&nbsp;&nbsp; 卷770_22 【采菊】李建业 
<br>
<br>簇簇竟相鲜，一枝开几番。味甘资麹糵，香好胜兰荪。 
<br>古道风摇远，荒篱露压繁。盈筐时采得，服饵近知门。
<br>
<br>
<br>
<br>&nbsp;&nbsp; 卷770_23 【水精环】罗维 
<br>
<br>王室符长庆，环中得水精。任圆循不极，见素质仍贞。 
<br>信是天然瑞，非因朴斫成。无瑕胜玉美，至洁过冰清。 
<br>未肯齐珉价，宁同杂佩声。能衔任黄雀，亦欲应时明。
<br>
<br>
<br>
<br>&nbsp;&nbsp; 卷770_24 【看牡丹】殷益 
<br>
<br>拥毳对芳丛，由来趣不同。发从今日白，花是去年红。 
<br>艳色随朝露，馨香逐晚风。何须待零落，然后始知空。
<br>
<br>
<br>
<br>&nbsp;&nbsp; 卷770_25 【赋得垣衣】李得 
<br>
<br>漠漠复霏霏，为君垣上衣。昭阳辇下草，应笑此生非。 
<br>掩蔼青春去，苍茫白露稀。犹胜萍逐水，流浪不相依。
<br>
<br>
<br>
<br>&nbsp;&nbsp; 卷770_26 【冬晚对雪忆胡处士】王邵 
<br>
<br>寒更传唱晚，清镜览衰颜。隔牖风惊竹，开帘雪满山。 
<br>洒空深巷静，积素广庭闲。借问袁安舍，翛然尚闭关。
<br>
<br>
<br>
<br>&nbsp;&nbsp; 卷770_27 【池上】曹修古 
<br>
<br>荷叶罩芙蓉，圆青映嫩红。佳人南陌上，翠盖立春风。
<br>
<br>
<br>
<br>&nbsp;&nbsp; 卷770_28 【对赵颖歌】朱子真 
<br>
<br>人间几日变桑田，谁识神仙洞里天。
<br>短促虽知有殊异，且须欢醉在生前。
<br>
<br>
<br>
<br>&nbsp;&nbsp; 卷770_29 【赋百舌鸟】严郭 
<br>
<br>此禽轻巧少同伦，我听长疑舌满身。星未没河先报晓， 
<br>柳犹粘雪便迎春。频嫌海燕巢难定，却讶林莺语不真。 
<br>莫倚清风更多事，玉楼还有晏眠人。
<br>
<br>
<br>
<br>&nbsp;&nbsp; 卷770_30 【孤雁】张子明 
<br>
<br>只影翩翩下碧湘，傍池鸳鹭宿银塘。虽逢夜雨迷深浦， 
<br>终向晴天著旧行。忆伴几回思片月，蜕翎多为系繁霜。 
<br>江南塞北俱关念，两地飞归是故乡。
<br>
<br>
<br>
<br>&nbsp;&nbsp; 卷770_31 【水殿抛球曲二首】李谨言 
<br>
<br>侍宴黄昏晓未休，玉阶夜色月如流。
<br>朝来自觉承恩最，笑倩傍人认绣球。
<br>
<br>堪恨隋家几帝王，舞裀揉尽绣鸳鸯。
<br>如今重到抛球处，不是金炉旧日香。
<br>
<br>
<br>
<br>&nbsp;&nbsp; 卷770_32 【铜雀妓】吴烛 
<br>
<br>秋色西陵满绿芜，繁弦急管强欢娱。
<br>长舒罗袖不成舞，却向风前承泪珠。
<br>
<br>
<br>
<br>&nbsp;&nbsp; 卷770_33 【戏示诸妓】张保嗣 
<br>
<br>绿罗裙上标三棒，红粉腮边泪两行。
<br>抄手向前咨大使，这回不敢恼儿郎。
<br>
<br>
<br>
<br>&nbsp;&nbsp; 卷770_34 【末秋到家】潘图 
<br>
<br>归来无所利，骨肉亦不喜。黄犬却有情，当门卧摇尾。
<br>
<br>
<br>
<br>&nbsp;&nbsp; 卷770_35 【送人往宣城】潘佐 
<br>
<br>江畔送行人，千山生暮氛。谢安团扇上，为画敬亭云。
<br>
<br>
<br>
<br>&nbsp;&nbsp; 卷770_36 【洛阳河亭奉酬留守郡公追送（一作李益诗）】李逸 
<br>
<br>离亭饯落晖，腊酒减征衣。岁晚烟霞重，川寒云树微。 
<br>戎装千里至，旧路十年归。还似汀洲雁，相逢又背飞。
<br>
<br>
<br>
<br>&nbsp;&nbsp; 卷770_37 【送道士曾昭莹】沈麟 
<br>
<br>南北东西事，人间会也无。昔曾栖玉笥，今也返玄都。 
<br>雪片随天阔，泉声落石孤。丹霄人有约，去采石菖蒲。
<br>
<br>
<br>
<br>&nbsp;&nbsp; 卷770_38 【赠别徐侃】安凤 
<br>
<br>一自离乡国，十年在咸秦。泣尽卞和血，不逢一故人。 
<br>今日旧友别，羞此漂泊身。离情吟诗处，麻衣掩泪频。 
<br>泪别各分袂，且及来年春。
<br>
<br>
<br>
<br>&nbsp;&nbsp; 卷770_39 【顾城】李伦 
<br>
<br>世久荒墟在，白云几代耕。市廛新草绿，里社故烟轻。 
<br>不谨罹天讨，来苏岂忿兵。谁云殷鉴远，今古在人程。
<br>
<br>
<br>
<br>&nbsp;&nbsp; 卷770_40 【金钱花】卢子发 
<br>
<br>轮廓休夸四字书，红窠写出对庭除。
<br>时时买得佳人笑，本色金钱却不如。
<br>
<br>
<br>
<br>&nbsp;&nbsp; 卷770_41 【故白岩禅师院】王梦周 
<br>
<br>能师还世名还在，空闭禅堂满院苔。
<br>花树不随人寂寞，数株犹自出墙来。
<br>
<br>
<br>
<br>&nbsp;&nbsp; 卷770_42 【题九天使者庙（又见谶记卷）】孙咸 
<br>
<br>独入玄宫礼至真，焚香不为贱贫身。秦淮两岸沙埋骨， 
<br>湓浦千家血染尘。庐阜烟霞谁是主，虎溪风月属何人。 
<br>九江太守勤王事，好放天兵渡要津。
<br>
<br>
<br>
<br>&nbsp;&nbsp; 卷770_43 【房公旧竹亭闻琴】李澣 
<br>
<br>石室寒飙警，孙枝雅器裁。坐来山水操，弦断吊尘埃。
<br>
<br>
<br>
<br>&nbsp;&nbsp; 卷770_44 【清溪馆作】钱戭 
<br>
<br>指途清溪里，左右唯深林。云蔽望乡处，雨愁为客心。 
<br>遇人多物役，听鸟时幽音。何必沧浪水，庶兹浣尘襟。
<br>
<br>
<br>
<br>&nbsp;&nbsp; 卷770_45 【晚春宴】韦道逊 
<br>
<br>日斜宾馆晚，春轻麦候初。檐暄巢幕燕，池跃戏莲鱼。 
<br>石声随流响，桐影傍岩疏。谁能千里外，独寄八行书。
<br>
<br>
<br>
<br>&nbsp;&nbsp; 卷770_46 【长沙六快诗】王揆 
<br>
<br>湖外风物奇，长沙信难续。衡峰排古青，湘水湛寒绿。 
<br>舟楫通大江，车轮会平陆。昔贤官是邦，仁泽流丰沃。 
<br>今贤官是邦，刳啖人脂肉。怀昔甘棠花，伤今猛虎毒。 
<br>然此一郡内，所乐人才六。漕与二宪僚，守连两通属。 
<br>高堂日暮会，深夜继以烛。帏幕皆绮纨，器皿尽金玉。 
<br>歌喉若珠累，舞腰如素束。千态与万状，六人欢不足。 
<br>因成快活诗，荐之尧舜目。
<br>
<br>
<br>
<br>&nbsp;&nbsp; 卷770_47 【广州王园寺伏日即事寄北中亲友】王言史 
<br>
<br>南越逢初伏，东林度一朝。曲池煎畏景，高阁绝微飙。 
<br>竹簟移先洒，蒲葵破复摇。地偏毛瘴近，山毒火威饶。 
<br>裛汗絺如濯，亲床枕并烧。堕枝伤翠羽，萎叶惜红蕉。 
<br>且困流金炽，难成独酌谣。望霖窥润础，思吹候纤条。 
<br>旅恨生乌浒，乡心系浴桥。谁怜在炎客，一夕壮容销。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷771_1 【春日】宋雍 
<br>
<br>轻花细叶满林端，昨夜春风晓色寒。
<br>黄鸟不堪愁里听，绿杨宜向雨中看。
<br>
<br>
<br>&nbsp;&nbsp; 卷771_2 【失题】宋雍 
<br>
<br>斜雨飞丝织晚风，疏帘半卷野亭空。
<br>荷花开尽秋光晚，零落残红绿沼中。
<br>
<br>
<br>
<br>&nbsp;&nbsp; 卷771_3 【古意】戴休珽 
<br>
<br>穷秋朔风起，沧海愁阴涨。虏骑掠河南，汉兵屯灞上。 
<br>羽书惊沙漠，刁斗喧亭障。关塞何苍茫，遥烽递相望。 
<br>弱龄负奇节，侠客多招访。投笔弃繻生，提戈逐飞将。 
<br>拔剑照霜白，怒发冲冠壮。会立万里功，视君封侯相。
<br>
<br>
<br>
<br>&nbsp;&nbsp; 卷771_4 【勖曹生】卢鉟 
<br>
<br>桑扈交飞百舌忙，祖亭闻乐倍思乡。尊前有恨惭卑宦， 
<br>席上无憀爱艳妆。莫为狂花迷眼界，须求真理定心王。 
<br>游蜂采掇何时已，只恐多言议短长。
<br>
<br>
<br>
<br>&nbsp;&nbsp; 卷771_5 【琴歌】赵抟 
<br>
<br>绿琴制自桐孙枝，十年窗下无人知。清声不与众乐杂， 
<br>所以屈受尘埃欺。七弦脆断虫丝朽，辨别不曾逢好手。 
<br>琴声若似琵琶声，卖与时人应已久。玉徽冷落无光彩， 
<br>堪恨钟期不相待。凤啭吟幽鹤舞时，撚弄铮摐声亦在。 
<br>向曾守贫贫不彻，贱价与人人不别。前回忍泪却收来， 
<br>泣向秋风两条血。乃知凡俗难可名，轻者却重重者轻。 
<br>真龙不圣土龙圣，凤凰哑舌鸱枭鸣。何殊此琴哀怨苦， 
<br>寂寞沈埋在幽户。万重山水不肯听，俗耳乐闻人打鼓。 
<br>知君立身待分义，驱喝风雷在平地。一生从事不因人， 
<br>健步窣云皆自致。不辞重拂弦上尘，市廛不买多谗人。 
<br>莫辞憔悴与买取，为君一曲号青春。
<br>
<br>
<br>
<br>&nbsp;&nbsp; 卷771_6 【废长行（辨其惑于无益之戏而不务恤民也）】赵抟 
<br>
<br>紫牙镂合方如斗，二十四星衔月口。贵人迷此华筵中， 
<br>运木手交如阵斗。不算劳神运枯木，且废为官恤惸独。 
<br>门前有吏吓孤穷，欲诉门深抱冤哭。耳厌人催坐衙早， 
<br>才闻此戏身先到。理人似爱长行心，天下安平多草草。 
<br>何当化局为明镜，挂在高堂辨邪正。何当化子作笔锋， 
<br>常在手中行法令。莫令终日迷如此，不治生民负天子。
<br>
<br>
<br>
<br>&nbsp;&nbsp; 卷771_7 【玉女词】张安石 
<br>
<br>绮荐银屏空积尘，柳眉桃脸暗销春。
<br>不须更学阳台女，为雨为云趁恼人。
<br>
<br>
<br>
<br>&nbsp;&nbsp; 卷771_8 【苦别】张安石 
<br>
<br>向前不信别离苦，而今自到别离处。
<br>两行粉泪红阑干，一朵芙蕖带残露。
<br>
<br>
<br>
<br>&nbsp;&nbsp; 卷771_9 【石城】蒋吉 
<br>
<br>系缆石城下，恣吟怀暂开。江人桡艇子，将谓莫愁来。
<br>
<br>
<br>
<br>&nbsp;&nbsp; 卷771_10 【汉东道中】蒋吉 
<br>
<br>九十九冈遥，天寒雪未消。羸童牵瘦马，不敢过危桥。
<br>
<br>
<br>
<br>&nbsp;&nbsp; 卷771_11 【高溪有怀】蒋吉 
<br>
<br>驻马高溪侧，旅人千里情。雁山山下水，还作此泉声。
<br>
<br>
<br>
<br>&nbsp;&nbsp; 卷771_12 【寄进士贾希】蒋吉 
<br>
<br>恨苦泪不落，耿然东北心。空囊与瘦马，羁绁意应深。
<br>
<br>
<br>
<br>&nbsp;&nbsp; 卷771_13 【出塞】蒋吉 
<br>
<br>瘦马羸童行背秦，暮鸦撩乱入残云。
<br>北风吹起寒营角，直至榆关人尽闻。
<br>
<br>
<br>
<br>&nbsp;&nbsp; 卷771_14 【旅泊】蒋吉 
<br>
<br>霜月正高鹦鹉洲，美人清唱发红楼。
<br>乡心暗逐秋江水，直到吴山脚下流。
<br>
<br>
<br>
<br>&nbsp;&nbsp; 卷771_15 【次青云驿】蒋吉 
<br>
<br>马转栎林山鸟飞，商溪流水背残晖。
<br>行人几在青云路，底事风尘犹满衣。
<br>
<br>
<br>
<br>&nbsp;&nbsp; 卷771_16 【大庾驿有怀】蒋吉 
<br>
<br>一囊书重百馀斤，邮吏宁知去计贫。
<br>莫讶偏吟望乡句，明朝便见岭南人。
<br>
<br>
<br>
<br>&nbsp;&nbsp; 卷771_17 【题商山修路僧院】蒋吉 
<br>
<br>此地修行山几枯，草堂生计只瓶盂。
<br>支郎既解除艰险，试看人心平得无。
<br>
<br>
<br>
<br>&nbsp;&nbsp; 卷771_18 【题长安僧院】蒋吉 
<br>
<br>出门争走九衢尘，总是浮生不了身。
<br>惟有水田衣下客，大家忙处作闲人。
<br>
<br>
<br>
<br>&nbsp;&nbsp; 卷771_19 【次商於感旧寄卢中丞】蒋吉 
<br>
<br>昔年簪组隘丘门，今日旌幢一院存。
<br>何事商於泪如雨，小儒偏受陆家恩。
<br>
<br>
<br>
<br>&nbsp;&nbsp; 卷771_20 【樵翁】蒋吉 
<br>
<br>独入深山信脚行，惯当貙虎不曾惊。
<br>路傍花发无心看，惟见枯枝刮眼明。
<br>
<br>
<br>
<br>&nbsp;&nbsp; 卷771_21 【四老庙】蒋吉 
<br>
<br>无端舍钓学干名，不得溪山养性情。
<br>自省此身非达者，今朝羞拜四先生。
<br>
<br>
<br>
<br>&nbsp;&nbsp; 卷771_22 【昭君冢】蒋吉 
<br>
<br>曾为汉帝眼中人，今作狂胡陌上尘。
<br>身死不知多少载，冢花犹带洛阳春。
<br>
<br>
<br>
<br>&nbsp;&nbsp; 卷771_23 【闻歌竹枝】蒋吉 
<br>
<br>巡堤听唱竹枝词，正是月高风静时。
<br>独向东南人不会，弟兄俱在楚江湄。
<br>
<br>
<br>
<br>&nbsp;&nbsp; 卷771_24 【重门曲】周濆 
<br>
<br>憔悴容华怯对春，寂寥宫殿锁闲门。
<br>此身却羡宫中树，不失芳时雨露恩。
<br>
<br>
<br>
<br>&nbsp;&nbsp; 卷771_25 【山下水】周濆 
<br>
<br>背云冲石出深山，浅碧泠泠一带寒。
<br>不独有声流出此，会归沧海助波澜。
<br>
<br>
<br>
<br>&nbsp;&nbsp; 卷771_26 【逢邻女】周濆 
<br>
<br>日高邻女笑相逢，慢束罗裙半露胸。
<br>莫向秋池照绿水，参差羞杀白芙蓉。
<br>
<br>
<br>
<br>&nbsp;&nbsp; 卷771_27 【废宅】周濆 
<br>
<br>牢落画堂空锁尘，荒凉庭树暗消春。
<br>豪家莫笑此中事，曾见此中人笑人。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷772_1 【奉和登会昌山应制（一作钱起诗）】赵起 
<br>
<br>睿想入希夷，真游到具茨。玉鸾登嶂远，云辂出花迟。 
<br>泉壑凝神处，阳和布泽时。六龙多顺动，四海正雍熙。
<br>
<br>
<br>&nbsp;&nbsp; 卷772_2 【冬日与群公泛舟焦山】王瓒 
<br>
<br>江外水不冻，今年寒复迟。众芳且未歇，近腊仍袷衣。 
<br>载酒适我情，兴来趣渐微。方舟大川上，环酌对落晖。 
<br>两片青石棱，波际无因依。三山安可到，欲到风引归。 
<br>沧溟壮观多，心目豁暂时。况得穷日夕，乘槎何所之。
<br>
<br>纵步不知远，夕阳犹未回。好花随处发，流水趁人来。
<br>
<br>
<br>
<br>&nbsp;&nbsp; 卷772_3 【度揭鸿岭（漳州）】慕容韦 
<br>
<br>闽越曾为塞，将军旧置营。我歌空感慨，西北望神京。
<br>
<br>
<br>
<br>&nbsp;&nbsp; 卷772_4 【湘江】黄文 
<br>
<br>潇湘江头三月春，柳条弄日摇黄金。鹧鸪一声在何许， 
<br>黄陵庙前烟霭深。丹青欲画无好手，稳提玉勒沈吟久。 
<br>马蹄不为行客留，心挂长林屡回首。
<br>
<br>
<br>
<br>&nbsp;&nbsp; 卷772_5 【题龙阳县青草湖】唐温如 
<br>
<br>西风吹老洞庭波，一夜湘君白发多。
<br>醉后不知天在水，满船清梦压星河。
<br>
<br>
<br>
<br>&nbsp;&nbsp; 卷772_6 【訾家洲】欧阳宾 
<br>
<br>旧业分明桂水头，人归业尽水东流。
<br>春风日暮江头立，不及渔人有钓舟。
<br>
<br>
<br>
<br>&nbsp;&nbsp; 卷772_7 【题吉州龙溪】何敬 
<br>
<br>龙溪之山秀而峙，龙溪之水清无底。狂风激烈翻春涛， 
<br>薄雾冥濛溢清泚。奔流百折银河通，落花滚滚浮霞红。 
<br>四时佳境不可穷，仿佛直与桃源通。
<br>
<br>
<br>
<br>&nbsp;&nbsp; 卷772_8 【过睦州青溪渡】杨彝 
<br>
<br>天阔衔江雨，冥冥上客衣。潭清鱼可数，沙晚雁争飞。 
<br>川谷留云气，鹈鹕傍钓矶。飘零江海客，欹侧一帆归。
<br>
<br>
<br>
<br>&nbsp;&nbsp; 卷772_9 【阖闾城怀古】裴瑶 
<br>
<br>五湖春水接遥天，国破君亡不记年。
<br>惟有妖娥曾舞处，古台寂寞起愁烟。
<br>
<br>
<br>
<br>&nbsp;&nbsp; 卷772_10 【苇谷】郑玉 
<br>
<br>水会三川漾碧波，雕阴人唱采花歌。
<br>旧时白翟今荒壤，苇谷凄凄风雨多。
<br>
<br>
<br>
<br>&nbsp;&nbsp; 卷772_11 【登岳阳楼】麻温其 
<br>
<br>湖边景物属秋天，楼上风光似去年。仙侣缑生留福地， 
<br>湘娥帝子寄哀弦。云门自统轩台外，木叶偏飞楚客前。 
<br>极目江山何处是，一帆万里信归船。
<br>
<br>
<br>
<br>&nbsp;&nbsp; 卷772_12 【经望湖驿】韦镒 
<br>
<br>大漠无屯云，孤峰出乱柳。前驱白登道，顾失飞狐口。 
<br>遥忆代王城，俯临恒山后。累累多古墓，寂寞为墟久。 
<br>岂不固金汤，终闻击铜斗。交欢初仗信，接宴翻贻咎。 
<br>埋宝贼夫人，磨笄伤彼妇。功成行且薄，义立名不朽。 
<br>莫慎纤微端，其何社稷守。身殁国遂亡，此立人君丑。
<br>
<br>
<br>
<br>&nbsp;&nbsp; 卷772_13 【杪秋洞庭怀王道士】谢太虚 
<br>
<br>漂泊日复日，洞庭今更秋。青桃亦何意，此夜催人愁。 
<br>惆怅客中月，裴回江上楼。心知楚天远，目送沧波流。 
<br>谢客久已灭，微言无处求。空馀白云在，客兴随孤舟。 
<br>千里杳难尽，一身常独游。故园复何许，江汉徒迟留。
<br>
<br>
<br>
<br>&nbsp;&nbsp; 卷772_14 【君山祠】周岳秀 
<br>
<br>万顷湖波浸碧天，旌封香火几千年。风涛澎湃鱼龙舞， 
<br>栋宇峥嵘燕雀迁。远岫光中浓淡树，斜阳影里往来船。 
<br>江河愿借吹嘘便，应有神功在目前。
<br>
<br>
<br>
<br>&nbsp;&nbsp; 卷772_15 【新乐府】马逢 
<br>
<br>温谷春生至，宸游近甸荣。云随天上转，风入御筵轻。 
<br>翠盖浮佳气，朱楼依太清。朝臣冠剑退，宫女管弦迎。
<br>
<br>
<br>
<br>&nbsp;&nbsp; 卷772_16 【部落曲】马逢 
<br>
<br>蕃军傍塞游，代马喷风秋。老将垂金甲，阏支著锦裘。 
<br>雕戈蒙豹尾，红旆插狼头。日暮天山下，鸣笳汉使愁。
<br>
<br>
<br>
<br>&nbsp;&nbsp; 卷772_17 【从军】马逢 
<br>
<br>汉马千蹄合一群，单于鼓角隔山闻。
<br>沙塠风起红楼下，飞上胡天作阵云。
<br>
<br>
<br>
<br>&nbsp;&nbsp; 卷772_18 【宫词二首（一作顾况诗）】马逢 
<br>
<br>金吾持戟护轩檐，天乐传教万姓瞻。
<br>楼上美人相倚看，红妆透出水晶帘。
<br>
<br>玉楼天半起笙歌，风送宫人笑语和。
<br>月影殿开闻晓漏，水晶帘卷近秋河。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷773_1 【长门失宠】萧意 
<br>
<br>自从别銮殿，长门几度春。不知金屋里，更贮若为人。
<br>
<br>
<br>&nbsp;&nbsp; 卷773_2 【下山逢故夫】徐之才 
<br>
<br>踟蹰下山妇，共申别离久。为问织缣人，何必长相守。
<br>
<br>
<br>
<br>&nbsp;&nbsp; 卷773_3 【虏患】张陵 
<br>
<br>今日汉家探使回，蚁叠胡兵来未歇。
<br>春风渭水不敢流，总作六军心上血。
<br>
<br>
<br>
<br>&nbsp;&nbsp; 卷773_4 【夏日闺怨】蔡瑰 
<br>
<br>桃径李蹊绝芳园，炎氛炽日满愁轩。枝上鸟惊朱槿落， 
<br>池中鱼戏绿蘋翻。君恋京师久留滞，妾怨高楼积年岁。 
<br>非关曾入楚王宫，直为相思腰转细。卧簟乘闲乍逐凉， 
<br>熏炉畏热懒焚香。雨沾柳叶如啼眼，露滴莲花似汗妆。 
<br>全由独自羞看影，艳是孤眠疑夜永。无情拂镜不成妆， 
<br>有时却扇还风静。近日书来道欲归，鸳鸯文锦字息机。 
<br>但恐愁容不相识，为教恒著别时衣。
<br>
<br>
<br>
<br>&nbsp;&nbsp; 卷773_5 【咏破扇】唐怡 
<br>
<br>轮如明月尽，罗似薄云穿。无由重掩笑，分在秋风前。
<br>
<br>
<br>
<br>&nbsp;&nbsp; 卷773_6 【述怀】唐怡 
<br>
<br>万事皆零落，平生不可思。惟馀酒中趣，不减少年时。
<br>
<br>
<br>
<br>&nbsp;&nbsp; 卷773_7 【咏烛寄人】潘求仁 
<br>
<br>烛与人相似，通宵遽白煎。不应须下泪，只是为人然。
<br>
<br>
<br>
<br>&nbsp;&nbsp; 卷773_8 【薛王花烛行】阎德隐 
<br>
<br>王子仙车下凤台，紫缨金勒驭龙媒。□□□□□□出， 
<br>环佩锵锵天上来。鳷鹊楼前云半卷，鸳鸯殿上月裴回。 
<br>玉盘错落银灯照，珠帐玲珑宝扇开。盈盈二八谁家子， 
<br>红粉新妆胜桃李。从来六行比齐姜，自许千门奉楚王。 
<br>楚王宫里能服饰，顾盼倾城复倾国。合欢锦带蒲萄花， 
<br>连理香裙石榴色。金炉半夜起氛氲，翡翠被重苏合熏。 
<br>不学曹王遇神女，莫言罗敷邀使君。同心婉娩若琴瑟， 
<br>更笑天河有灵匹。一朝福履盛王门，百代光辉增帝室。 
<br>富贵荣华实可怜，路傍观者谓神仙。只应早得淮南术， 
<br>会见双飞入紫烟。
<br>
<br>
<br>
<br>&nbsp;&nbsp; 卷773_9 【三月歌】阎德隐 
<br>
<br>洛阳城路九春衢，洛阳城外柳千株。
<br>能得来时作眼觅，天津桥侧锦屠苏。
<br>
<br>
<br>
<br>&nbsp;&nbsp; 卷773_10 【妾薄命】刘元叔 
<br>
<br>自从离别守空闺，遥闻征战赴云梯。夜夜思君辽海北， 
<br>年年弃妾渭桥西。阳春白日照空暖，紫燕衔花向庭满。 
<br>彩鸾琴里怨声多，飞鹊镜前妆梳断。谁家夫婿不从征， 
<br>应是渔阳别有情。莫道红颜燕地少，家家还似洛阳城。 
<br>旦逐新人殊未归，还令秋至夜霜飞。北斗星前横旅雁， 
<br>南楼月下捣寒衣。夜深闻雁肠欲绝，独坐缝衣灯又灭。 
<br>暗啼罗帐空自怜，梦度阳关向谁说。每怜容貌宛如神， 
<br>如何薄命不如人。待君朝夕燕山至，好作明年杨柳春。
<br>
<br>
<br>
<br>&nbsp;&nbsp; 卷773_11 【古别离】常理 
<br>
<br>君御狐白裘，妾居缃绮帱。粟钿金夹膝，花错玉搔头。 
<br>离别生庭草，征衣断戍楼。蟏蛸网清曙，菡萏落红秋。 
<br>小胆空房怯，长眉满镜愁。为传儿女意，不用远封侯。
<br>
<br>
<br>
<br>&nbsp;&nbsp; 卷773_12 【妾薄命】常理 
<br>
<br>十五玉童色，双蛾青弯弯。鸟衔樱桃花，此时刺绣闲。 
<br>娇小恣所爱，误人金指环。艳花句引落，灭烛屏风关。 
<br>妾怕愁中画，君偷薄里还。初谓来心平若案， 
<br>谁知别意险如山。乍啼罗袖娇遮面，不忍看君莫惜颜。
<br>
<br>
<br>
<br>&nbsp;&nbsp; 卷773_13 【虞姬怨】冯待征 
<br>
<br>妾本江南采莲女，君是江东学剑人。逢君游侠英雄日， 
<br>值妾年华桃李春。年华灼灼艳桃李，结发簪花配君子。 
<br>行逢楚汉正相持，辞家上马从君起。岁岁年年事征战， 
<br>侍君帷幕损红颜。不惜罗衣沾马汗，不辞红粉著刀环。 
<br>相期相许定关中，鸣銮鸣佩入秦宫。谁误四面楚歌起， 
<br>果知五星汉道雄。天时人事有兴灭，智穷计屈心摧折。 
<br>泽中马力先战疲，帐下蛾眉□□□。君王是日无神彩， 
<br>贱妾此时容貌改。拔山意气都已无，渡江面目今何在。 
<br>终天隔地与君辞，恨似流波无息时。使妾本来不相识， 
<br>岂见中途怀苦悲。
<br>
<br>
<br>
<br>&nbsp;&nbsp; 卷773_14 【越谿怨】冷朝光 
<br>
<br>越王宫里如花人，越水谿头采白蘋。
<br>白蘋未尽人先尽，谁见江南春复春。
<br>
<br>
<br>
<br>&nbsp;&nbsp; 卷773_15 【吴宫怨】卫万 
<br>
<br>君不见吴王宫阁临江起，不见珠帘见江水。 
<br>晓气晴来双阙间，潮声夜落千门里。句践城中非旧春， 
<br>姑苏台下起黄尘。只今唯有西江月，曾照吴王宫里人。
<br>
<br>
<br>
<br>&nbsp;&nbsp; 卷773_16 【春游吟】李章 
<br>
<br>初春遍芳甸，十里蔼盈瞩。美人摘新英，步步玩春绿。 
<br>所思杳何处，宛在吴江曲。可怜不得共芳菲， 
<br>日暮归来泪满衣。
<br>
<br>
<br>
<br>&nbsp;&nbsp; 卷773_17 【婕妤怨】王沈 
<br>
<br>长信梨花暗欲栖，应门上钥草萋萋。
<br>春风吹花乱扑户，班绝车声不至啼。
<br>
<br>
<br>
<br>&nbsp;&nbsp; 卷773_18 【夜夜曲】王偃 
<br>
<br>北斗星移银汉低，班姬愁思凤城西。
<br>青槐陌上行人绝，明月楼前乌夜啼。
<br>
<br>
<br>
<br>&nbsp;&nbsp; 卷773_19 【明君词】王偃 
<br>
<br>北望单于日半斜，明君马上泣胡沙。
<br>一双泪滴黄河水，应得东流入汉家。
<br>
<br>
<br>
<br>&nbsp;&nbsp; 卷773_20 【拟古东飞伯劳歌】李暇 
<br>
<br>秦王龙剑燕后琴，珊瑚宝匣镂双心。谁家女儿抱香枕， 
<br>开衾灭烛愿侍寝。琼窗半上金镂帱，轻罗掩面不遮羞。 
<br>青绮帏中坐相忆，红鸾镜里见愁色。檐花照月莺对栖， 
<br>空将可怜暗中啼。
<br>
<br>
<br>
<br>&nbsp;&nbsp; 卷773_21 【怨诗三首】李暇 
<br>
<br>罗敷初总髻，蕙芳正娇小。月落始归船，春眠恒著晓。
<br>
<br>何处期郎游，小苑花台间。相忆不可见，且复乘月还。
<br>
<br>别前花照路，别后露垂叶。歌舞须及时，如何坐悲妾。
<br>
<br>
<br>
<br>&nbsp;&nbsp; 卷773_22 【碧玉歌】李暇 
<br>
<br>碧玉上官妓，出入千花林。珠被玳瑁床，感郎情意深。
<br>
<br>
<br>
<br>&nbsp;&nbsp; 卷773_23 【见美人闻琴不听】李播 
<br>
<br>洛浦风流雪，阳台朝暮云。闻琴不肯听，似妒卓文君。
<br>
<br>
<br>
<br>&nbsp;&nbsp; 卷773_24 【赋诗】辛弘智 
<br>
<br>君为河边草，逢春心剩生。妾如台上镜，得照始分明。
<br>
<br>
<br>
<br>&nbsp;&nbsp; 卷773_25 【自君之出矣】辛弘智 
<br>
<br>自君之出矣，梁尘静不飞。思君如满月，夜夜减容辉。
<br>
<br>
<br>
<br>&nbsp;&nbsp; 卷773_26 【自君之出矣（又一首）】辛弘智 
<br>
<br>自君之出矣，宝镜为谁明。思君如陇水，常闻呜咽声。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷774_1 【题春梦秋归故里】吉师老 
<br>
<br>故国归路赊，春晚在天涯。明月夜来梦，碧山秋到家。 
<br>开窗闻落叶，远墅见晴鸦。惊起晓庭际，莺啼桃杏花。
<br>
<br>
<br>&nbsp;&nbsp; 卷774_2 【看蜀女转昭君变】吉师老 
<br>
<br>妖姬未著石榴裙，自道家连锦水濆。檀口解知千载事， 
<br>清词堪叹九秋文。翠眉颦处楚边月，画卷开时塞外云。 
<br>说尽绮罗当日恨，昭君传意向文君。
<br>
<br>
<br>
<br>&nbsp;&nbsp; 卷774_3 【放猿】吉师老 
<br>
<br>放尔千山万水身，野泉晴树好为邻。
<br>啼时莫近潇湘岸，明月孤舟有旅人。
<br>
<br>
<br>
<br>&nbsp;&nbsp; 卷774_4 【鸳鸯】吉师老 
<br>
<br>江岛濛濛烟霭微，绿芜深处刷毛衣。
<br>渡头惊起一双去，飞上文君旧锦机。
<br>
<br>
<br>
<br>&nbsp;&nbsp; 卷774_5 【巫峡听猿】吴商浩 
<br>
<br>巴江猿啸苦，响入客舟中。孤枕破残梦，三声随晓风。 
<br>连云波澹澹，和雾雨濛濛。巫峡去家远，不堪魂断空。
<br>
<br>
<br>
<br>&nbsp;&nbsp; 卷774_6 【长安春赠友人】吴商浩 
<br>
<br>繁华堪泣帝城春，粉堞青楼势碍云。花对玉钩帘外发， 
<br>歌飘尘土路边闻。几多远客魂空断，何处王孙酒自醺。 
<br>各有归程千万里，东风时节恨离群。
<br>
<br>
<br>
<br>&nbsp;&nbsp; 卷774_7 【塞上即事】吴商浩 
<br>
<br>身似星流迹似蓬，玉关孤望杳溟濛。寒沙万里平铺月， 
<br>晓角一声高卷风。战士殁边魂尚哭，单于猎处火犹红。 
<br>分明更想残宵梦，故国依然在甬东。
<br>
<br>
<br>
<br>&nbsp;&nbsp; 卷774_8 【宿山驿】吴商浩 
<br>
<br>文战何堪功未图，又驱羸马指天衢。露华凝夜渚莲尽， 
<br>月彩满轮山驿孤。岐路辛勤终日有，乡关音信隔年无。 
<br>好同范蠡扁舟兴，高挂一帆归五湖。
<br>
<br>
<br>
<br>&nbsp;&nbsp; 卷774_9 【北邙山】吴商浩 
<br>
<br>北邙山草又青青，今日销魂事可明。绿酒醉来春未歇， 
<br>白杨风起柳初晴。冈原旋葬松新长，年代无人阙半平。 
<br>堪取金炉九还药，不能随梦向浮生。
<br>
<br>
<br>
<br>&nbsp;&nbsp; 卷774_10 【秋塘晓望】吴商浩 
<br>
<br>钟尽疏桐散曙鸦，故山烟树隔天涯。
<br>西风一夜秋塘晓，零落几多红藕花。
<br>
<br>
<br>
<br>&nbsp;&nbsp; 卷774_11 【水楼感事】吴商浩 
<br>
<br>高柳螀啼雨后秋，年光空感泪如流。
<br>满湖菱荇东归晚，闲倚南轩尽日愁。
<br>
<br>
<br>
<br>&nbsp;&nbsp; 卷774_12 【泊舟】吴商浩 
<br>
<br>身逐烟波魂自惊，木兰舟上一帆轻。
<br>云中有寺在何处，山底宿时闻磬声。
<br>
<br>
<br>
<br>&nbsp;&nbsp; 卷774_13 【湘云】吴商浩 
<br>
<br>□满湘江云莹空，纷纷长对水溶溶。
<br>日西遥望自归处，尽挂九疑千万峰。
<br>
<br>
<br>
<br>&nbsp;&nbsp; 卷774_14 【秋闺】沈祖仙 
<br>
<br>白马三军客，青娥十载思。玉庭霜落夜，罗幌月明时。 
<br>炉冷蜘蛛喜，灯高熠耀期。愁多不可曙，流涕坐空帏。
<br>
<br>
<br>
<br>&nbsp;&nbsp; 卷774_15 【秋闺】邵士彦 
<br>
<br>斜日空庭暮，幽闺积恨盈。细风吹帐冷，微月度窗明。 
<br>怨坐啼相续，愁眠梦不成。调琴欲有弄，畏作断肠声。
<br>
<br>
<br>
<br>&nbsp;&nbsp; 卷774_16 【捣衣】吴大江 
<br>
<br>沙塞秋应晚，金闺恨已空。那堪裂纨素，时许出房栊。 
<br>杵影弄寒月，砧声调夜风。裁缝双泪尽，万里寄云中。
<br>
<br>
<br>
<br>&nbsp;&nbsp; 卷774_17 【题慈恩塔】荆叔 
<br>
<br>汉国山河在，秦陵草树深。暮云千里色，无处不伤心。
<br>
<br>
<br>
<br>&nbsp;&nbsp; 卷774_18 【三湘有怀】萧静 
<br>
<br>柳絮飞来别洛阳，梅花落后到三湘。
<br>世情已逐浮云散，离恨空随江水长。
<br>
<br>
<br>
<br>&nbsp;&nbsp; 卷774_19 【九日对酒】元凛 
<br>
<br>嘉辰复遇登高台，良朋笑语倾金罍。烟摊秋色正堪玩， 
<br>风惹菊香无限来。未保乱离今日后，且谋欢洽玉山颓。 
<br>谁知靖节当时事，空学狂歌倒载回。
<br>
<br>
<br>
<br>&nbsp;&nbsp; 卷774_20 【中秋夜不见月】元凛 
<br>
<br>蟾轮何事色全微，赚得佳人出绣帏。四野雾凝空寂寞， 
<br>九霄云锁绝光辉。吟诗得句翻停笔，玩处临尊却掩扉。 
<br>公子倚栏犹怅望，懒将红烛草堂归。
<br>
<br>
<br>
<br>&nbsp;&nbsp; 卷774_21 【雷塘】徐振 
<br>
<br>九重城阙悲凉尽，一聚园林怨恨长。花忆所为犹自笑， 
<br>草知无道更应荒。诗名占得风流在，酒兴催教运祚亡。 
<br>若问皇天惆怅事，只应斜日照雷塘。
<br>
<br>
<br>
<br>&nbsp;&nbsp; 卷774_22 【古意】徐振 
<br>
<br>扰扰都城晓又昏，六街车马五侯门。
<br>箕山渭水空明月，可是巢由绝子孙。
<br>
<br>
<br>
<br>&nbsp;&nbsp; 卷774_23 【寄人】张侹 
<br>
<br>酷怜风月为多情，还到春时别恨生。
<br>倚柱寻思倍惆怅，一场春梦不分明。
<br>
<br>
<br>
<br>&nbsp;&nbsp; 卷774_24 【武昌阻风】方泽 
<br>
<br>江上春风留客舟，无穷归思满东流。
<br>与君尽日闲临水，贪看飞花忘却愁。
<br>
<br>
<br>
<br>&nbsp;&nbsp; 卷774_25 【秋夜宿淮口】景池 
<br>
<br>露白草犹青，淮舟倚岸停。风帆几处客，天地两河星。 
<br>树静禽眠草，沙寒鹿过汀。明朝谁结伴，直去泛沧溟。
<br>
<br>
<br>
<br>&nbsp;&nbsp; 卷774_26 【赠乔尊师】张鸿 
<br>
<br>长忌时人识，有家云涧深。性惟耽嗜酒，贫不破除琴。 
<br>静鼓三通齿，频汤一味参。知师最知我，相引坐柽阴。
<br>
<br>
<br>
<br>&nbsp;&nbsp; 卷774_27 【村行】姚揆 
<br>
<br>天淡雨初晴，游人恨不胜。乱山啼蜀魄，孤棹宿巴陵。 
<br>影暗村桥柳，光寒水寺灯。罢吟思故国，窗外有渔罾。
<br>
<br>
<br>
<br>&nbsp;&nbsp; 卷774_28 【颍川客舍】姚揆 
<br>
<br>素琴孤剑尚闲游，谁共芳尊话唱酬。乡梦有时生枕上， 
<br>客情终日在眉头。云拖雨脚连天去，树夹河声绕郡流。 
<br>回首帝京归未得，不堪吟倚夕阳楼。
<br>
<br>
<br>
<br>&nbsp;&nbsp; 卷774_29 【独不见】王训 
<br>
<br>日晚宜春暮，风软上林朝。对酒近初节，开楼荡夜谣。 
<br>石桥通小涧，竹路上青霄。持底谁见许，长愁成细腰。
<br>
<br>
<br>
<br>&nbsp;&nbsp; 卷774_30 【归去来引】张炽 
<br>
<br>归去来，归期不可违。相见旋明月，浮云共我归。
<br>
<br>
<br>
<br>&nbsp;&nbsp; 卷774_31 【结客少年场行】虞羽客 
<br>
<br>幽并侠少年，金络控连钱。窃符方救赵，击筑正怀燕。 
<br>轻生辞凤阙，挥袂上祁连。陆离横宝剑，出没骛征旃。 
<br>蒙轮恒顾敌，超乘忽争先。摧枯逾百战，拓地远三千。 
<br>骨都魂已散，楼兰首复传。龙城含宿雾，瀚海接遥天。 
<br>歌吹金微返，振旅玉门旋。烽火今已息，非复照甘泉。
<br>
<br>
<br>
<br>&nbsp;&nbsp; 卷774_32 【塞上】郑渥 
<br>
<br>出门何处问西东，指画翻为语论同。到此客头潜觉白， 
<br>未秋山叶已飘红。帐前影落传书雁，日下声交失马翁。 
<br>早晚回鞭复南去，大衣高盖汉乡风。
<br>
<br>
<br>
<br>&nbsp;&nbsp; 卷774_33 【洛阳道】郑渥 
<br>
<br>客亭门外路东西，多少喧腾事不齐。杨柳惹鞭公子醉， 
<br>苎麻掩泪鲁人迷。通宵尘土飞山月，是处经营夹御堤。 
<br>顷刻知音几存殁，半回依约认轮蹄。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
