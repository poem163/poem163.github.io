<HTML>
<HEAD>
<TITLE>全唐诗 卷896-898 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷896-898</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷896-898</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6263"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷896-898')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷896-898]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷896_1 【渔父】李珣 
<br>
<br>水接衡门十里馀，信船归去卧看书。轻爵禄，慕玄虚， 
<br>莫道渔人只为鱼。
<br>
<br>避世垂纶不记年，官高争得似君闲。倾白酒，对青山， 
<br>笑指柴门待月还。
<br>
<br>棹警鸥飞水溅袍，影随潭面柳垂绦。终日醉，绝尘劳， 
<br>曾见钱塘八月涛。
<br>
<br>
<br>&nbsp;&nbsp; 卷896_2 【南乡子】李珣 
<br>
<br>烟漠漠，雨凄凄，岸花零落鹧鸪啼。远客扁舟临野渡， 
<br>思乡处，潮退水平春色暮。
<br>
<br>兰桡举，水文开，竞携藤笼采莲来。回塘深处遥相见， 
<br>邀同宴，渌酒一卮红上面。
<br>
<br>归路近，扣舷歌，采真珠处水风多。曲岸小桥山月过， 
<br>烟深锁，豆蔻花垂千万朵。
<br>
<br>乘彩舫，过莲塘，棹歌惊起睡鸳鸯。带香游女偎伴笑， 
<br>争窈窕，竞折团荷遮晚照。
<br>
<br>倾绿蚁，泛红螺，闲邀女伴簇笙歌。避暑信船轻浪里， 
<br>闲游戏，夹岸荔支红蘸水。
<br>
<br>云带雨，浪迎风，钓翁回棹碧湾中。春酒香熟鲈鱼美， 
<br>谁同醉？缆却扁舟篷底睡。
<br>
<br>沙月静，水烟轻，芰荷香里夜船行。绿鬟红脸谁家女， 
<br>遥相顾，缓唱棹歌极浦去。
<br>
<br>渔市散，渡船稀，越南云树望中微。行客待潮天欲暮， 
<br>送春浦，愁听猩猩啼瘴雨。
<br>
<br>拢云髻，背犀梳，焦红衫映绿罗裾。越王台下春风暖， 
<br>花盈岸，游赏每邀邻女伴。
<br>
<br>相见处，晚晴天，刺桐花下越台前。暗里回眸深属意， 
<br>遗双翠，骑象背人先过水。
<br>
<br>携笼去，采菱归，碧波风起雨霏霏。趁岸小船齐棹急， 
<br>罗衣湿，出向桄榔树下立。
<br>
<br>云髻重，葛衣轻，见人微笑亦多情。拾翠采珠能几许， 
<br>来还去，争及村居织机女。
<br>
<br>登画舸，泛清波，采莲时唱采莲歌。拦棹声齐罗袖敛， 
<br>池光飐，惊起沙鸥八九点。
<br>
<br>双髻坠，小眉弯，笑随女伴下春山。玉纤遥指花深处， 
<br>争回顾，孔雀双双迎日舞。
<br>
<br>红豆蔻，紫玫瑰，谢娘家接越王台。一曲乡歌齐抚掌， 
<br>堪游赏，酒酌螺杯流水上。
<br>
<br>山果熟，水花香，家家风景有池塘。木兰舟上珠帘卷， 
<br>歌声远，椰子酒倾鹦鹉盏。
<br>
<br>新月上，远烟开，惯随潮水采珠来。棹穿花过归溪口， 
<br>酤春酒，小艇缆牵垂岸柳。
<br>
<br>
<br>
<br>&nbsp;&nbsp; 卷896_3 【西溪子】李珣 
<br>
<br>金缕翠钿浮动，妆罢小窗圆梦。日高时，春已老， 
<br>人来到。满地落花慵扫。无语倚屏风，泣残红。
<br>
<br>马上见时如梦，认得脸波相送。柳堤长，无限意， 
<br>夕阳里。醉把金鞭欲坠。归去想娇娆，暗魂销。
<br>
<br>
<br>
<br>&nbsp;&nbsp; 卷896_4 【女冠子】李珣 
<br>
<br>星高月午，丹桂青松深处。醮坛开，金磬敲清露， 
<br>珠幢立翠苔¤ 
<br>步虚声缥缈，想像思徘徊。晓天归去路，指蓬莱。
<br>
<br>春山夜静，愁闻洞天疏磬。玉堂虚，细雾垂珠佩， 
<br>轻烟曳翠裾¤ 
<br>对花情脉脉，望月步徐徐。刘阮今何处，绝来书。
<br>
<br>
<br>
<br>&nbsp;&nbsp; 卷896_5 【中兴乐】李珣 
<br>
<br>后庭寂寂日初长，翩翩蝶舞红芳。绣帘垂地，金鸭无香。 
<br>谁知春思如狂，忆萧郎。等闲一去，程遥信断，五岭三湘¤ 
<br>休开鸾镜学宫妆，可能更理笙簧。倚屏凝睇，泪落成行。 
<br>手寻裙带鸳鸯，暗思量。忍孤前约，教人花貌，虚老风光。
<br>
<br>
<br>
<br>&nbsp;&nbsp; 卷896_6 【酒泉子】李珣 
<br>
<br>寂寞青楼，风触绣帘珠碎撼。月朦胧，花暗澹，锁春愁¤ 
<br>寻思往事依稀梦，泪脸露桃红色重。鬓欹蝉，钗坠凤， 
<br>思悠悠。
<br>
<br>雨渍花零，红散香凋池两岸。别情遥，春歌断，掩银屏¤ 
<br>孤帆早晚离三楚，闲理钿筝愁几许。曲中情，弦上语， 
<br>不堪听。
<br>
<br>秋雨连绵，声散败荷丛里，那堪深夜枕前听，酒初醒¤ 
<br>牵愁惹思更无停，烛暗香凝天欲曙。细和烟，冷和雨， 
<br>透帘旌。
<br>
<br>秋月婵娟，皎洁碧纱窗外，照花穿竹冷沉沉，印池心¤ 
<br>凝露滴，砌蛩吟。惊觉谢娘残梦，夜深斜傍枕前来， 
<br>影徘徊。
<br>
<br>
<br>
<br>&nbsp;&nbsp; 卷896_7 【浣溪沙】李珣 
<br>
<br>入夏偏宜澹薄妆，越罗衣褪郁金黄，翠钿檀注助容光¤ 
<br>相见无言还有恨，几回判却又思量，月窗香径梦悠飏。
<br>
<br>晚出闲庭看海棠，风流学得内家妆，小钗横戴一枝芳¤ 
<br>镂玉梳斜云鬓腻，缕金衣透雪肌香，暗思何事立残阳。
<br>
<br>访旧伤离欲断魂，无因重见玉楼人，六街微雨镂香尘¤ 
<br>早为不逢巫峡梦，那堪虚度锦江春，遇花倾酒莫辞频。
<br>
<br>红藕花香到槛频，可堪闲忆似花人，旧欢如梦绝音尘¤ 
<br>翠叠画屏山隐隐，冷铺文簟水潾潾，断魂何处一蝉新。
<br>
<br>
<br>
<br>&nbsp;&nbsp; 卷896_8 【巫山一段云】李珣 
<br>
<br>有客经巫峡，停桡向水湄。楚王曾此梦瑶姬，一梦杳无期¤ 
<br>尘暗珠帘卷，香销翠幄垂。西风回首不胜悲，暮雨洒空祠。
<br>
<br>古庙依青嶂，行宫枕碧流。水声山色锁妆楼，往事思悠悠¤ 
<br>云雨朝还暮，烟花春复秋。啼猿何必近孤舟，行客自多愁。
<br>
<br>
<br>
<br>&nbsp;&nbsp; 卷896_9 【菩萨蛮】李珣 
<br>
<br>回塘风起波文细，刺桐花里门斜闭。残日照平芜， 
<br>双双飞鹧鸪¤ 
<br>征帆何处客，相见还相隔。不语欲魂销，望中烟水遥。
<br>
<br>等闲将度三春景，帘垂碧砌参差影。曲槛日初斜， 
<br>杜鹃啼落花¤ 
<br>恨君容易处，又话潇湘去。凝思倚屏山，泪流红脸斑。
<br>
<br>隔帘微雨双飞燕，砌花零落红深浅。捻得宝筝调， 
<br>心随征棹遥¤ 
<br>楚天云外路，动便经年去。香断画屏深，旧欢何处寻。
<br>
<br>
<br>
<br>&nbsp;&nbsp; 卷896_10 【渔歌子】李珣 
<br>
<br>楚山青，湘水渌，春风澹荡看不足。草芊芊，花簇簇， 
<br>渔艇棹歌相续¤ 
<br>信浮沉，无管束，钓回乘月归湾曲。酒盈尊，云满屋， 
<br>不见人间荣辱。
<br>
<br>荻花秋，潇湘夜，橘洲佳景如屏画。碧烟中，明月下， 
<br>小艇垂纶初罢¤ 
<br>水为乡，蓬作舍，鱼羹稻饭常餐也。酒盈杯，书满架， 
<br>名利不将心挂。
<br>
<br>柳垂丝，花满树，莺啼楚岸春天暮。棹轻舟，出深浦， 
<br>缓唱渔郎归去¤ 
<br>罢垂纶，还酌醑，孤村遥指云遮处。下长汀，临深渡， 
<br>惊起一行沙鹭。
<br>
<br>九疑山，三湘水，芦花时节秋风起。水云间，山月里， 
<br>棹月穿云游戏¤ 
<br>鼓清琴，倾渌蚁，扁舟自得逍遥志。任东西，无定止， 
<br>不议人间醒醉。
<br>
<br>
<br>
<br>&nbsp;&nbsp; 卷896_11 【望远行】李珣 
<br>
<br>春日迟迟思寂寥，行客关山路遥。琼窗时听语莺娇， 
<br>柳丝牵恨一条条¤ 
<br>休晕绣，罢吹箫，貌逐残花暗凋。同心犹结旧裙腰， 
<br>忍孤风月度良宵。
<br>
<br>露滴幽庭落叶时，愁聚萧娘柳眉。玉郎一去负佳期， 
<br>水云迢递雁书迟¤ 
<br>屏半掩，枕斜欹，蜡泪无言对垂。吟跫断续漏频移， 
<br>入窗明月鉴空帏。
<br>
<br>
<br>
<br>&nbsp;&nbsp; 卷896_12 【河传】李珣 
<br>
<br>去去，何处，迢迢巴楚，山水相连。朝云暮雨， 
<br>依旧十二峰前，猿声到客船¤ 
<br>愁肠岂异丁香结，因离别，故国音书绝。想佳人花下。 
<br>对明月春风，恨应同。
<br>
<br>春暮，微雨，送君南浦，愁敛双蛾。落花深处， 
<br>啼鸟似逐离歌，粉檀珠泪和¤ 
<br>临流更把同心结。情哽咽，后会何时节？不堪回首相望， 
<br>已隔汀洲，橹声幽。
<br>
<br>
<br>
<br>&nbsp;&nbsp; 卷896_13 【虞美人】李珣 
<br>
<br>金笼莺报天将曙，惊起分飞处。夜来潜与玉郎期， 
<br>多情不觉酒醒迟，失归期¤ 
<br>映花避月遥相送，腻髻偏垂凤。却回娇步入香闺， 
<br>倚屏无语撚云篦，翠眉低。
<br>
<br>
<br>
<br>&nbsp;&nbsp; 卷896_14 【临江仙】李珣 
<br>
<br>帘卷池心小阁虚，暂凉闲步徐徐。芰荷经雨半凋疏。 
<br>拂堤垂柳，蝉噪夕阳馀¤ 
<br>不语低鬟幽思远，玉钗斜坠双鱼。几回偷看寄来书。 
<br>离情别恨，相隔欲何如。
<br>
<br>莺报帘前暖日红，玉炉残麝犹浓。起来闺思尚疏慵。 
<br>别愁春梦，谁解此情悰¤ 
<br>强整娇姿临宝镜，小池一朵芙蓉。旧欢无处再寻踪。 
<br>更堪回顾，屏画九疑峰。
<br>
<br>
<br>
<br>&nbsp;&nbsp; 卷896_15 【定风波】李珣 
<br>
<br>志在烟霞慕隐沦，功成归看五湖春。一叶舟中吟复醉， 
<br>云水，此时方认自由身¤ 
<br>花岛为邻鸥作侣，深处，经年不见市朝人。 
<br>已得希夷微妙旨，潜喜，荷衣蕙带绝纤尘。
<br>
<br>十载逍遥物外居，白云流水似相于。乘兴有时携短棹， 
<br>江岛，谁知求道不求鱼¤ 
<br>到处等闲邀鹤伴，春岸，野花香气扑琴书。 
<br>更饮一杯红霞酒，回首，半钩新月贴清虚。
<br>
<br>又见辞巢燕子归，阮郎何事绝音徽。帘外西风黄叶落， 
<br>池阁，隐莎蛩叫雨霏霏¤ 
<br>愁坐算程千万里，频跂，等闲经岁两相违。 
<br>听鹊凭龟无定处，不知，泪痕流在画罗衣。
<br>
<br>雁过秋空夜未央，隔窗烟月锁莲塘。往事岂堪容易想， 
<br>惆怅，故人迢递在潇湘¤ 
<br>纵有回文重叠意，谁寄？解鬟临镜泣残妆。 
<br>沉水香消金鸭冷，愁永，候虫声接杵声长。
<br>
<br>帘外烟和月满庭，此时闲坐若为情。小阁拥炉残酒醒， 
<br>愁听，寒风叶落一声声¤ 
<br>惟恨玉人芳信阻，云雨，屏帷寂寞梦难成。 
<br>斗转更阑心杳杳，将晓，银釭斜照绮琴横。
<br>
<br>
<br>
<br>&nbsp;&nbsp; 卷896_16 【南歌子】欧阳炯 
<br>
<br>锦帐银灯影，纱窗玉漏声。迢迢永夜梦难成， 
<br>愁对小庭秋色，月空明。
<br>
<br>
<br>
<br>&nbsp;&nbsp; 卷896_17 【渔父】欧阳炯 
<br>
<br>摆脱尘机上钓船，免教荣辱有流年。无系绊，没愁煎， 
<br>须信船中有散仙。
<br>
<br>风浩寒溪照胆明，小君山上玉蟾生。荷露坠，翠烟轻， 
<br>拨剌游鱼几个惊。
<br>
<br>
<br>
<br>&nbsp;&nbsp; 卷896_18 【巫山一段云】欧阳炯 
<br>
<br>绛阙登真子。飘飘御彩鸾。碧虚风雨佩光寒，敛袂下云端¤ 
<br>月帐朝霞薄，星冠玉蕊攒。远游蓬岛降人间，特地拜龙颜。
<br>
<br>春去秋来也，愁心似醉醺。去时邀约早回轮，及去又何曾¤ 
<br>歌扇花光黦，衣珠滴泪新。恨身翻不作车尘，万里得随君。
<br>
<br>
<br>
<br>&nbsp;&nbsp; 卷896_19 【春光好】欧阳炯 
<br>
<br>天初暖，日初长，好春光。万汇此时皆得意，竞芬芳¤ 
<br>笋迸苔钱嫩绿，花偎雪坞浓香。谁把金丝裁剪却，挂斜阳。
<br>
<br>花滴露，柳摇烟，艳阳天。雨霁山樱红欲烂，谷莺迁¤ 
<br>饮处交飞玉斝，游时倒把金鞭，风飐九衢榆叶动，簇青钱。
<br>
<br>胸铺雪，脸分莲，理繁弦。纤指飞翻金凤语，转婵娟¤ 
<br>嘈囋如敲玉佩，清泠似滴香泉。曲罢问郎名个甚，想夫怜。
<br>
<br>碛香散，渚水融，暖空濛。飞絮悠扬遍虚空，惹轻风¤ 
<br>柳眼烟来点绿，花心日与妆红。黄雀锦鸾相对舞，近帘栊。
<br>
<br>鸡树绿，凤池清，满神京。玉兔宫前金榜出，列仙名¤ 
<br>叠雪罗袍接武，团花骏马娇行。开宴锦江游烂熳，柳烟轻。
<br>
<br>芳丛绣，绿筵张，两心狂。空遣横波传意绪，对笙簧¤ 
<br>虽似安仁掷果，未闻韩寿分香。流水桃花情不已，待刘郎。
<br>
<br>垂绣幔，掩云屏，思盈盈。双枕珊瑚无限情，翠钗横¤ 
<br>几见纤纤动处，时闻款款娇声。却出锦屏妆面了，理秦筝。
<br>
<br>金辔响，玉鞭长，映垂杨。堤上采花筵上醉，满衣香¤ 
<br>无处不携弦管，直应占断春光。年少王孙何处好，竞寻芳。
<br>
<br>蘋叶嫩，杏花明，画船轻。双浴鸳鸯出绿汀，棹歌声¤ 
<br>春水无风无浪，春来半雨半晴。红粉相随南浦晚，莫辞行。
<br>
<br>
<br>
<br>&nbsp;&nbsp; 卷896_20 【西江月（一名白蘋香，一名步虚词）】欧阳炯 
<br>
<br>月映长江秋水，分明冷浸星河。浅沙汀上白云多， 
<br>雪散几丛芦苇¤ 
<br>扁舟倒影寒潭，烟光远罩轻波。笛声何处响渔歌， 
<br>两岸蘋香暗起。
<br>
<br>水上鸳鸯比翼，巧将绣作罗衣。镜中重画远山眉， 
<br>春睡起来无力¤ 
<br>细雀稳簪云髻，含羞时想佳期。脸边红艳对花枝， 
<br>犹占凤楼春色。
<br>
<br>
<br>
<br>&nbsp;&nbsp; 卷896_21 【赤枣子】欧阳炯 
<br>
<br>夜悄悄，烛荧荧，金炉香尽酒初醒。春睡起来回雪面， 
<br>含羞不语倚云屏。
<br>
<br>莲脸薄，柳眉长，等闲无事莫思量。每一见时明月夜， 
<br>损人情思断人肠。
<br>
<br>
<br>
<br>&nbsp;&nbsp; 卷896_22 【女冠子】欧阳炯 
<br>
<br>薄妆桃脸，满面纵横花靥。艳情多，绶带盘金缕， 
<br>轻裙透碧罗¤ 
<br>含羞眉乍敛，微语笑相和。不会频偷眼，意如何？
<br>
<br>秋宵秋月，一朵荷花初发。照前池，摇曳熏香夜， 
<br>婵娟对镜时¤ 
<br>蕊中千点泪，心里万条丝。恰似轻盈女，好风姿。
<br>
<br>
<br>
<br>&nbsp;&nbsp; 卷896_23 【更漏子】欧阳炯 
<br>
<br>玉阑干，金甃井，月照碧梧桐影。独自个，立多时， 
<br>露华浓湿衣¤ 
<br>一向，凝情望，待得不成模样。虽叵耐，又寻思， 
<br>争生嗔得伊。
<br>
<br>三十六宫秋夜永，露华点滴高梧。丁丁玉漏咽铜壶， 
<br>明月上金铺¤ 
<br>红线毯，博山炉，香风暗触流苏。羊车一去长青芜， 
<br>镜尘鸾彩孤。
<br>
<br>
<br>
<br>&nbsp;&nbsp; 卷896_24 【定风波】欧阳炯 
<br>
<br>暖日闲窗映碧纱，小池春水浸晴霞。数树海棠红欲尽， 
<br>争忍，玉闺深掩过年华¤ 
<br>独凭绣床方寸乱，肠断，泪珠穿破脸边花。 
<br>邻舍女郎相借问，音信，教人羞道未还家。
<br>
<br>
<br>
<br>&nbsp;&nbsp; 卷896_25 【木兰花】欧阳炯 
<br>
<br>儿家夫婿心容易，身又不来书不寄。闲庭独立鸟关关， 
<br>争忍抛奴深院里¤ 
<br>闷向绿纱窗下睡，睡又不成愁已至。今年却忆去年春， 
<br>同在木兰花下醉。
<br>
<br>日照玉楼花似锦，楼上醉和春色寝。绿杨风送小莺声， 
<br>残梦不成离玉枕¤ 
<br>堪爱晚来韶景甚，宝柱秦筝方再品。青蛾红脸笑来迎， 
<br>又向海棠花下饮。
<br>
<br>春早玉楼烟雨夜，帘外樱桃花半谢。锦屏香冷绣衾寒， 
<br>怊怅忆君无计舍¤ 
<br>侵晓鹊声来砌下，鸾镜残妆红粉罢。黛眉双点不成描， 
<br>留待玉郎归日画。
<br>
<br>
<br>
<br>&nbsp;&nbsp; 卷896_26 【清平乐】欧阳炯 
<br>
<br>春来街砌，春雨如丝细。春地满飘红杏蒂，春燕舞随风势¤ 
<br>春幡细缕春缯，春闺一点春灯。自是春心撩乱， 
<br>非干春梦无凭。
<br>
<br>
<br>
<br>&nbsp;&nbsp; 卷896_27 【菩萨蛮】欧阳炯 
<br>
<br>晓来中酒和春睡，四支无力云鬟坠。斜卧脸波春， 
<br>玉郎休恼人¤ 
<br>日高犹未起，为恋鸳鸯被。鹦鹉语金笼，道儿还是慵。
<br>
<br>红炉暖阁佳人睡，隔帘飞雪添寒气。小院奏笙歌， 
<br>香风簇绮罗¤ 
<br>酒倾金盏满，兰烛重开宴。公子醉如泥，天街闻马嘶。
<br>
<br>翠眉双脸新妆薄，幽闺斜卷青罗幕。寒食百花时， 
<br>红繁香满枝¤ 
<br>双双梁燕语，蝶舞相随去。肠断正思君，闲眠冷绣茵。
<br>
<br>画屏绣阁三秋雨，香唇腻脸偎人语。语罢欲天明， 
<br>娇多梦不成¤ 
<br>晓街钟鼓绝，嗔道如今别。特地气长吁，倚屏弹泪珠。
<br>
<br>
<br>
<br>&nbsp;&nbsp; 卷896_28 【浣溪沙】欧阳炯 
<br>
<br>落絮残莺半日天，玉柔花醉只思眠，惹窗映竹满炉烟¤ 
<br>独掩画屏愁不语，斜欹瑶枕髻鬟偏，此时心在阿谁边？
<br>
<br>天碧罗衣拂地垂，美人初著更相宜，宛风如舞透香肌¤ 
<br>独坐含嚬吹凤竹，园中缓步折花枝，有情无力泥人时。
<br>
<br>相见休言有泪珠，酒阑重得叙欢娱，凤屏鸳枕宿金铺¤ 
<br>兰麝细香闻喘息，绮罗纤缕见肌肤，此时还恨薄情无。
<br>
<br>
<br>
<br>&nbsp;&nbsp; 卷896_29 【三字令】欧阳炯 
<br>
<br>春欲尽，日迟迟，牡丹时。罗幌卷，翠帘垂。彩笺书， 
<br>红粉泪，两心知¤ 
<br>人不在，燕空归，负佳期。香烬落，枕函欹。月分明， 
<br>花澹薄，惹相思。
<br>
<br>
<br>
<br>&nbsp;&nbsp; 卷896_30 【南乡子】欧阳炯 
<br>
<br>嫩草如烟，石榴花发海南天。日暮江亭春影渌，鸳鸯浴， 
<br>水远山长看不足。
<br>
<br>画舸停桡，槿花篱外竹横桥。水上游上沙上女，回顾， 
<br>笑指芭蕉林里住。
<br>
<br>岸远沙平，日斜归路晚霞明。孔雀自怜金翠尾，临水， 
<br>认得行人惊不起。
<br>
<br>洞口谁家，木兰船系木兰花。红袖女郎相引去，游南浦， 
<br>笑倚春风相对语。
<br>
<br>二八花钿，胸前如雪脸如莲。耳坠金镮穿瑟瑟，霞衣窄， 
<br>笑倚江头招远客。
<br>
<br>路入南中，桄榔叶暗蓼花红。两岸人家微雨后，收红豆， 
<br>树底纤纤抬素手。
<br>
<br>袖敛鲛绡，采香深洞笑相邀。藤杖枝头芦酒滴，铺葵席， 
<br>豆蔻花间bx晚日。
<br>
<br>翡翠，白蘋香里小沙汀。岛上阴阴秋雨色，芦花扑， 
<br>数只渔船何处宿。
<br>
<br>
<br>
<br>&nbsp;&nbsp; 卷896_31 【献衷心】欧阳炯 
<br>
<br>见好花颜色，争笑东风。双脸上，晚妆同。闭小楼深閤， 
<br>春景重重。三五夜，偏有恨，月明中¤ 
<br>情未已，信曾通，满衣犹自染檀红。恨不如双燕， 
<br>飞舞帘栊。春欲暮，残絮尽，柳条空。
<br>
<br>
<br>
<br>&nbsp;&nbsp; 卷896_32 【贺明朝】欧阳炯 
<br>
<br>忆昔花间初识面，红袖半遮妆脸。轻转石榴裙带， 
<br>故将纤纤玉指，偷拈双凤金线¤ 
<br>碧梧桐锁深深院，谁料得两情，何日教缱绻。 
<br>羡春来双燕，飞到玉楼，朝暮相见。
<br>
<br>忆昔花间相见后，只凭纤手，暗抛红豆。人前不解， 
<br>巧传心事，别来依旧，孤负春昼¤ 
<br>碧罗衣上蹙金绣，睹对对鸳鸯，空裛泪痕透。 
<br>想韶颜非久，终是为伊，只恁偷瘦。
<br>
<br>
<br>
<br>&nbsp;&nbsp; 卷896_33 【江城子】欧阳炯 
<br>
<br>晚日金陵岸草平，落霞明，水无情。六代繁华， 
<br>暗逐逝波声。空有姑苏台上月，如西子镜，照江城。
<br>
<br>
<br>
<br>&nbsp;&nbsp; 卷896_34 【凤楼春】欧阳炯 
<br>
<br>凤髻绿云丛，深掩房栊。锦书通，梦中相见觉来慵。 
<br>匀面泪，脸珠融。因想玉郎何处去，对淑景谁同¤ 
<br>小楼中，春思无穷。倚阑凝望，暗牵愁绪，柳花飞起东风。 
<br>斜日照帘，罗幌香冷粉屏空。海棠零落，莺语残红。
<br>
<br>
<br>
<br>&nbsp;&nbsp; 卷896_35 【生查子】欧阳彬2 
<br>
<br>竟日画堂欢，入夜重开宴。剪烛蜡烟香，促席花光颤¤ 
<br>待得月华来，满院如铺练。门外簇骅骝，直待更深散。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷897_1 【虞美人】阎选 
<br>
<br>粉融红腻莲房绽，脸动双波慢。小鱼衔玉鬓钗横， 
<br>石榴裙染象纱轻，转娉婷¤ 
<br>偷期锦浪荷深处，一梦云兼雨。臂留檀印齿痕香， 
<br>深秋不寐漏初长，尽思量。
<br>
<br>楚腰蛴领团香玉，鬓叠深深绿。月蛾星眼笑微频， 
<br>柳夭桃艳不胜春，晚妆匀¤ 
<br>水纹簟映青纱帐，雾罩秋波上。一枝娇卧醉芙蓉， 
<br>良宵不得与君同，恨忡忡。
<br>
<br>
<br>&nbsp;&nbsp; 卷897_2 【临江仙】阎选 
<br>
<br>雨停荷芰逗浓香，岸边蝉噪垂杨。物华空有旧池塘。 
<br>不逢仙子，何处梦襄王¤ 
<br>珍簟对欹鸳枕冷，此来尘暗凄凉。欲凭危槛恨偏长。 
<br>藕花珠缀，犹似汗凝妆。
<br>
<br>十二高峰天外寒，竹梢轻拂仙坛。宝衣行雨在云端。 
<br>画帘深殿，香雾冷风残¤ 
<br>欲问楚王何处去，翠屏犹掩金鸾。猿啼明月照空滩。 
<br>孤舟行客，惊梦亦艰难。
<br>
<br>
<br>
<br>&nbsp;&nbsp; 卷897_3 【浣溪沙】阎选 
<br>
<br>寂寞流苏冷绣茵，倚屏山枕惹香尘，小庭花露泣浓春¤ 
<br>刘阮信非仙洞客，嫦娥终是月中人，此生无路访东邻。
<br>
<br>
<br>
<br>&nbsp;&nbsp; 卷897_4 【八拍蛮】阎选 
<br>
<br>云锁嫩黄烟柳细，风吹红蒂雪梅残。光影不胜闺阁恨， 
<br>行行坐坐黛眉攒。
<br>
<br>愁锁黛眉烟易惨，泪飘红脸粉难匀。憔悴不知缘底事， 
<br>遇人推道不宜春。
<br>
<br>
<br>
<br>&nbsp;&nbsp; 卷897_5 【河传】阎选 
<br>
<br>秋雨秋雨，无昼无夜，滴滴霏霏。暗灯凉簟怨分离， 
<br>妖姬，不胜悲¤ 
<br>西风稍急喧窗竹，停又续，腻脸悬双玉。几回邀约雁来时， 
<br>违期。雁归，人不归。
<br>
<br>
<br>
<br>&nbsp;&nbsp; 卷897_6 【谒金门】阎选 
<br>
<br>美人浴，碧沼莲开芬馥。双髻绾云颜似玉，素娥辉淡绿¤ 
<br>雅态芳姿闲淑，雪映钿装金斛。水溅青丝珠断续， 
<br>酥融香透肉。
<br>
<br>
<br>
<br>&nbsp;&nbsp; 卷897_7 【定风波】阎选 
<br>
<br>江水沉沉帆影过，游鱼到晚透寒波。渡口双双飞白鸟， 
<br>烟袅，芦花深处隐渔歌¤ 
<br>扁舟短棹归兰浦，人去，萧萧竹径透青莎。 
<br>深夜无风新雨歇，凉月，露迎珠颗入圆荷。
<br>
<br>
<br>
<br>&nbsp;&nbsp; 卷897_8 【竹枝】孙光宪 
<br>
<br>门前春水白蘋花，岸上无人小艇斜，商女经过江欲暮， 
<br>散抛残食饲神鸦。乱绳千结绊人深，越罗万丈表长寻。 
<br>杨柳在身垂意绪，藕花落尽见莲心。
<br>
<br>
<br>
<br>&nbsp;&nbsp; 卷897_9 【浣溪沙】孙光宪 
<br>
<br>蓼岸风多橘柚香，江边一望楚天长，片帆烟际闪孤光¤ 
<br>目送征鸿飞杳杳，思随流水去茫茫，兰红波碧忆潇湘。
<br>
<br>桃杏风香帘幕闲，谢家门户约花关，画梁幽语燕初还¤ 
<br>绣阁数行题了壁，晓屏一枕酒醒山，却疑身是梦云间。
<br>
<br>花渐凋疏不耐风，画帘垂地晚堂空，堕阶萦藓舞愁红¤ 
<br>腻粉半粘金靥子，残香犹暖绣薰笼，蕙心无处与人同。
<br>
<br>揽镜无言泪欲流，凝情半日懒梳头，一庭疏雨湿春愁¤ 
<br>杨柳只知伤怨别，杏花应信损娇羞，泪沾魂断轸离忧。
<br>
<br>半踏长裾宛约行，晚帘疏处见分明，此时堪恨昧平生¤ 
<br>早是销魂残烛影，更愁闻著品弦声，杳无消息若为情。
<br>
<br>兰沐初休曲槛前，暖风迟日洗头天，湿云新敛未梳蝉¤ 
<br>翠袂半将遮粉臆，宝钗长欲坠香肩，此时模样不禁怜。
<br>
<br>风递残香出绣帘，团窠金凤舞襜襜，落花微雨恨相兼¤ 
<br>何处去来狂太甚，空推宿酒睡无厌，争教人不别猜嫌。
<br>
<br>轻打银筝坠燕泥，断丝高罥画楼西，花冠闲上午墙啼¤ 
<br>粉箨半开新竹径，红苞尽落旧桃蹊，不堪终日闭深闺。
<br>
<br>乌帽斜欹倒佩鱼，静街偷步访仙居，隔墙应认打门初¤ 
<br>将见客时微掩敛，得人怜处且生疏，低头羞问壁边书。
<br>
<br>风撼芳菲满院香，四帘慵卷日初长，鬓云垂枕响微锽¤ 
<br>春梦未成愁寂寂，佳期难会信茫茫，万般心，千点泪， 
<br>泣兰堂。
<br>
<br>碧玉衣裳白玉人，翠眉红脸小腰身，瑞云飞雨逐行云¤ 
<br>除却弄珠兼解佩，便随西子与东邻，是谁容易比真真。
<br>
<br>何事相逢不展眉，苦将情分恶猜疑，眼前行止想应知¤ 
<br>半恨半嗔回面处，和娇和泪泥人时，万般饶得为怜伊。
<br>
<br>落絮飞花满帝城，看看春尽又伤情，岁华频度想堪惊¤ 
<br>风月岂惟今日恨，烟霄终待此身荣，未甘虚老负平生。
<br>
<br>静想离愁暗泪零，欲栖云雨计难成，少年多是薄情人¤ 
<br>万种保持图永远，一般模样负神明，到头何处问平生。
<br>
<br>试问于谁分最多，便随人意转横波，缕金衣上小双鹅¤ 
<br>醉后爱称娇姐姐，夜来留得好哥哥，不知情事久长么？
<br>
<br>叶坠空阶折早秋，细烟轻雾锁妆楼，寸心双泪惨娇羞¤ 
<br>风月但牵魂梦苦，岁华偏感别离愁，恨和相忆两难酬。
<br>
<br>月淡风和画阁深，露桃烟柳影相侵，敛眉凝绪夜沉沉¤ 
<br>长有梦魂迷别浦，岂无春病入离心，少年何处恋虚襟。
<br>
<br>自入春来月夜稀，今宵蟾彩倍凝辉，强开襟抱出帘帷¤ 
<br>啮指暗思花下约，凭阑羞睹泪痕衣，薄情狂荡几时归？
<br>
<br>十五年来锦岸游，未曾行处不风流，好花长与万金酬¤ 
<br>满眼利名浑信运，一生狂荡恐难休，且陪烟月醉红楼。
<br>
<br>
<br>
<br>&nbsp;&nbsp; 卷897_10 【河传】孙光宪 
<br>
<br>太平天子，等闲游戏，疏河千里。柳如丝，偎倚。 
<br>绿波春水，长淮风不起¤ 
<br>如花殿脚三千女，争云雨，何处留人住？锦帆风， 
<br>烟际红，烧空，魂迷大业中。
<br>
<br>柳拖金缕，著烟笼雾，濛濛落絮。凤凰舟上楚女， 
<br>妙舞，雷喧波上鼓¤ 
<br>龙争虎战分中土。人无主，桃叶江南渡。襞花笺， 
<br>艳思牵，成篇，宫娥相与传。
<br>
<br>花落，烟薄。谢家池阁，寂寞春深。翠蛾轻敛意沈吟， 
<br>沾襟，无人知此心¤ 
<br>玉炉香断霜灰冷，帘铺影，梁燕归红杏。晚来天， 
<br>空悄然。孤眠，枕檀云髻偏。
<br>
<br>风飐，波敛。团荷闪闪，珠倾露点。木兰舟上， 
<br>何处吴娃越艳？藕花红照脸¤ 
<br>大堤狂杀襄阳客。烟波隔，渺渺湖光白。身已归， 
<br>心不归。斜晖，远汀鸂鶒飞。
<br>
<br>
<br>
<br>&nbsp;&nbsp; 卷897_11 【菩萨蛮】孙光宪 
<br>
<br>月华如水笼香砌，金镮碎撼门初闭。寒影堕高檐， 
<br>钩垂一面帘¤ 
<br>碧烟轻袅袅，红战灯花笑。即此是高唐，掩屏秋梦长。
<br>
<br>花冠频鼓墙头翼，东方澹白连窗色。门外早莺声， 
<br>背楼残月明¤ 
<br>薄寒笼醉态，依旧铅华在。握手送人归，半拖金缕衣。
<br>
<br>小庭花落无人扫，疏香满地东风老。春晚信沉沉， 
<br>天涯何处寻¤ 
<br>晓堂屏六扇，眉共湘山远。争奈别离心，近来尤不禁。
<br>
<br>青岩碧洞经朝雨，隔花相唤南溪去。一只木兰船， 
<br>波平远浸天¤ 
<br>扣船惊翡翠，嫩玉抬香臂。红日欲沈西，烟中遥解觿。
<br>
<br>木绵花映丛祠小，越禽声里春光晓。铜鼓与蛮歌， 
<br>南人祈赛多¤ 
<br>客帆风正急，茜袖偎樯立。极浦几回头，烟波无限愁。
<br>
<br>
<br>
<br>&nbsp;&nbsp; 卷897_12 【河渎神】孙光宪 
<br>
<br>汾水碧依依，黄云落叶初飞。翠娥一去不言归， 
<br>庙门空掩斜晖¤ 
<br>四壁阴森排古画，依旧琼轮羽驾。小殿沉沉清夜， 
<br>银灯飘落香灺。
<br>
<br>江上草芊芊，春晚湘妃庙前。一方卵色楚南天， 
<br>数行斜雁联翩¤ 
<br>独倚朱阑情不极，魂断终朝相忆。两桨不知消息， 
<br>远汀时起鸂鶒。
<br>
<br>
<br>
<br>&nbsp;&nbsp; 卷897_13 【虞美人】孙光宪 
<br>
<br>红窗寂寂无人语，暗淡梨花雨。绣罗纹地粉新描， 
<br>博山香炷旋抽条，睡魂销¤ 
<br>天涯一去无消息，终日长相忆。教人相忆几时休？ 
<br>不堪枨触别离愁，泪还流。
<br>
<br>好风微揭帘旌起，金翼鸾相倚。翠檐愁听乳禽声， 
<br>此时春态暗关情，独难平¤ 
<br>画堂流水空相翳，一穗香摇曳。教人无处寄相思， 
<br>落花芳草过前期，没人知。
<br>
<br>
<br>
<br>&nbsp;&nbsp; 卷897_14 【后庭花】孙光宪 
<br>
<br>景阳钟动宫莺转，露凉金殿。轻飙吹起琼花绽，玉叶如剪¤ 
<br>晚来高阁上，珠帘卷，见坠香千片。修蛾慢脸陪雕辇， 
<br>后庭新宴。
<br>
<br>石城依旧空江国，故宫春色。七尺青丝芳草绿，绝世难得¤ 
<br>玉英凋落尽，更何人识，野棠如织。只是教人添怨忆， 
<br>怅望无极。
<br>
<br>
<br>
<br>&nbsp;&nbsp; 卷897_15 【生查子】孙光宪 
<br>
<br>寂寞掩朱门，正是天将暮。暗澹小庭中，滴滴梧桐雨¤ 
<br>绣工夫，牵心绪，配尽鸳鸯缕。待得没人时，偎倚论私语。
<br>
<br>暖日策花骢，亸鞚垂杨陌。芳草惹烟青，落絮随风白¤ 
<br>谁家绣毂动香尘，隐映神仙客。狂杀玉鞭郎，咫尺音容隔。
<br>
<br>金井堕高梧，玉殿笼斜月。永巷寂无人，敛态愁堪绝¤ 
<br>玉炉寒，香烬灭，还似君恩歇。翠辇不归来，幽恨将谁说？
<br>
<br>春病与春愁，何事年年有。半为枕前人，半为花间酒¤ 
<br>醉金尊，携玉手，共作鸳鸯偶。倒载卧云屏，雪面腰如柳。
<br>
<br>为惜美人娇，长有如花笑。半醉倚红妆，转语传青鸟¤ 
<br>眷方深，怜恰好，唯恐相逢少。似这一般情，肯信春光老。
<br>
<br>清晓牡丹芳，红艳凝金蕊。乍占锦江春，永认笙歌地¤ 
<br>感人心，为物瑞，烂熳烟花里。戴上玉钗时，迥与凡花异。
<br>
<br>密雨阻佳期，尽日凝然坐。帘外正淋漓，不觉愁如锁¤ 
<br>梦难裁，心欲破，泪逐檐声堕。想得玉人情，也合思量我。
<br>
<br>
<br>
<br>&nbsp;&nbsp; 卷897_16 【临江仙】孙光宪 
<br>
<br>霜拍井梧干叶堕，翠帏雕槛初寒。薄铅残黛称花冠。 
<br>含情无语，延伫倚阑干¤ 
<br>杳杳征轮何处去？离愁别恨千般。不堪心绪正多端。 
<br>镜奁长掩，无意对孤鸾。
<br>
<br>暮雨凄凄深院闭，灯前凝坐初更。玉钗低压鬓云横。 
<br>半垂罗幕，相映烛光明¤ 
<br>终是有心投汉珮，低头但理秦筝。燕双鸾偶不胜情。 
<br>只愁明发，将逐楚云行。
<br>
<br>
<br>
<br>&nbsp;&nbsp; 卷897_17 【酒泉子】孙光宪 
<br>
<br>空碛无边，万里阳关道路。马萧萧，人去去，陇云愁¤ 
<br>香貂旧制戎衣窄，胡霜千里白。绮罗心，魂梦隔，上高楼。
<br>
<br>曲槛小楼，正是莺花二月。思无憀，愁欲绝，郁离襟¤ 
<br>展屏空对潇湘水，眼前千万里。泪掩红，眉敛翠，恨沉沉。
<br>
<br>敛态窗前，袅袅雀钗抛颈。燕成双，鸾对影，偶新知¤ 
<br>玉纤澹拂眉山小，镜中嗔共照。翠连娟，红缥缈，早妆时。
<br>
<br>
<br>
<br>&nbsp;&nbsp; 卷897_18 【清平乐】孙光宪 
<br>
<br>愁肠欲断，正是青春半。连理分枝鸾失伴，又是一场离散¤ 
<br>掩镜无语眉低，思随芳草凄凄。凭仗东风吹梦， 
<br>与郎终日东西。
<br>
<br>等闲无语，春恨如何去？终是疏狂留不住，花暗柳浓何处¤ 
<br>尽日目断魂飞，晚窗斜界残晖。长恨朱门薄暮， 
<br>绣鞍骢马空归。
<br>
<br>
<br>
<br>&nbsp;&nbsp; 卷897_19 【更漏子】孙光宪 
<br>
<br>听寒更，闻远雁，半夜萧娘深院。扃绣户，下珠帘， 
<br>满庭喷玉蟾¤ 
<br>人语静，香闺冷，红幕半垂清影。云雨态，蕙兰心， 
<br>此情江海深。
<br>
<br>今夜期，来日别，相对只堪愁绝。偎粉面，撚瑶簪， 
<br>无言泪满襟¤ 
<br>银箭落，霜华薄，墙外晓鸡咿喔。听付属，恶情悰， 
<br>断肠西复东。
<br>
<br>烛荧煌，香旖旎，闲放一堆鸳被。慵就寝，独无憀， 
<br>相思魂欲销¤ 
<br>不会得，这心力，判了依前还忆。空自怨，奈伊何， 
<br>别来情更多。
<br>
<br>掌中珠，心上气，爱惜岂将容易。花下月，枕前人， 
<br>此生谁更亲¤ 
<br>交颈语，合欢身，便同比目金鳞。连绣枕，卧红茵， 
<br>霜天似暖春。
<br>
<br>对秋深，离恨苦，数夜满庭风雨。凝想坐，敛愁眉， 
<br>孤心似有违¤ 
<br>红窗静，画帘垂，魂消地角天涯。和泪听，断肠窥， 
<br>漏移灯暗时。
<br>
<br>求君心，风韵别，浑似一团烟月。歌皓齿，舞红筹， 
<br>花时醉上楼¤ 
<br>能婉媚，解娇羞，王孙忍不攀留。惟我恨，未绸缪， 
<br>相思魂梦愁。
<br>
<br>
<br>
<br>&nbsp;&nbsp; 卷897_20 【女冠子】孙光宪 
<br>
<br>蕙风芝露，坛际残香轻度。蕊珠宫，苔点分圆碧， 
<br>桃花践破红¤ 
<br>品流巫峡外，名籍紫微中。真侣墉城会，梦魂通。
<br>
<br>淡花瘦玉，依约神仙妆束。佩琼文，瑞露通宵贮， 
<br>幽香尽日焚¤ 
<br>碧纱笼绛节，黄藕冠浓云。勿以吹箫伴，不同群。
<br>
<br>
<br>
<br>&nbsp;&nbsp; 卷897_21 【风流子】孙光宪 
<br>
<br>茅舍槿篱溪曲，鸡犬自南自北。菰叶长，水葓开， 
<br>门外春波涨渌。听织，声促，轧轧鸣梭穿屋。
<br>
<br>楼倚长衢欲暮，瞥见神仙伴侣。微傅粉，拢梳头， 
<br>隐映画帘开处。无语，无绪，慢曳罗裙归去。
<br>
<br>金络玉衔嘶马，系向绿杨阴下。朱户掩，绣帘垂， 
<br>曲院水流花谢。欢罢，归也，犹在九衢深夜。
<br>
<br>
<br>
<br>&nbsp;&nbsp; 卷897_22 【定西番】孙光宪 
<br>
<br>鸡禄山前游骑，边草白，朔天明，马蹄轻¤ 
<br>鹊面弓离短韔，弯来月欲成。一只鸣髇云外，晓鸿惊。
<br>
<br>帝子枕前秋夜，霜幄冷，月华明，正三更¤ 
<br>何处戍楼寒笛，梦残闻一声。遥想汉关万里，泪纵横。
<br>
<br>
<br>
<br>&nbsp;&nbsp; 卷897_23 【何满子】孙光宪 
<br>
<br>冠剑不随君去，江河还共恩深。歌袖半遮眉黛惨， 
<br>泪珠旋滴衣襟。惆怅云愁雨怨，断魂何处相寻。
<br>
<br>
<br>
<br>&nbsp;&nbsp; 卷897_24 【玉蝴蝶】孙光宪 
<br>
<br>春欲尽，景仍长，满园花正黄。粉翅两悠飏，翩翩过短墙¤ 
<br>鲜飙暖，牵游伴，飞去立残芳。无语对萧娘，舞衫沉麝香。
<br>
<br>
<br>
<br>&nbsp;&nbsp; 卷897_25 【八拍蛮】孙光宪 
<br>
<br>孔雀尾拖金线长，怕人飞起入丁香。越女沙头争拾翠， 
<br>相呼归去背斜阳。
<br>
<br>
<br>
<br>&nbsp;&nbsp; 卷897_26 【思帝乡】孙光宪 
<br>
<br>如何，遣情情更多？永日水堂帘下，敛羞蛾。 
<br>六幅罗裙窣地，微行曳碧波。看尽满池疏雨，打团荷。
<br>
<br>
<br>
<br>&nbsp;&nbsp; 卷897_27 【上行杯】孙光宪 
<br>
<br>草草离亭鞍马，从远道、此地分襟。燕宋秦吴千万里¤ 
<br>无辞一醉。野棠开，江草湿，伫立，沾泣，征骑駸駸。
<br>
<br>离棹逡巡欲动，临极浦、故人相送。去住心情知不共¤ 
<br>金船满捧。绮罗愁，丝管咽，回别，帆影灭，江浪如雪。
<br>
<br>
<br>
<br>&nbsp;&nbsp; 卷897_28 【谒金门】孙光宪 
<br>
<br>留不得，留得也应无益。白纻春衫如雪色，扬州初去日¤ 
<br>轻别离，甘抛掷，江上满帆风疾。却羡彩鸳三十六， 
<br>孤鸾还一只。
<br>
<br>
<br>
<br>&nbsp;&nbsp; 卷897_29 【思越人】孙光宪 
<br>
<br>古台平，芳草远，馆娃宫外春深。翠黛空留千载恨， 
<br>教人何处相寻¤ 
<br>绮罗无复当时事，露花点滴香泪。惆怅遥天横渌水， 
<br>鸳鸯对对飞起。
<br>
<br>渚莲枯，宫树老，长洲废苑萧条。想像玉人空处所， 
<br>月明独上溪桥¤ 
<br>经春初败秋风起，红兰绿蕙愁死。一片风流伤心地， 
<br>魂销目断西子。
<br>
<br>
<br>
<br>&nbsp;&nbsp; 卷897_30 【望梅花】孙光宪 
<br>
<br>数枝开与短墙平，见雪萼，红跗相映。引起谁人边塞情¤ 
<br>帘外欲三更，吹断离愁月正明。空听隔江声。
<br>
<br>
<br>
<br>&nbsp;&nbsp; 卷897_31 【渔歌子】孙光宪 
<br>
<br>草芊芊，波漾漾，湖边草色连波涨。沿蓼岸，泊枫汀， 
<br>天际玉轮初上¤ 
<br>扣舷歌，联极望，桨声伊轧知何向。黄鹄叫，白鸥眠， 
<br>谁似侬家疏旷？
<br>
<br>泛流萤，明又灭，夜凉水冷东湾阔。风浩浩，笛寥寥， 
<br>万顷金波重叠¤ 
<br>杜若洲，香郁烈，一声宿雁霜时节。经霅水。过松江， 
<br>尽属侬家日月。
<br>
<br>
<br>
<br>&nbsp;&nbsp; 卷897_32 【定风波】孙光宪 
<br>
<br>帘拂疏香断碧丝，泪衫还滴绣黄鹂。上国献书人不在， 
<br>凝黛，晚庭又是落红时¤ 
<br>春日自长心自促，翻覆，年来年去负前期。 
<br>应是秦云兼楚雨，留住，向花枝夸说月中枝。
<br>
<br>
<br>
<br>&nbsp;&nbsp; 卷897_33 【南歌子】孙光宪 
<br>
<br>艳冶青楼女，风流似楚真。骊珠美玉未为珍， 
<br>窈窕一枝芳柳，入腰身¤ 
<br>舞袖频回雪，歌声几动尘。慢凝秋水顾情人， 
<br>只缘倾国，著处觉生春。
<br>
<br>映月论心处，偎花见面时。倚郎和袖抚香肌， 
<br>遥指画堂深院，许相期¤ 
<br>解佩君非晚，虚襟我未迟。愿如连理合欢枝， 
<br>不似五陵狂荡，薄情儿。
<br>
<br>
<br>
<br>&nbsp;&nbsp; 卷897_34 【应天长】孙光宪 
<br>
<br>翠凝仙艳非凡有，窈窕年华方十九。鬓如云，腰似柳， 
<br>妙对绮弦歌醁酒¤ 
<br>醉瑶台，携玉手，共燕此宵相偶。魂断晚窗分首， 
<br>泪沾金缕袖。
<br>
<br>
<br>
<br>&nbsp;&nbsp; 卷897_35 【遐方怨】孙光宪 
<br>
<br>红绶带，锦香囊。为表花前意，殷勤赠玉郎。 
<br>此时更役心肠，转添秋夜梦魂狂¤ 
<br>思艳质，想娇妆。愿早传金盏，同欢卧醉乡。 
<br>任人猜妒恶猜防，到头须使似鸳鸯。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷898_1 【浣溪沙】张泌 
<br>
<br>钿毂香车过柳堤，桦烟分处马频嘶，为他沉醉不成泥¤ 
<br>花满驿亭香露细，杜鹃声断玉蟾低，含情无语倚楼西。
<br>
<br>马上凝情忆旧游，照花淹竹小溪流，钿筝罗幕玉搔头¤ 
<br>早是出门长带月，可堪分袂又经秋，晚风斜日不胜愁。
<br>
<br>独立寒阶望月华，露浓香泛小庭花，绣屏愁背一灯斜¤ 
<br>云雨自从分散后，人间无路到仙家，但凭魂梦访天涯。
<br>
<br>依约残眉理旧黄，翠鬟抛掷一簪长，暖风晴日罢朝妆¤ 
<br>闲折海棠看又拈，玉纤无力惹馀香，此情谁会倚斜阳。
<br>
<br>翡翠屏开绣幄红，谢娥无力晓妆慵，锦帷鸳被宿香浓¤ 
<br>微雨小庭春寂寞，燕飞莺语隔帘栊，杏花凝恨倚东风。
<br>
<br>花月香寒悄夜尘，绮筵幽会暗伤神，婵娟依约画屏人¤ 
<br>人不见时还暂语，令才抛后爱微嚬，越罗巴锦不胜春。
<br>
<br>偏戴花冠白玉簪，睡容新起意沈吟，翠钿金缕镇眉心¤ 
<br>小槛日斜风悄悄，隔帘零落杏花阴，断香轻碧锁愁深。
<br>
<br>晚逐香车入凤城，东风斜揭绣帘轻，慢回娇眼笑盈盈¤ 
<br>消息未通何计是，便须佯醉且随行，依稀闻道太狂生。
<br>
<br>小市东门欲雪天，众中依约见神仙，蕊黄香画贴金蝉¤ 
<br>饮散黄昏人草草，醉容无语立门前，马嘶尘烘一街烟。
<br>
<br>
<br>&nbsp;&nbsp; 卷898_2 【临江仙】张泌 
<br>
<br>烟收湘渚秋江静，蕉花露泣愁红。五云双鹤去无踪。 
<br>几回魂断，凝望向长空¤ 
<br>翠竹暗留珠泪怨，闲调宝瑟波中。花鬟月鬓绿云重。 
<br>古祠深殿，香冷雨和风。
<br>
<br>
<br>
<br>&nbsp;&nbsp; 卷898_3 【女冠子】张泌 
<br>
<br>露花烟草，寂寞五云三岛。正春深，貌减潜销玉， 
<br>香残尚惹襟¤ 
<br>竹疏虚槛静，松密醮坛阴。何事刘郎去，信沉沉。
<br>
<br>
<br>
<br>&nbsp;&nbsp; 卷898_4 【河传】张泌 
<br>
<br>渺莽云水，惆怅暮帆，去程迢递。夕阳芳草，千里万里， 
<br>雁声无限起¤ 
<br>梦魂悄断烟波里。心如醉，相见何处是？锦屏香冷无睡， 
<br>被头多少泪。
<br>
<br>红杏，交枝相映，密密濛濛。一庭浓艳倚东风，香融， 
<br>透帘栊¤ 
<br>斜阳似共春光语，蝶争舞，更引流莺妒。魂销千片玉樽前， 
<br>神仙，瑶池醉暮天。
<br>
<br>
<br>
<br>&nbsp;&nbsp; 卷898_5 【酒泉子】张泌 
<br>
<br>春雨打窗，惊梦觉来天气晓。画堂深，红焰小，背兰缸¤ 
<br>酒香喷鼻懒开缸，惆怅更无人共醉。旧巢中，新燕子， 
<br>语双双。
<br>
<br>紫陌青门，三十六宫春色，御沟辇路暗相通，杏园风¤ 
<br>咸阳沽酒宝钗空，笑指未央归去，插花走马落残红， 
<br>月明中。
<br>
<br>
<br>
<br>&nbsp;&nbsp; 卷898_6 【生查子】张泌 
<br>
<br>相见稀，喜相见，相见还相远。檀画荔支红，金蔓蜻蜓软¤ 
<br>鱼雁疏，芳信断，花落庭阴晚。可惜玉肌肤，消瘦成慵懒。
<br>
<br>
<br>
<br>&nbsp;&nbsp; 卷898_7 【思越人】张泌 
<br>
<br>燕双飞，莺百转，越波堤下长桥。斗钿花筐金匣恰， 
<br>舞衣罗薄纤腰¤ 
<br>东风澹荡慵无力，黛眉愁聚春碧。满地落花无消息， 
<br>月明肠断空忆。
<br>
<br>
<br>
<br>&nbsp;&nbsp; 卷898_8 【满宫花】张泌 
<br>
<br>花正芳，楼似绮，寂寞上阳宫里。钿笼金锁睡鸳鸯， 
<br>帘冷露华珠翠¤ 
<br>娇艳轻盈香雪腻，细雨黄莺双起。东风惆怅欲清明， 
<br>公子桥边沉醉。
<br>
<br>
<br>
<br>&nbsp;&nbsp; 卷898_9 【柳枝】张泌 
<br>
<br>腻粉琼妆透碧纱，雪休夸。金凤搔头坠鬓斜，发交加¤ 
<br>倚著云屏新睡觉，思梦笑。红腮隐出枕函花，有些些。
<br>
<br>
<br>
<br>&nbsp;&nbsp; 卷898_10 【南歌子】张泌 
<br>
<br>柳色遮楼暗，桐花落砌香。画堂开处远风凉， 
<br>高卷水精帘额，衬斜阳。
<br>
<br>岸柳拖烟绿，庭花照日红。数声蜀魄入帘栊， 
<br>惊断碧窗残梦，画屏空。
<br>
<br>锦荐红鸂鶒，罗衣绣凤凰。绮疏飘雪北风狂， 
<br>帘幕尽垂无事，郁金香。
<br>
<br>
<br>
<br>&nbsp;&nbsp; 卷898_11 【江城子】张泌 
<br>
<br>碧阑干外小中庭，雨初晴，晓莺声。飞絮落花， 
<br>时节近清明。睡起卷帘无一事，匀面了，没心情。
<br>
<br>浣花溪上见卿卿，脸波秋水明。黛眉轻，绿云高绾， 
<br>金簇小蜻蜓。好是问他来得么？和笑道，莫多情。
<br>
<br>窄罗衫子薄罗裙，小腰身，晚妆新。每到花时， 
<br>长是不宜春。早是自家无气力，更被你，恶怜人。
<br>
<br>
<br>
<br>&nbsp;&nbsp; 卷898_12 【河渎神】张泌 
<br>
<br>古树噪寒鸦，满庭枫叶芦花。昼灯当午隔轻纱， 
<br>画阁珠帘影斜¤ 
<br>门外往来祈赛客，翩翩帆落天涯。回首隔江烟火， 
<br>渡头三两人家。
<br>
<br>
<br>
<br>&nbsp;&nbsp; 卷898_13 【胡蝶儿】张泌 
<br>
<br>胡蝶儿，晚春时。阿娇初著淡黄衣，倚窗学画伊¤ 
<br>还似花间见，双双对对飞。无端和泪拭燕脂，惹教双翅垂。
<br>
<br>
<br>
<br>&nbsp;&nbsp; 卷898_14 【如梦令】冯延巳 
<br>
<br>尘拂玉台鸾镜，凤髻不堪重整。绡帐泣流苏， 
<br>愁掩玉屏人静。多病，多病，自是行云无定。
<br>
<br>
<br>
<br>&nbsp;&nbsp; 卷898_15 【三台令】冯延巳 
<br>
<br>春色，春色，依旧青门紫陌。日斜柳暗花嫣， 
<br>醉卧春色少年。年少，年少，行乐直须及早。
<br>
<br>明月，明月，照得离人愁绝。更深影入空床， 
<br>不道帷屏夜长。长夜，长夜，梦到庭花阴下。
<br>
<br>南浦，南浦，翠鬟离人何处。当时携手高楼， 
<br>依旧楼前水流。流水，流水，中有伤心双泪。
<br>
<br>
<br>
<br>&nbsp;&nbsp; 卷898_16 【归国谣】冯延巳 
<br>
<br>何处笛？深夜梦回情脉脉，竹风檐雨寒窗隔¤ 
<br>离人几岁无消息，今头白，不眠特地重相忆。
<br>
<br>春艳艳，江上晚山三四点，柳丝如剪花如染¤ 
<br>香闺寂寂门半掩，愁眉敛，泪珠滴破胭脂脸。
<br>
<br>江水碧，江上何人吹玉笛，扁舟远送潇湘客¤ 
<br>芦花千里霜月白，伤行色，来朝便是关山隔。
<br>
<br>
<br>
<br>&nbsp;&nbsp; 卷898_17 【长相思】冯延巳 
<br>
<br>红满枝，绿满枝，宿雨厌厌睡起迟，闲庭花影移¤ 
<br>忆归期，数归期。梦见虽多相见稀，相逢知几时。
<br>
<br>
<br>
<br>&nbsp;&nbsp; 卷898_18 【相见欢】冯延巳 
<br>
<br>晓窗梦到昭华，向琼家。欹枕残妆一朵，卧枝花¤ 
<br>情极处，却无语，玉钗斜。翠阁银屏回首，已天涯。
<br>
<br>
<br>
<br>&nbsp;&nbsp; 卷898_19 【抛球乐】冯延巳 
<br>
<br>酒罢歌馀兴未阑，小桥清水共盘桓。波摇梅蕊伤心白， 
<br>风入罗衣贴体寒。且莫思归去，须尽笙歌此夕欢。
<br>
<br>逐胜归来雨未晴，楼前风重草烟轻。谷莺语软花边过， 
<br>水调声长醉里听。款举金觥劝，谁是当筵最有情？
<br>
<br>梅落新春入后庭，眼前风物可无情？曲池波晚冰还合， 
<br>芳草迎船绿未成。且上高楼望，相共凭阑看月生。
<br>
<br>霜积秋山万树红，倚岩楼上挂朱栊。白云天远重重恨， 
<br>黄叶烟深淅淅风。仿佛梁州曲，吹在谁家玉笛中。
<br>
<br>尽日登高兴未残，红楼人散独盘桓。一钩冷雾悬珠箔， 
<br>满面西风凭玉阑。归去须沉醉，小院新池月乍寒。
<br>
<br>坐对高楼千万山，雁飞秋色满阑干。烧残红烛暮云合， 
<br>飘尽碧梧金井寒。咫尺人千里，犹忆笙歌昨夜欢。
<br>
<br>
<br>
<br>&nbsp;&nbsp; 卷898_20 【点绛唇】冯延巳 
<br>
<br>荫绿围红，梦琼家在桃源住。画桥当路，临水开朱户¤ 
<br>柳径春深，行到关情处。颦不语，意凭风絮，吹向郎边去。
<br>
<br>
<br>
<br>&nbsp;&nbsp; 卷898_21 【酒泉子】冯延巳 
<br>
<br>庭下花飞。月照妆楼春事晚，珠帘风，兰烛烬，怨空闺¤ 
<br>迢迢何处寄相思。玉箸零零肠断，屏帏深，更漏永， 
<br>梦魂迷。
<br>
<br>芳草长川。柳映危桥桥下路，归鸿飞，行人去，碧山边¤ 
<br>风微烟淡雨萧然。隔岸马嘶何处？九回肠，双脸泪， 
<br>夕阳天。
<br>
<br>春色融融。飞燕乍来莺未语，小桃寒，垂柳晚，玉楼空¤ 
<br>天长烟远恨重重。消息燕鸿归去，枕前灯，窗外月， 
<br>闭朱笼。
<br>
<br>深院空帏。廊下风帘惊宿燕，香印灰，兰烛灺，觉来时¤ 
<br>月明人自捣寒衣。刚爱无端惆怅，阶前行，阑外立， 
<br>欲鸡啼。
<br>
<br>
<br>
<br>&nbsp;&nbsp; 卷898_22 【采桑子】冯延巳 
<br>
<br>小庭雨过春将尽，片片花飞。独折残枝，无语凭阑只自知¤ 
<br>玉堂香暖珠帘卷，双燕来归。君约佳期，肯信韶华得几时。
<br>
<br>马嘶人语春风岸，芳草绵绵。杨柳桥边，落日高楼酒旆悬¤ 
<br>旧愁新恨知多少，目断遥天。独立花前，更听笙歌满画船。
<br>
<br>西风半夜帘栊冷，远梦初归。梦过金扉，花谢窗前夜合枝¤ 
<br>昭阳殿里新翻曲，未有人知。偷取笙吹，惊觉寒蛩到晓啼。
<br>
<br>酒阑睡觉天香暖，绣户慵开。香印成灰，独背寒屏理旧眉¤ 
<br>朦胧却向灯前卧，窗月徘徊。晓梦初回，一夜东风绽早梅。
<br>
<br>小堂深静无人到，满院春风。惆怅墙东，一树樱桃带雨红¤ 
<br>愁心似醉兼如病，欲语还慵。日暮疏钟，双燕归栖画阁中。
<br>
<br>画堂灯暖帘栊卷，禁漏丁丁。雨罢寒生，一夜西窗梦不成¤ 
<br>玉娥重起添香印，回倚孤屏。不语含情，水调何人吹笛声。
<br>
<br>笙歌放散人归去，独宿江楼。月上云收，一半珠帘挂玉钩¤ 
<br>起来检点经游地，处处新愁。凭仗东流，将取离心过橘州。
<br>
<br>昭阳记得神仙侣，独自承恩。水殿灯昏，罗幕轻寒夜正春¤ 
<br>如今别馆添萧索，满面啼痕。旧约犹存，忍把金环别与人。
<br>
<br>微风帘幕清明近，花落春残。尊酒留欢，添尽罗衣怯夜寒¤ 
<br>愁颜恰似烧残烛，珠泪阑干。也欲高拌，争奈相逢情万般。
<br>
<br>画堂昨夜愁无睡，风雨凄凄。林鹊争栖，落尽灯花鸡未啼¤ 
<br>年光往事如流水，休说情迷。玉箸双垂，只是金笼鹦鹉知。
<br>
<br>寒蝉欲报三秋候，寂静幽居。叶落闲阶，月透帘栊远梦回¤ 
<br>昭阳旧恨依前在，休说当时。玉笛才吹，满袖猩猩血又垂。
<br>
<br>洞房深夜笙歌散，帘幕重重。斜月朦胧，雨过残花落地红¤ 
<br>昔年无限伤心事，依旧东风。独倚梧桐，闲想闲思到晓钟。
<br>
<br>花前失却游春侣，极目寻芳。满眼悲凉，纵有笙歌亦断肠¤ 
<br>林间戏蝶帘间燕，各自双双。忍更思量，绿树青苔半夕阳。
<br>
<br>
<br>
<br>&nbsp;&nbsp; 卷898_23 【菩萨蛮】冯延巳 
<br>
<br>金波远逐行云去，疏星时作银河渡。花影卧秋千， 
<br>更长人不眠¤ 
<br>玉筝弹未彻，凤髻黄钗脱。忆梦翠蛾低，微风吹绣衣。
<br>
<br>画堂昨夜西风过，绣帘时拂朱门锁。惊梦不成云， 
<br>双蛾枕上颦¤ 
<br>金炉烟袅袅，烛暗纱窗晓。残日尚弯环，玉筝和泪弹。
<br>
<br>梅花吹入谁家笛，行云半夜凝空碧。欹枕不成眠， 
<br>关山人未还¤ 
<br>声随幽怨绝，空断澄霜月。月影下重檐，轻风花满帘。
<br>
<br>回廊远砌生秋草，梦魂千里青门道。鹦鹉怨长更， 
<br>碧笼金锁横¤ 
<br>罗帏中夜起，霜月清如水。玉露不成圆，宝筝悲断弦。
<br>
<br>娇鬟堆枕钗横凤，溶溶春水杨花梦。红烛泪阑干， 
<br>翠屏烟浪寒¤ 
<br>锦壶催画箭，玉佩天涯远。和泪试严妆，落梅飞夜霜。
<br>
<br>西风袅袅凌歌扇，秋期正与行云远。花叶脱霜红， 
<br>流萤残月中¤ 
<br>兰闺人在否，千里重楼暮。翠被已销香，梦随寒漏长。
<br>
<br>沉沉朱户横金锁，纱窗月影随花过。烛泪欲阑干， 
<br>落梅生晚寒¤ 
<br>宝钗横翠凤，千里香屏梦。云雨已荒凉，江南春草长。
<br>
<br>欹鬟堕髻摇双桨，采莲晚出清江上。顾影约流萍， 
<br>楚歌娇未成¤ 
<br>相逢颦翠黛，笑把珠珰解。家住柳阴中，画桥东复东。
<br>
<br>
<br>
<br>&nbsp;&nbsp; 卷898_24 【谒金门】冯延巳 
<br>
<br>风乍起，吹皱一池春水。闲引鸳鸯芳径里，手挪红杏蕊¤ 
<br>斗鸭阑干独倚，碧玉搔头斜坠。终日望君君不至， 
<br>举头闻鹊喜。
<br>
<br>杨柳陌，宝马嘶空无迹。新著荷衣人未识，年年江海客¤ 
<br>梦觉巫山春色，醉眼飞花狼藉。起舞不辞无气力， 
<br>爱君吹玉笛。
<br>
<br>
<br>
<br>&nbsp;&nbsp; 卷898_25 【清平乐】冯延巳 
<br>
<br>深冬寒月，庭户凝霜雪。风雁过时魂断绝，塞管数声呜咽¤ 
<br>披衣独立披香，流苏乱结愁肠。往事总堪惆怅， 
<br>前欢休更思量。
<br>
<br>雨晴烟晚，绿水新池满。双燕飞来垂柳院，小阁画帘高卷¤ 
<br>黄昏独倚朱阑，西南新月眉弯。砌下落花风起， 
<br>罗衣特地春寒。
<br>
<br>西园春早，夹径抽新草。冰散漪澜生碧沼，寒在梅花先老¤ 
<br>与君同饮金杯，饮馀相取徘徊。次第小桃将发， 
<br>轩车莫厌频来。
<br>
<br>
<br>
<br>&nbsp;&nbsp; 卷898_26 【更漏子】冯延巳 
<br>
<br>风带寒，枝正好，兰蕙无端先老。情悄悄，梦依依， 
<br>离人殊未归¤ 
<br>褰罗幕，凭朱阁，不独堪悲摇落。月东出，雁南飞， 
<br>谁家夜捣衣？
<br>
<br>夜初长，人近别，梦觉一窗残月。鹦鹉卧，蟪蛄鸣， 
<br>西风寒未成¤ 
<br>红蜡烛，弹棋局，床上画屏山绿。褰绣幌，倚瑶琴， 
<br>前欢泪滴襟。
<br>
<br>玉炉烟，红烛泪，偏对画堂秋思。眉翠薄，鬓云残， 
<br>夜长衾枕寒¤ 
<br>梧桐树，三更雨，不道离情最苦。一叶叶，一声声， 
<br>空阶滴到明。
<br>
<br>
<br>
<br>&nbsp;&nbsp; 卷898_27 【喜迁莺】冯延巳 
<br>
<br>宿莺啼，乡梦断，春树晓朦胧。残灯和烬闭朱栊， 
<br>人语隔屏风¤ 
<br>香已寒，灯已绝，忽忆去年离别。石城花雨倚江楼， 
<br>波上木兰舟。
<br>
<br>雾濛濛，风淅淅，杨柳带疏烟。飘飘轻絮满南园， 
<br>墙下草芊绵¤ 
<br>燕初飞，莺已老，拂面春风长好。相逢携酒且高歌， 
<br>人生得几何？
<br>
<br>
<br>
<br>&nbsp;&nbsp; 卷898_28 【阮郎归】冯延巳 
<br>
<br>南园春半踏青时，风和闻马嘶。青梅如豆柳如丝， 
<br>日长蝴蝶飞¤ 
<br>花露重，草烟低，人家帘幕垂。秋千慵困解罗衣， 
<br>画梁双燕栖。
<br>
<br>角声吹断陇梅枝，孤窗月影低。塞鸿无限欲惊飞， 
<br>城乌休夜啼¤ 
<br>寻断梦，掩深闺，行人去路迷。门前杨柳绿阴齐， 
<br>何时闻马嘶。
<br>
<br>
<br>
<br>&nbsp;&nbsp; 卷898_29 【贺圣朝】冯延巳 
<br>
<br>金丝帐暖牙床稳，怀香方寸，轻颦轻笑，汗珠微透， 
<br>柳沾花润¤ 
<br>云鬟斜坠，春应未已，不胜娇困。半欹犀枕，乱缠珠被， 
<br>转羞人问。
<br>
<br>
<br>
<br>&nbsp;&nbsp; 卷898_30 【应天长】冯延巳 
<br>
<br>石城山下桃花绽，宿雨初晴云未散。南去棹，北飞雁， 
<br>水阔山遥肠欲断¤ 
<br>倚楼情绪懒，惆怅春心无限。燕度蒹葭风晚，欲归愁满面。
<br>
<br>
<br>
<br>&nbsp;&nbsp; 卷898_31 【醉花间】冯延巳 
<br>
<br>独立阶前星又月，帘栊偏皎洁。霜树尽空枝，肠断丁香结¤ 
<br>夜深寒不寐，疑恨何曾歇。凭阑干欲折，两条玉箸为君垂， 
<br>此宵情，谁共说。
<br>
<br>月落霜繁深院闭，洞房人正睡。桐树倚雕檐，金井临瑶砌¤ 
<br>晓风寒不啻，独立成憔悴。闲愁浑未已，离人心绪自无端， 
<br>莫思量，休退悔。
<br>
<br>
<br>
<br>&nbsp;&nbsp; 卷898_32 【芳草渡】冯延巳 
<br>
<br>梧桐落，蓼花秋。烟初冷，雨才收，萧条风物正堪愁。 
<br>人去后，多少恨，在心头¤ 
<br>燕鸿远，羌笛怨，渺渺澄波一片。山如黛，月如钩。 
<br>笙歌散，梦魂断，倚高楼。
<br>
<br>
<br>
<br>&nbsp;&nbsp; 卷898_33 【南乡子】冯延巳 
<br>
<br>细雨湿流光，芳草年年与恨长。烟锁凤楼无限事，茫茫。 
<br>鸾镜鸳衾两断肠¤ 
<br>魂梦任悠扬，睡起杨花满绣床。薄幸不来门半掩，斜阳。 
<br>负你残春泪几行。
<br>
<br>细雨泣秋风，金凤花残满地红。闲蹙黛眉慵不语，情绪。 
<br>寂寞相思知几许¤ 
<br>玉枕拥孤衾，挹恨还闻岁月深。帘卷曲房谁共醉，憔悴。 
<br>惆怅秦楼弹粉泪。
<br>
<br>
<br>
<br>&nbsp;&nbsp; 卷898_34 【舞春风（一名瑞鹧鸪）】冯延巳 
<br>
<br>严妆才罢怨春风，粉墙画壁宋家东。蕙兰有恨枝尤绿， 
<br>桃李无言花自红¤ 
<br>燕燕巢儿罗幕卷，莺莺啼处凤楼空。少年薄幸知何处， 
<br>每夜归来春梦中。
<br>
<br>
<br>
<br>&nbsp;&nbsp; 卷898_35 【虞美人】冯延巳 
<br>
<br>玉钩鸾柱调鹦鹉，宛转留春语。云屏冷落画堂空， 
<br>薄晚春寒、无奈落花风¤ 
<br>搴帘燕子低飞去，拂镜尘莺舞。不知今夜月眉弯， 
<br>谁佩同心双结、倚阑干。
<br>
<br>春风拂拂横秋水，掩映遥相对。只知长作碧窗期， 
<br>谁信东风、吹散彩云飞¤ 
<br>银屏梦与飞鸾远，只有珠帘卷。杨花零落月溶溶， 
<br>尘掩玉筝弦柱、画堂空。
<br>
<br>
<br>
<br>&nbsp;&nbsp; 卷898_36 【临江仙】冯延巳 
<br>
<br>冷红飘起桃花片，青春意绪阑珊。高楼帘幕卷轻寒。 
<br>酒馀人散，独自倚阑干¤ 
<br>夕阳千里连芳草，风光愁杀王孙。徘徊飞尽碧天云。 
<br>凤城何处，明月照黄昏。
<br>
<br>
<br>
<br>&nbsp;&nbsp; 卷898_37 【蝶恋花】冯延巳 
<br>
<br>窗外寒鸡天欲曙，香印成灰，坐起浑无绪。 
<br>庭际高梧凝宿雾，卷帘双鹊惊飞去¤ 
<br>屏上罗衣闲绣缕，一晌关情，忆遍江南路。 
<br>夜夜梦魂休谩语，已知前事无情处。
<br>
<br>萧索清秋珠泪坠，枕簟微凉，展转浑无寐。 
<br>残酒欲醒中夜起，月明如练天如水¤ 
<br>阶下寒声啼络纬，庭树金风，悄悄重门闭。 
<br>可惜旧欢携手地，思量一夕成憔悴。
<br>
<br>几度凤楼同饮宴，此夕相逢，却胜当时见。 
<br>低语前欢频转面，双眉敛恨春山远¤ 
<br>蜡烛泪流羌笛怨，偷整罗衣，欲唱情犹懒。 
<br>醉里不辞金爵满，阳关一曲肠千断。
<br>
<br>几日行云何处去，忘了归来，不道春将暮。 
<br>百草千花寒食路，香车系在谁家树¤ 
<br>泪眼倚楼频独语，双燕飞来，陌上相逢否？ 
<br>撩乱春愁如柳絮，悠悠梦里无寻处。
<br>
<br>六曲阑干偎碧树，杨柳风轻，展尽黄金缕。 
<br>谁把钿筝移玉柱，穿帘海燕双飞去¤ 
<br>满眼游丝兼落絮，红杏开时，一霎清明雨。 
<br>浓醉觉来莺乱语，惊残好梦无寻处。
<br>
<br>谁道闲情抛弃久，每到春来，惆怅还依旧。 
<br>日日花前常病酒，不辞镜里朱颜瘦¤ 
<br>河畔青芜堤上柳，为问新愁，何事年年有。 
<br>独立小楼风满袖，平林新月人归后。
<br>
<br>
<br>
<br>&nbsp;&nbsp; 卷898_38 【寿山曲】冯延巳 
<br>
<br>铜壶滴漏初尽，高閤鸡鸣半空。催启五门金锁， 
<br>犹垂三殿帘栊。阶前御柳摇绿，仗下宫花散红。 
<br>鸳瓦数行晓日，鸾旗百尺春风。侍臣舞蹈重拜， 
<br>圣寿南山永同。
<br>
<br>
<br>
<br>&nbsp;&nbsp; 卷898_39 【思越人（与本调不同）】冯延巳 
<br>
<br>酒醒情怀恶，金缕褪，玉肌如削。寒食过却，海棠零落¤ 
<br>乍倚遍，阑干烟淡薄，翠幕帘栊画阁。春睡著，觉来失， 
<br>秋千期约。
<br>
<br>
<br>
<br>&nbsp;&nbsp; 卷898_40 【上行杯（与本调不同）】冯延巳 
<br>
<br>落梅暑雨消残粉，云重烟深寒食近。罗幕遮香， 
<br>柳外秋千出画墙¤ 
<br>春山颠倒钗横凤，飞絮入帘春睡重。梦里佳期， 
<br>只许庭花与月知。
<br>
<br>
<br>
<br>&nbsp;&nbsp; 卷898_41 【薄命妾】冯延巳 
<br>
<br>春日宴，绿酒一杯歌一遍。再拜陈三愿¤ 
<br>一愿郎君千岁，二愿妾身长健。三愿如同梁上燕， 
<br>岁岁长相见。
<br>
<br>
<br>
<br>&nbsp;&nbsp; 卷898_42 【金错刀（一名醉瑶瑟）】冯延巳 
<br>
<br>双玉斗，百琼壶，佳人欢饮笑喧呼。麒麟欲画时难偶， 
<br>鸥鹭何猜兴不孤¤ 
<br>歌婉转，醉模糊，高烧银烛卧流苏。只销几觉懵腾睡， 
<br>身外功名任有无。
<br>
<br>日融融，草芊芊，黄莺求友啼林前。柳条袅袅拖金线， 
<br>花蕊茸茸簇锦毡¤ 
<br>鸠逐妇，燕穿帘，狂蜂浪蝶相翩翩。春光堪赏还堪玩， 
<br>恼杀东风误少年。
<br>
<br>
<br>
<br>&nbsp;&nbsp; 卷898_43 【忆江南（二首，与本调不同）】冯延巳 
<br>
<br>去岁迎春楼上月，正是西窗，夜凉时节。 
<br>玉人贪睡坠钗云，粉消妆薄见天真¤ 
<br>人非风月长依旧，破镜尘筝一梦经年瘦。 
<br>今宵帘幕扬花阴，空馀枕泪独伤心。
<br>
<br>今日相逢花未发，正是去年，别离时节。 
<br>东风次第有花开，恁时须约却重来¤ 
<br>重来不怕花堪折，只恐明年花发人离别。 
<br>别离若向百花时，东风弹泪有谁知？
<br>
<br>
<br>
<br>&nbsp;&nbsp; 卷898_44 【木兰花】徐昌图 
<br>
<br>沉檀烟起盘红雾，一箭霜风吹绣户。汉宫花面学梅妆， 
<br>谢女雪诗栽柳絮¤ 
<br>长垂夹幕孤鸾舞，旋炙银笙双凤语。红窗酒病嚼寒冰， 
<br>冰损相思无梦处。
<br>
<br>
<br>
<br>&nbsp;&nbsp; 卷898_45 【临江仙】徐昌图 
<br>
<br>饮散离亭西去，浮生常恨飘蓬。回头烟柳渐重重。 
<br>淡云孤雁远，寒日暮天红¤ 
<br>今夜画船何处，潮平淮月朦胧。酒醒人静奈愁浓。 
<br>残灯孤枕梦，轻浪五更风。
<br>
<br>
<br>
<br>&nbsp;&nbsp; 卷898_46 【河传】徐昌图 
<br>
<br>秋光满目，风清露白，莲红水绿。何处梦回， 
<br>弄珠拾翠盈盈，倚阑桡，眉黛蹙¤ 
<br>采莲调稳，吴侣声相续，倚棹吴江曲。鹭起暮天， 
<br>几双交颈鸳鸯，入芦花深处宿。
<br>
<br>
<br>
<br>&nbsp;&nbsp; 卷898_47 【抛球乐】徐铉 
<br>
<br>歌舞送飞球，金觥碧玉筹。管弦桃李月，帘幕凤凰楼。 
<br>一笑千场醉，浮生任白头。
<br>
<br>灼灼傅花枝，纷纷度画旂。不知红烛下，照见彩球飞。 
<br>借势因期克，巫山暮雨归。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
