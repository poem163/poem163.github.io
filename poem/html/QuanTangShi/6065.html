<HTML>
<HEAD>
<TITLE>全唐诗 卷093-096 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷093-096</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷093-096</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6065"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷093-096')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷093-096]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷93_1 【九日幸临渭亭登高应制得开字】卢藏用 
<br>
<br>上月重阳满，中天万乘来。萸依佩里发，菊向酒边开。 
<br>圣泽烟云动，宸文象纬回。小臣无以答，愿奉亿千杯。
<br>
<br>
<br>&nbsp;&nbsp; 卷93_2 【奉和九月九日登慈恩寺浮图应制】卢藏用 
<br>
<br>化塔龙山起，中天凤辇迂。彩旒牵画刹，杂佩冒香萸。 
<br>宝叶擎千座，金英渍百盂。秋云飘圣藻，霄极捧连珠。
<br>
<br>
<br>
<br>&nbsp;&nbsp; 卷93_3 【宋主簿鸣皋梦赵六予未及报而陈子云亡今追…贻平昔游旧】卢藏用 
<br>
<br>暮川罕停波，朝云无留色。故人琴与诗，可存不可识。 
<br>识心尚可亲，琴诗非故人。鸣皋初梦赵，蜀国已悲陈。 
<br>感化伤沦灭，魂交惜未申。冥期失幽报，兹理复今晨。 
<br>前嗟成后泣，已矣将何及。旧感与新悲，虚怀酬昔时。 
<br>赵侯鸿宝气，独负青云姿。群有含妙识，众象悬清机。 
<br>雄谈尽物变，精义解人颐。在阴既独善，幽跃自为疑。 
<br>踠彼千里足，伤哉一尉欺。陈生富清理，卓荦兼文史。 
<br>思缛巫山云，调逸岷江水。铿锵哀忠义，感激怀知己。 
<br>负剑登蓟门，孤游入燕市。浩歌去京国，归守西山趾。 
<br>幽居探元化，立言见千祀。埋没经济情，良图竟云已。 
<br>坐忆平生游，十载怀嵩丘。题书满古壁，采药遍岩幽。 
<br>子微化金鼎，仙笙不可求。荣哉宋与陆，名宦美中州。 
<br>存亡一暌阻，岐路方悠悠。自予事山海，及兹人世改。 
<br>传闻当世荣，皆入古人名。无复平原赋，空馀邻笛声。 
<br>泣对西州使，悲访北邙茔。新坟蔓宿草，旧阙毁残铭。 
<br>为君成此曲，因言寄友生。默语无穷事，凋伤共此情。
<br>
<br>
<br>
<br>&nbsp;&nbsp; 卷93_4 【饯唐州高使君赴任】卢藏用 
<br>
<br>饯酒临丰树，褰帷出鲁阳。蕙兰春已晚，桐柏路犹长。 
<br>祖逖方城镇，安期外氏乡。从来二千石，天子命唯良。
<br>
<br>
<br>
<br>&nbsp;&nbsp; 卷93_5 【饯许州宋司马赴任】卢藏用 
<br>
<br>国为休征选，舆因仲举题。山川襄野隔，朋酒灞亭暌。 
<br>零雨征轩骛，秋风别骥嘶。骊歌一曲罢，愁望正凄凄。
<br>
<br>
<br>
<br>&nbsp;&nbsp; 卷93_6 【奉和立春游苑迎春应制】卢藏用 
<br>
<br>天游龙辇驻城闉，上苑迟光晚更新。瑶台半入黄山路， 
<br>玉槛傍临玄霸津。梅香欲待歌前落，兰气先过酒上春。 
<br>幸预柏台称献寿，愿陪千亩及农晨。
<br>
<br>
<br>
<br>&nbsp;&nbsp; 卷93_7 【奉和幸安乐公主山庄应制】卢藏用 
<br>
<br>皇女琼台天汉浔，星桥月宇构山林。飞萝半拂银题影， 
<br>瀑布环流玉砌阴。菊浦香随鹦鹉泛，箫楼韵逐凤凰吟。 
<br>瑶池驻跸恩方久，璧月无文兴转深。
<br>
<br>
<br>
<br>&nbsp;&nbsp; 卷93_8 【夜宴安乐公主宅】卢藏用 
<br>
<br>侯家主第一时新，上席华年不惜春。
<br>珠釭缀日那知夜，玉斝流霞畏底晨。
<br>
<br>
<br>
<br>&nbsp;&nbsp; 卷93_9 【九月九日幸临渭亭登高应制得涘字】岑羲 
<br>
<br>重九开科历，千龄逢圣纪。爰豫瞩秦垌，升高临灞涘。 
<br>玉醴浮仙菊，琼筵荐芳芷。一闻帝舜歌，欢娱良未已。
<br>
<br>
<br>
<br>&nbsp;&nbsp; 卷93_10 【奉和九月九日登慈恩寺浮屠应制】岑羲 
<br>
<br>宝台耸天外，玉辇步云端。日丽重阳景，风摇季月寒。 
<br>梵堂遥集雁，帝乐近翔鸾。愿献延龄酒，长承湛露欢。
<br>
<br>
<br>
<br>&nbsp;&nbsp; 卷93_11 【饯唐州高使君】岑羲 
<br>
<br>苍茫南塞地，明媚上春时。目极伤千里，怀君不自持。 
<br>征车别岐路，斜日下崦嵫。一叹轺轩阻，悠悠即所思。
<br>
<br>
<br>
<br>&nbsp;&nbsp; 卷93_12 【奉和春日幸望春宫应制】岑羲 
<br>
<br>和风助律应韶年，清跸乘高入望仙。花笑莺歌迎帝辇， 
<br>云披日霁俯皇川。南山近压仙楼上，北斗平临御扆前。 
<br>一奉恩荣同镐宴，空知率舞听薰弦。
<br>
<br>
<br>
<br>&nbsp;&nbsp; 卷93_13 【奉和幸安乐公主山庄应制】岑羲 
<br>
<br>银榜重楼出雾开，金舆步辇向天来。泉声迥入吹箫曲， 
<br>山势遥临献寿杯。帝女含笑流飞电，乾文动色象昭回。 
<br>诚愿北极拱尧日，微臣抃舞咏康哉。
<br>
<br>
<br>
<br>&nbsp;&nbsp; 卷93_14 【夜宴安乐公主新宅】岑羲 
<br>
<br>金榜重楼开夜扉，琼筵爱客未言归。
<br>衔欢不觉银河曙，尽醉那知玉漏稀。
<br>
<br>
<br>
<br>&nbsp;&nbsp; 卷93_15 【仪坤庙乐章二首】薛稷 
<br>
<br>阳灵配德，阴魄昭升。尧坛凤下，汉室龙兴。伣天作对， 
<br>前旒是凝。化行南国，道盛西陵。造舟集灌，无德而称。 
<br>我粢既洁，我醴既澄。阴阴灵庙，光灵若凭。德馨惟飨， 
<br>孝思烝烝。乾道既亨，坤元以贞。肃雍攸在，辅佐斯成。 
<br>外睦九族，内光一庭。克生睿哲，祚我休明。钦若徽范， 
<br>悠哉淑灵。建兹清宫，于彼上京。缩茅以献，絜秬惟馨。 
<br>实受其福，斯乎亿龄。
<br>
<br>
<br>
<br>&nbsp;&nbsp; 卷93_16 【九日幸临渭亭登高应制得历字】薛稷 
<br>
<br>暮节乘原野，宣游俯崖壁。秋登华实满，气严鹰隼击。 
<br>仙菊含霜泛，圣藻临云锡。愿陪九九辰，长奉千千历。
<br>
<br>
<br>
<br>&nbsp;&nbsp; 卷93_17 【慈恩寺九日应制】薛稷 
<br>
<br>宝宫星宿劫，香塔鬼神功。王游盛尘外，睿览出区中。 
<br>日宇开初景，天词掩大风。微臣谢时菊，薄采入芳丛。
<br>
<br>
<br>
<br>&nbsp;&nbsp; 卷93_18 【早春鱼亭山】薛稷 
<br>
<br>春气动百草，纷荣时断续。白云自高妙，裴回空山曲。 
<br>阳林花已红，寒涧苔未绿。伊余息人事，萧寂无营欲。 
<br>客行虽云远，玩之聊自足。
<br>
<br>
<br>
<br>&nbsp;&nbsp; 卷93_19 【秋日还京陕西十里作】薛稷 
<br>
<br>驱车越陕郊，北顾临大河。隔河望乡邑，秋风水增波。 
<br>西登咸阳途，日暮忧思多。傅岩既纡郁，首山亦嵯峨。 
<br>操筑无昔老，采薇有遗歌。客游节回换，人生知几何。
<br>
<br>
<br>
<br>&nbsp;&nbsp; 卷93_20 【奉和送金城公主适西蕃应制】薛稷 
<br>
<br>天道宁殊俗，慈仁乃戢兵。怀荒寄赤子，忍爱鞠苍生。 
<br>月下琼娥去，星分宝婺行。关山马上曲，相送不胜情。
<br>
<br>
<br>
<br>&nbsp;&nbsp; 卷93_21 【春日登楼野望】薛稷 
<br>
<br>凭轩聊一望，春色几芬菲。野外烟初合，楼前花正飞。 
<br>娇莺弄新响，斜日散馀晖。谁忍孤游客，言念独依依。
<br>
<br>
<br>
<br>&nbsp;&nbsp; 卷93_22 【饯许州宋司马赴任】薛稷 
<br>
<br>令弟与名兄，高才振两京。别序闻鸿雁，离章动鶺鴒。 
<br>远朋驰翰墨，胜地写丹青。风月相思夜，劳望颍川星。
<br>
<br>
<br>
<br>&nbsp;&nbsp; 卷93_23 【奉和圣制春日幸望春宫应制】薛稷 
<br>
<br>九春风景足林泉，四面云霞敞御筵。花镂黄山绣作苑， 
<br>草图玄灞锦为川。飞觞竞醉心回日，走马争先眼著鞭。 
<br>喜奉仙游归路远，直言行乐不言旋。
<br>
<br>
<br>
<br>&nbsp;&nbsp; 卷93_24 【奉和幸安乐公主山庄应制】薛稷 
<br>
<br>主家园囿极新规，帝郊游豫奉天仪。欢宴瑶台镐京集， 
<br>赏赐铜山蜀道移。曲阁交映金精板，飞花乱下珊瑚枝。 
<br>借问今朝八龙驾，何如昔日望仙池。
<br>
<br>
<br>
<br>&nbsp;&nbsp; 卷93_25 【秋朝览镜】薛稷 
<br>
<br>客心惊落木，夜坐听秋风。朝日看容鬓，生涯在镜中。
<br>
<br>
<br>
<br>&nbsp;&nbsp; 卷93_26 【夜宴安乐公主新宅】薛稷 
<br>
<br>秦楼宴喜月裴回，妓筵银烛满庭开。
<br>坐中香气排花出，扇后歌声逐酒来。
<br>
<br>
<br>
<br>&nbsp;&nbsp; 卷93_27 【饯唐永昌】薛稷 
<br>
<br>河洛风烟壮市朝，送君飞凫去渐遥。
<br>更思明年桃李月，花红柳绿宴浮桥。
<br>
<br>
<br>
<br>&nbsp;&nbsp; 卷93_28 【九日幸临渭亭登高应制得酒字】马怀素 
<br>
<br>睿赏叶通三，宸游契重九。兰将叶布席，菊用香浮酒。 
<br>落日下桑榆，秋风歇杨柳。幸齐东户庆，希荐南山寿。
<br>
<br>
<br>
<br>&nbsp;&nbsp; 卷93_29 【奉和九月九日登慈恩寺浮图应制】马怀素 
<br>
<br>季月启重阳，金舆陟宝坊。御旗横日道，仙塔俨云庄。 
<br>帝跸千官从，乾词七曜光。顾惭文墨职，无以颂时康。
<br>
<br>
<br>
<br>&nbsp;&nbsp; 卷93_30 【奉和送金城公主适西蕃应制】马怀素 
<br>
<br>帝子今何去，重姻适异方。离情怆宸掖，别路绕关梁。 
<br>望绝园中柳，悲缠陌上桑。空馀愿黄鹤，东顾忆回翔。
<br>
<br>
<br>
<br>&nbsp;&nbsp; 卷93_31 【饯许州宋司马赴任】马怀素 
<br>
<br>颍川开郡邑，角宿分躔野。君非仲举才，谁是题舆者。 
<br>悯悯琴上鹤，萧萧路傍马。严程若可留，别袂希再把。
<br>
<br>
<br>
<br>&nbsp;&nbsp; 卷93_32 【饯唐州高使君赴任】马怀素 
<br>
<br>外牧资贤守，斯人奉帝俞。淮南膺建隼，渭北暂分符。 
<br>坐叹烟波隔，行嗟物候殊。何年升美课，回首北城隅。
<br>
<br>
<br>
<br>&nbsp;&nbsp; 卷93_33 【奉和立春游苑迎春应制】马怀素 
<br>
<br>玄籥飞灰出洞房，青郊迎气肇初阳。仙舆暂下宜春苑， 
<br>御醴行开荐寿觞。映水轻苔犹隐绿，缘堤弱柳未舒黄。 
<br>唯有裁花饰簪鬓，恒随圣藻狎年光。
<br>
<br>
<br>
<br>&nbsp;&nbsp; 卷93_34 【奉和圣制春日幸望春宫应制】马怀素 
<br>
<br>彩仗雕舆俯碧浔，行春御气发皇心。摇风细柳萦驰道， 
<br>映日轻花出禁林。遍野园亭开帟幕，连堤草树狎衣簪。 
<br>谬参西掖沾尧酒，愿沐南薰解舜琴。
<br>
<br>
<br>
<br>&nbsp;&nbsp; 卷93_35 【奉和人日宴大明宫恩赐彩缕人胜应制】马怀素 
<br>
<br>日宇千门平旦开，天容万象列昭回。三阳候节金为胜， 
<br>百福迎祥玉作杯。就暖风光偏著柳，辞寒雪影半藏梅。 
<br>何幸得参词赋职，自怜终乏马卿才。
<br>
<br>
<br>
<br>&nbsp;&nbsp; 卷93_36 【奉和幸安乐公主山庄应制】马怀素 
<br>
<br>主家台沼胜平阳，帝幸欢娱乐未央。掩映雕窗交极浦， 
<br>参差绣户绕回塘。泉声百处传歌曲，树影千重对舞行。 
<br>圣酒一沾何以报，唯欣颂德奉时康。
<br>
<br>
<br>
<br>&nbsp;&nbsp; 卷93_37 【兴庆池侍宴应制】马怀素 
<br>
<br>积水逶迤绕直城，含虚皎镜有馀清。图云曲榭连缇幕， 
<br>映日中塘间彩旌。赏洽犹闻箫管沸，欢留更睹木兰轻。 
<br>无劳海上寻仙客，即此蓬莱在帝京。
<br>
<br>
<br>
<br>&nbsp;&nbsp; 卷93_38 【夜宴安乐公主宅】马怀素 
<br>
<br>凤楼窈窕凌三袭，翠幌玲珑瞰九衢。
<br>复道中宵留宴衎，弥令上客想踟蹰。
<br>
<br>
<br>
<br>&nbsp;&nbsp; 卷93_39 【饯唐永昌】马怀素 
<br>
<br>闻君出宰洛阳隅，宾友称觞饯路衢。
<br>别后相思在何处，只应关下望仙凫。
<br>
<br>
<br>
<br>
<br>&nbsp;&nbsp; 卷94_1 【明冰篇】富嘉谟 
<br>
<br>北陆苍茫河海凝，南山阑干昼夜冰，素彩峨峨明月升。 
<br>深山穷谷不自见，安知采斫备嘉荐，阴房涸沍掩寒扇。 
<br>阳春二月朝始暾，春光潭沱度千门，明冰时出御至尊。 
<br>彤庭赫赫九仪备，腰玉煌煌千官事，明冰毕赋周在位。 
<br>忆昨沙漠寒风涨，昆仑长河冰始壮，漫汗崚嶒积亭障。 
<br>嗈嗈鸣雁江上来，禁苑池台冰复开，摇青涵绿映楼台。 
<br>豳歌七月王风始，凿冰藏用昭物轨，四时不忒千万祀。
<br>
<br>
<br>&nbsp;&nbsp; 卷94_2 【长门怨】吴少微 
<br>
<br>月出映层城，孤圆上太清。君王眷爱歇，枕席凉风生。 
<br>怨咽不能寝，踟蹰步前楹。空阶白露色，百草寒虫鸣。 
<br>念昔金房里，犹嫌玉座轻。如何娇所误，长夜泣恩情。
<br>
<br>
<br>
<br>&nbsp;&nbsp; 卷94_3 【和崔侍御日用游开化寺阁】吴少微 
<br>
<br>左宪多才雄，故人尤鸷鹗。护赠单于使，休轺太原郭。 
<br>馆次厌烦歊，清怀寻寂寞。西缘十里馀，北上开化阁。 
<br>初入云树间，冥蒙未昭廓。渐出栏榥外，万里秋景焯。 
<br>岁晏风落山，天寒水归壑。览物颂幽景，三乘动玄钥。 
<br>但敷利解言，永用忘昏著。
<br>
<br>
<br>
<br>&nbsp;&nbsp; 卷94_4 【哭富嘉谟】吴少微 
<br>
<br>吾友适不死，於戏社稷臣。直禄非造利，长怀大庇人。 
<br>乃通承明籍，遘此敦牂春。药厉其可畏，皇穹故匪仁。 
<br>畴昔与夫子，孰云异天伦。同病一相失，茫茫不重陈。 
<br>子之文章在，其殆尼父新。鼓兴斡河岳，贞词毒鬼神。 
<br>可悲不可朽，车輤没荒榛。圣主贤为宝，吁兹大国贫。
<br>
<br>
<br>
<br>&nbsp;&nbsp; 卷94_5 【过汉故城】吴少微 
<br>
<br>大汉昔未定，强秦犹擅场。中原逐鹿罢，高祖郁龙骧。 
<br>经始谋帝座，兹焉壮未央。规模窥栋宇，表里浚城隍。 
<br>群后崇长乐，中朝增建章。句陈被兰锜，乐府奏芝房。 
<br>翡翠明珠帐，鸳鸯白玉堂。清晨宝鼎食，闲夜郁金香。 
<br>天马来东道，佳人倾北方。何其赫隆盛，自谓宝灵长。 
<br>历数有时尽，哀平嗟不昌。冰坚成巨猾，火德遂颓纲。 
<br>奥位匪虚校，贪天竟速亡。魂神吁社稷，豹虎斗岩廊。 
<br>金狄移灞岸，铜盘向洛阳。君王无处所，年代几荒凉。 
<br>宫阙谁家域，蓁芜罥我裳。井田唯有草，海水变为桑。 
<br>昔在高门内，于今岐路傍。馀基不可识，古墓列成行。 
<br>狐兔惊魍魉，鸱鸟吓獝狂。空城寒日晚，平野暮云黄。 
<br>烈烈樊青棘，萧萧吹白杨。千秋并万岁，空使咏歌伤。
<br>
<br>
<br>
<br>&nbsp;&nbsp; 卷94_6 【古意】吴少微 
<br>
<br>洛阳芳树向春开，洛阳女儿平旦来。流车走马纷相催， 
<br>折芳瑶华向曲台。曲台自有千万行，重花累叶间垂杨。 
<br>北林朝日镜明光，南国微风苏合香。可怜窈窕女， 
<br>不作邯郸娼。妙舞轻回拂长袖，高歌浩唱发清商。 
<br>歌终舞罢欢无极，乐往悲来长叹息。阳春白日不少留， 
<br>红荣碧树无颜色。碧树风花先春度，珠帘粉泽无人顾。 
<br>如何年少忽迟暮，坐见明月与白露。明月白露夜已寒， 
<br>香衣锦带空珊珊。今日阳春一妙曲，凤凰楼上与君弹。
<br>
<br>
<br>
<br>&nbsp;&nbsp; 卷94_7 【怨歌行】吴少微 
<br>
<br>城南有怨妇，含情傍芳丛。自谓二八时，歌舞入汉宫。 
<br>皇恩数流眄，承幸玉堂中。绿柏黄花催夜酒， 
<br>锦衣罗袂逐春风。建章西宫焕若神，燕赵美女三千人。 
<br>君王厌德不忘新，况群艳冶纷来陈。是时别君不再见， 
<br>三十三春长信殿。长信重门昼掩关，清房晓帐幽且闲。 
<br>绮窗虫网氛尘色，文轩莺对桃李颜。天王贵宫不贮老， 
<br>浩然含泪今来还。自怜春色转晚暮，试逐佳游芳草路。 
<br>小腰丽女夺人奇，金鞍少年曾不顾。（有逸句） 
<br>归来谁为夫，请谢西家妇，莫辞先醉解罗襦。
<br>
<br>
<br>
<br>&nbsp;&nbsp; 卷94_8 【陇头水】员半千 
<br>
<br>路出金河道，山连玉塞门。旌旗云里度，杨柳曲中喧。 
<br>喋血多壮胆，裹革无怯魂。严霜敛曙色，大明辞朝暾。 
<br>尘销营卒垒，沙静都尉垣。雾卷白山出，风吹黄叶翻。 
<br>将军献凯入，万里绝河源。
<br>
<br>
<br>
<br>&nbsp;&nbsp; 卷94_9 【陇右途中遭非语】员半千 
<br>
<br>赵有两毛遂，鲁闻二曾参。慈母犹且惑，况在行路心。 
<br>冠冕无丑士，贿赂成知己。名利我所无，清浊谁见理。 
<br>敝服空逢春，缓带不著身。出游非怀璧，何忧乎忌人。 
<br>正须自保爱，振衣出世尘。
<br>
<br>
<br>
<br>&nbsp;&nbsp; 卷94_10 【仪坤庙乐章】员半千 
<br>
<br>孝享云毕，维彻有章。云感玄羽，风凄素商。 
<br>瞻望神座，祗恋匪遑。礼终乐阕，肃雍锵锵。
<br>
<br>
<br>
<br>&nbsp;&nbsp; 卷94_11 【铜雀妓】王適 
<br>
<br>日暮铜雀迥，秋深玉座清。萧森松柏望，委郁绮罗情。 
<br>君恩不再得，妾舞为谁轻。
<br>
<br>
<br>
<br>&nbsp;&nbsp; 卷94_12 【蜀中言怀】王適 
<br>
<br>独坐年将暮，常怀志不通。有时须问影，无事却书空。 
<br>弃置如天外，平生似梦中。蓬心犹是客，华发欲成翁。 
<br>迹滞魂逾窘，情乖路转穷。别离同夜月，愁思隔秋风。 
<br>老少悲颜驷，盈虚悟翟公。时来不可问，何用求童蒙。
<br>
<br>
<br>
<br>&nbsp;&nbsp; 卷94_13 【古别离】王適 
<br>
<br>昔岁惊杨柳，高楼悲独守。今年芳树枝，孤栖怨别离。 
<br>珠帘昼不卷，罗幔晓长垂。苦调琴先觉，愁容镜独知。 
<br>频年雁度无消息，罢却鸳文何用织。夜还罗帐空有情， 
<br>春著裙腰自无力。青轩桃李落纷纷，紫庭兰蕙日氛氲。 
<br>已能憔悴今如此，更复含情一待君。
<br>
<br>
<br>
<br>&nbsp;&nbsp; 卷94_14 【江上有怀】王適 
<br>
<br>湛湛江水见底清，荷花莲子傍江生。采莲将欲寄同心， 
<br>秋风落花空复情。棹歌数曲如有待，正见明月度东海。 
<br>海上云尽月苍苍，万里分辉满洛阳。洛阳闺阁夜何央， 
<br>蛾眉婵娟断人肠。寂寥金屏空自掩，青荧银烛不生光。 
<br>应怜水宿洞庭子，今夕迢遥天一方。
<br>
<br>
<br>
<br>&nbsp;&nbsp; 卷94_15 【江滨梅】王適 
<br>
<br>忽见寒梅树，开花汉水滨。不知春色早，疑是弄珠人。
<br>
<br>
<br>
<br>&nbsp;&nbsp; 卷94_16 【临水亭】闾丘均 
<br>
<br>高馆基曾山，微幂生花草。傍对野村树，下临车马道。 
<br>清朗悟心术，幽遐备瞻讨。回合峰隐云，联绵渚萦岛。 
<br>气似沧洲胜，风为青春好。相及盛年时，无令叹衰老。
<br>
<br>
<br>
<br>&nbsp;&nbsp; 卷94_17 【长门怨】齐浣 
<br>
<br>茕茕孤思逼，寂寂长门夜。妾妒亦知非，君恩那不借。 
<br>携琴就玉阶，调悲声未谐。将心托明月，流影入君怀。
<br>
<br>
<br>
<br>&nbsp;&nbsp; 卷94_18 【长门怨（一作刘皂诗）】齐浣 
<br>
<br>宫殿沉沉月欲分，昭阳更漏不堪闻。
<br>珊瑚枕上千行泪，不是思君是恨君。
<br>
<br>
<br>
<br>&nbsp;&nbsp; 卷94_19 【仪坤庙乐章】祝钦明 
<br>
<br>閟宫实实，清庙微微。降格无象，馨香有依。 
<br>式昭纂庆，方融嗣徽。明禋是享，神保聿归。
<br>
<br>
<br>
<br>&nbsp;&nbsp; 卷94_20 【仪坤庙乐章】刘知几 
<br>
<br>妙算申帷幄，神谋出庙廷。两阶文物备，七德武功成。 
<br>校猎长杨苑，屯军细柳营。将军献凯入，歌舞溢重城。
<br>
<br>
<br>
<br>&nbsp;&nbsp; 卷94_21 【仪坤庙乐章】胡雄 
<br>
<br>送文迎武递参差，一始一终光圣仪。
<br>四海生人歌有庆，千龄孝享肃无亏。
<br>
<br>
<br>
<br>&nbsp;&nbsp; 卷94_22 【仪坤庙乐章】张齐贤 
<br>
<br>祼圭既濯，郁鬯既陈。画幕云举，黄流玉醇。 
<br>仪充献酌，礼盛众禋。地察惟孝，愉焉飨亲。
<br>
<br>
<br>
<br>&nbsp;&nbsp; 卷94_23 【仪坤庙乐章】郑善玉 
<br>
<br>酌郁既灌，取萧方爇，笾豆静器，簠簋芬飶。 
<br>鱼腊荐美，牲牷表絜。是戢是将，载迎载列。
<br>
<br>
<br>
<br>&nbsp;&nbsp; 卷94_24 【仪坤庙乐章】丘悦 
<br>
<br>孝哉我后，冲乎乃圣。道映重华，德辉文命。慕深视箧， 
<br>情殷抚镜。万国移命，兆人承庆。
<br>
<br>
<br>
<br>
<br>
<br>
<br>&nbsp;&nbsp;卷95_1 【芳树（一作宋之问）】沈佺期 
<br>
<br>何地早芳菲，宛在长门殿。夭桃色若绶，秾李光如练。 
<br>啼鸟弄花疏，游蜂饮香遍。叹息春风起，飘零君不见。
<br>
<br>
<br>&nbsp;&nbsp; 卷95_2 【长安道（一作宋之问诗）】沈佺期 
<br>
<br>秦地平如掌，层城入云汉。楼阁九衢春，车马千门旦。 
<br>绿槐开复合，红尘聚还散。日晚斗鸡还，经过狭斜看。
<br>
<br>
<br>
<br>&nbsp;&nbsp; 卷95_3 【有所思（一作宋之问诗）】沈佺期 
<br>
<br>君子事行役，再空芳岁期。美人旷延伫，万里浮云思。 
<br>园槿绽红艳，郊桑柔绿滋。坐看长夏晚，秋月照罗帏。
<br>
<br>
<br>
<br>&nbsp;&nbsp; 卷95_4 【临高台】沈佺期 
<br>
<br>高台临广陌，车马纷相续。回首思旧乡，云山乱心曲。 
<br>远望河流缓，周看原野绿。向夕林鸟还，忧来飞景促。
<br>
<br>
<br>
<br>&nbsp;&nbsp; 卷95_5 【凤笙曲】沈佺期 
<br>
<br>忆昔王子晋，凤笙游云空。挥手弄白日，安能恋青宫。 
<br>岂无婵娟子，结念罗帏中。怜寿不贵色，身世两无穷。
<br>
<br>
<br>
<br>&nbsp;&nbsp; 卷95_6 【拟古别离】沈佺期 
<br>
<br>白水东悠悠，中有西行舟。舟行有返棹，水去无还流。 
<br>奈何生别者，戚戚怀远游。远游谁当惜，所悲会难收。 
<br>自君阒芳躧，青阳四五遒。皓月掩兰室，光风虚蕙楼。 
<br>相思无明晦，长叹累冬秋。离居久迟暮，高驾何淹留。
<br>
<br>
<br>
<br>&nbsp;&nbsp; 卷95_7 【辛丑岁十月上幸长安时扈从出西岳作】沈佺期 
<br>
<br>西镇何穹崇，壮哉信灵造。诸岭皆峻秀，中峰特美好。 
<br>傍见巨掌存，势如石东倒。颇闻首阳去，开坼此河道。 
<br>磅礴压洪源，巍峨壮清昊。云泉纷乱瀑，天磴屹横抱。 
<br>子先呼其巅，宫女世不老。下有府君庙，历载传洒扫。 
<br>皇明应天游，十月戒丰镐。微末忝闲从，兼得事蘋藻。 
<br>宿心爱兹山，意欲拾灵草。阴壑已永閟，云窦绝探讨。 
<br>芳月期来过，回策思方浩。
<br>
<br>
<br>
<br>&nbsp;&nbsp; 卷95_8 【和杜麟台元志春情】沈佺期 
<br>
<br>嘉树满中园，氛氲罗秀色。不见仙山云，倚琴空太息。 
<br>沉思若在梦，缄怨似无忆。青春坐南移，白日忽西匿。 
<br>蛾眉返清镜，闺中不相识。
<br>
<br>
<br>
<br>&nbsp;&nbsp; 卷95_9 【别侍御严凝】沈佺期 
<br>
<br>七泽云梦林，三湘洞庭水。自古传剽俗，有时逋恶子。 
<br>令君出使车，行迈方靡靡。静言芟枳棘，慎勿伤兰芷。
<br>
<br>
<br>
<br>&nbsp;&nbsp; 卷95_10 【送乔随州侃】沈佺期 
<br>
<br>结交三十载，同游一万里。情为契阔生，心由别离死。 
<br>拜恩前后人，从宦差池起。今尔归汉东，明珠报知己。
<br>
<br>
<br>
<br>&nbsp;&nbsp; 卷95_11 【送友人任括州】沈佺期 
<br>
<br>青春浩无际，白日乃迟迟。胡为赏心客，叹迈此芳时。 
<br>瓯粤迫兹守，京阙从此辞。茫茫理云帆，草草念行期。 
<br>纷吾结远佩，帐饯出河湄。太息东流水，盈觞难再持。
<br>
<br>
<br>
<br>&nbsp;&nbsp; 卷95_12 【饯远】沈佺期 
<br>
<br>任子徇遐禄，结友开旧襟。撰酌辍行叹，指途勤远心。 
<br>秋皛澄回壑，霁色肃明林。暧然青轩暮，浩思非所任。
<br>
<br>
<br>
<br>&nbsp;&nbsp; 卷95_13 【同工部李侍郎適访司马子微】沈佺期 
<br>
<br>紫微降天仙，丹地投云藻。上言华顶事，中问长生道。 
<br>华顶居最高，大壑朝阳早。长生术何妙，童颜后天老。 
<br>清晨朝凤京，静夜思鸿宝。凭崖饮蕙气，过涧摘灵草。 
<br>人非冢已荒，海变田应燥。昔尝游此郡，三霜弄溟岛。 
<br>绪言霞上开，机事尘外扫。顷来迫世务，清旷未云保。 
<br>崎岖待漏恩，怵惕司言造。轩皇重斋拜，汉武爱祈祷。 
<br>顺风怀崆峒，承露在丰镐。泠然委轻驭，复得散幽抱。 
<br>柱下留伯阳，储闱登四皓。闻有参同契，何时一探讨。
<br>
<br>
<br>
<br>&nbsp;&nbsp; 卷95_14 【自昌乐郡溯流至白石岭下行入郴州】沈佺期 
<br>
<br>兹山界夷夏，天险横寥廓。太史漏登探，文命限开凿。 
<br>北流自南泻，群峰回众壑。驰波如电腾，激石似雷落。 
<br>崖留盘古树，涧蓄神农药。乳窦何淋漓，苔藓更彩错。 
<br>娟娟潭里虹，渺渺滩边鹤。岁杪应流火，天高云物薄。 
<br>金风吹绿梢，玉露洗红箨。溯舟始兴廨，登践桂阳郭。 
<br>匍匐缘修坂，穹窿曳长dh。碍林阻往来，遇堰每前却。 
<br>救艰不遑饭，毕昏无暇泊。濯溪宁足惧，磴道谁云恶。 
<br>我行山水间，湍险皆不若。安能独见闻，书此贻京洛。
<br>
<br>
<br>
<br>&nbsp;&nbsp; 卷95_15 【过蜀龙门】沈佺期 
<br>
<br>龙门非禹凿，诡怪乃天功。西南出巴峡，不与众山同。 
<br>长窦亘五里，宛转复嵌空。伏湍喣潜石，瀑水生轮风。 
<br>流水无昼夜，喷薄龙门中。潭河势不测，藻葩垂彩虹。 
<br>我行当季月，烟景共舂融。江关勤亦甚，巘崿意难穷。 
<br>势将息机事，炼药此山东。
<br>
<br>
<br>
<br>&nbsp;&nbsp; 卷95_16 【入卫作】沈佺期 
<br>
<br>淇上风日好，纷纷沿岸多。绿芳幸未歇，泛滥此明波。 
<br>采蘩忆幽吹，理棹想荆歌。郁然怀君子，浩旷将如何。
<br>
<br>
<br>
<br>&nbsp;&nbsp; 卷95_17 【夜泊越州逢北使】沈佺期 
<br>
<br>天地降雷雨，放逐还国都。重以风潮事，年月戒回舻。 
<br>容颜荒外老，心想域中愚。憩泊在兹夜，炎云逐斗枢。 
<br>k3k4萦海若，霹雳耿天吴。鳌抃群岛失，鲸吞众流输。 
<br>偶逢金华使，握手泪相濡。饥共噬齐枣，眠共席秦蒲。 
<br>既北思攸济，将南睿所图。往来固无咎，何忽惮前桴。
<br>
<br>
<br>
<br>&nbsp;&nbsp; 卷95_18 【绍隆寺】沈佺期 
<br>
<br>吾从释迦久，无上师涅槃。探道三十载，得道天南端。 
<br>非胜适殊方，起喧归理难。放弃乃良缘，世虑不曾干。 
<br>香界萦北渚，花龛隐南峦。危昂阶下石，演漾窗中澜。 
<br>云盖看木秀，天空见藤盘。处俗勒宴坐，居贫业行坛。 
<br>试将有漏躯，聊作无生观。了然究诸品，弥觉静者安。
<br>
<br>
<br>
<br>&nbsp;&nbsp; 卷95_19 【神龙初废逐南荒途出郴口北望苏耽山】沈佺期 
<br>
<br>少曾读仙史，知有苏耽君。流望来南国，依然会昔闻。 
<br>泊舟问耆老，遥指孤山云。孤山郴郡北，不与众山群。 
<br>重崖下萦映，嶛峣上纠纷。碧峰泉附落，红壁树傍分。 
<br>选地今方尔，升天因可云。不才予窜迹，羽化子遗芬。 
<br>将览成麟凤，旋惊御鬼文。此中迷出处，含思独氛氲。
<br>
<br>
<br>
<br>&nbsp;&nbsp; 卷95_20 【初达驩州】沈佺期 
<br>
<br>流子一十八，命予偏不偶。配远天遂穷，到迟日最后。 
<br>水行儋耳国，陆行雕题薮。魂魄游鬼门，骸骨遗鲸口。 
<br>夜则忍饥卧，朝则抱病走。搔首向南荒，拭泪看北斗。 
<br>何年赦书来，重饮洛阳酒。
<br>
<br>
<br>
<br>&nbsp;&nbsp; 卷95_21 【被弹】沈佺期 
<br>
<br>知人昔不易，举非贵易失。尔何按国章，无罪见呵叱。 
<br>平生守直道，遂为众所嫉。少以文作吏，手不曾开律。 
<br>一旦法相持，荒忙意如漆。幼子双囹圄，老夫一念室。 
<br>昆弟两三人，相次俱囚桎。万铄当众怒，千谤无片实。 
<br>庶以白黑谗，显此泾渭质。劾吏何咆哮，晨夜闻扑抶。 
<br>事间拾虚证，理外存枉笔。怀痛不见伸，抱冤竟难悉。 
<br>穷囚多垢腻，愁坐饶虮虱。三日唯一饭，两旬不再栉。 
<br>是时盛夏中，暵赫多瘵疾。瞪目眠欲闭，喑呜气不出。 
<br>有风自扶摇，鼓荡无伦匹。安得吹浮云，令我见白日。
<br>
<br>
<br>
<br>&nbsp;&nbsp; 卷95_22 【枉系二首】沈佺期 
<br>
<br>吾怜曾家子，昔有投杼疑。吾怜姬公旦，非无鸱鸮诗。 
<br>臣子竭忠孝，君亲惑谗欺。萋斐离骨肉，含愁兴此辞。
<br>
<br>昔日公冶长，非罪遇缧绁。圣人降其子，古来叹独绝。 
<br>我无毫发瑕，苦心怀冰雪。今代多秀士，谁能继明辙。
<br>
<br>
<br>
<br>&nbsp;&nbsp; 卷95_23 【黄鹤】沈佺期 
<br>
<br>黄鹤佐丹凤，不能群白鹇。拂云游四海，弄影到三山。 
<br>遥忆君轩上，来下天池间。明珠世不重，知有报恩环。
<br>
<br>
<br>
<br>&nbsp;&nbsp; 卷95_24 【伤王学士】沈佺期 
<br>
<br>闭囚断外事，昧坐半馀期。有言颖叔子，亡来已一时。 
<br>初闻宛不信，中话涕涟洏。痛哉玄夜重，何遽青春姿。 
<br>忆汝曾旅食，屡空瀍涧湄。吾徒禄未厚，筲斗愧相贻。 
<br>原宪贫无愁，颜回乐自持。诏书择才善，君为王子师。 
<br>宠儒名可尚，论秩官犹欺。化往不复见，情来安可思。 
<br>目绝毫翰洒，耳无歌讽期。灵柩寄何处，精魂今何之。 
<br>恨予在丹棘，不得看素旗。孀妻知己叹，幼子路人悲。 
<br>感游值商日，绝弦留此词。
<br>
<br>
<br>
<br>&nbsp;&nbsp; 卷95_25 【古镜】沈佺期 
<br>
<br>莓苔翳清池，虾蟆蚀明月。埋落今如此，照心未尝歇。 
<br>愿垂拂拭恩，为君鉴玄发。
<br>
<br>
<br>
<br>&nbsp;&nbsp; 卷95_26 【凤箫曲（一作古意）】沈佺期 
<br>
<br>八月凉风动高阁，千金丽人卷绡幕。已怜池上歇芳菲， 
<br>不念君恩坐摇落。世上荣华如转蓬，朝随阡陌暮云中。 
<br>飞燕侍寝昭阳殿，班姬饮恨长信宫。长信宫，昭阳殿， 
<br>春来歌舞妾自知，秋至帘栊君不见。昔时嬴女厌世纷， 
<br>学吹凤箫乘彩云。含情转睐向萧史，千载红颜持赠君。
<br>
<br>
<br>
<br>&nbsp;&nbsp; 卷95_27 【古歌】沈佺期 
<br>
<br>落叶流风向玉台，夜寒秋思洞房开。水晶帘外金波下， 
<br>云母窗前银汉回。玉阶阴阴苔藓色，君王履綦难再得。 
<br>璇闺窈窕秋夜长，绣户徘徊明月光。燕姬彩帐芙蓉色， 
<br>秦女金炉兰麝香。北斗七星横夜半，清歌一曲断君肠。
<br>
<br>
<br>
<br>&nbsp;&nbsp; 卷95_28 【七夕曝衣篇】沈佺期 
<br>
<br>君不见昔日宜春太液边，披香画阁与天连。 
<br>灯火灼烁九微映，香气氛氲百和然。此夜星繁河正白， 
<br>人传织女牵牛客。宫中扰扰曝衣楼，天上娥娥红粉席。 
<br>曝衣何许曛半黄，宫中彩女提玉箱。珠履奔腾上兰砌， 
<br>金梯宛转出梅梁。绛河里，碧烟上，双花伏兔画屏风， 
<br>四子盘龙擎斗帐。舒罗散縠云雾开，缀玉垂珠星汉回。 
<br>朝霞散彩羞衣架，晚月分光劣镜台。上有仙人长命绺， 
<br>中看玉女迎欢绣。玳瑁帘中别作春，珊瑚窗里翻成昼。 
<br>椒房金屋宠新流，意气骄奢不自由。汉文宜惜露台费， 
<br>晋武须焚前殿裘。
<br>
<br>
<br>
<br>&nbsp;&nbsp; 卷95_29 【入少密溪】沈佺期 
<br>
<br>云峰苔壁绕溪斜，江路香风夹岸花。树密不言通鸟道， 
<br>鸡鸣始觉有人家。人家更在深岩口，涧水周流宅前后。 
<br>游鱼瞥瞥双钓童，伐木丁丁一樵叟。自言避喧非避秦， 
<br>薜衣耕凿帝尧人。相留且待鸡黍熟，夕卧深山萝月春。
<br>
<br>
<br>
<br>&nbsp;&nbsp; 卷95_30 【霹雳引】沈佺期 
<br>
<br>岁七月，火伏而金生。客有鼓琴于门者，奏霹雳之商声。 
<br>始戛羽以騞砉，终扣宫而砰駖。电耀耀兮龙跃， 
<br>雷阗阗兮雨冥。气呜唅以会雅，态欻翕以横生。 
<br>有如驱千旗，制五兵；截荒虺，斫长鲸。孰与广陵比， 
<br>意别鹤俦精而已。俾我雄子魄动，毅夫发立。怀恩不浅， 
<br>武义双辑。视胡若芥，剪羯如拾。岂徒慷慨中筵， 
<br>备群娱之翕习哉。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷96_1 【立春日内出彩花应制】沈佺期 
<br>
<br>合殿春应早，开箱彩预知。花迎宸翰发，叶待御筵披。 
<br>梅讶香全少，桃惊色顿移。轻生承剪拂，长伴万年枝。
<br>
<br>
<br>&nbsp;&nbsp; 卷96_2 【晦日浐水应制】沈佺期 
<br>
<br>素浐接宸居，青门盛祓除。摘兰喧凤野，浮藻溢龙渠。 
<br>苑蝶飞殊懒，宫莺啭不疏。星移天上入，歌舞向储胥。
<br>
<br>
<br>
<br>&nbsp;&nbsp; 卷96_3 【奉和洛阳玩雪应制】沈佺期 
<br>
<br>周王甲子旦，汉后德阳宫。洒瑞天庭里，惊春御苑中。 
<br>氛氲生浩气，飒沓舞回风。宸藻光盈尺，赓歌乐岁丰。
<br>
<br>
<br>
<br>&nbsp;&nbsp; 卷96_4 【三日梨园侍宴（一作梨园亭侍宴）】沈佺期 
<br>
<br>九重驰道出，三巳禊堂开。画鹢中流动，青龙上苑来。 
<br>野花飘御座，河柳拂天杯。日晚迎祥处，笙镛下帝台。
<br>
<br>
<br>
<br>&nbsp;&nbsp; 卷96_5 【幸梨园亭观打球应制】沈佺期 
<br>
<br>今春芳苑游，接武上琼楼。宛转萦香骑，飘飖拂画球。 
<br>俯身迎未落，回辔逐傍流。只为看花鸟，时时误失筹。
<br>
<br>
<br>
<br>&nbsp;&nbsp; 卷96_6 【九日临渭亭侍宴应制得长字】沈佺期 
<br>
<br>御气幸金方，凭高荐羽觞。魏文颁菊蕊，汉武赐萸房。 
<br>秋变铜池色，晴添银树光。年年重九庆，日月奉天长。
<br>
<br>
<br>
<br>&nbsp;&nbsp; 卷96_7 【岁夜安乐公主满月侍宴】沈佺期 
<br>
<br>除夜子星回，天孙满月杯。咏歌麟趾合，箫管凤雏来。 
<br>岁炬常然桂，春盘预折梅。圣皇千万寿，垂晓御楼开。
<br>
<br>
<br>
<br>&nbsp;&nbsp; 卷96_8 【安乐公主移入新宅】沈佺期 
<br>
<br>初闻衡汉来，移住斗城隈。锦帐迎风转，琼筵拂雾开。 
<br>马香遗旧埒，风吹绕新台。为问沈冥子，仙槎何处回。
<br>
<br>
<br>
<br>&nbsp;&nbsp; 卷96_9 【仙萼亭初成侍宴应制】沈佺期 
<br>
<br>山中气色和，宸赏第中过。辇路披仙掌，帷宫拂帝萝。 
<br>泉临香涧落，峰入翠云多。无异登玄圃，东南望白河。
<br>
<br>
<br>
<br>&nbsp;&nbsp; 卷96_10 【送金城公主适西蕃应制】沈佺期 
<br>
<br>金榜扶丹掖，银河属紫阍。那堪将凤女，还以嫁乌孙。 
<br>玉就歌中怨，珠辞掌上恩。西戎非我匹，明主至公存。
<br>
<br>
<br>
<br>&nbsp;&nbsp; 卷96_11 【幸白鹿观应制】沈佺期 
<br>
<br>紫凤真人府，斑龙太上家。天流芝盖下，山转桂旗斜。 
<br>圣藻垂寒露，仙杯落晚霞。唯应问王母，桃作几时花。
<br>
<br>
<br>
<br>&nbsp;&nbsp; 卷96_12 【洛阳道】沈佺期 
<br>
<br>九门开洛邑，双阙对河桥。白日青春道，轩裳半下朝。 
<br>乘羊稚子看，拾翠美人娇。行乐归恒晚，香尘扑地遥。
<br>
<br>
<br>
<br>&nbsp;&nbsp; 卷96_13 【骢马】沈佺期 
<br>
<br>西北五花骢，来时道向东。四蹄碧玉片，双眼黄金瞳。 
<br>鞍上留明月，嘶间动朔风。借君驰沛艾，一战取云中。
<br>
<br>
<br>
<br>&nbsp;&nbsp; 卷96_14 【铜雀台（一作宋之问诗）】沈佺期 
<br>
<br>昔年分鼎地，今日望陵台。一旦雄图尽，千秋遗令开。 
<br>绮罗君不见，歌舞妾空来。恩共漳河水，东流无重回。
<br>
<br>
<br>
<br>&nbsp;&nbsp; 卷96_15 【长门怨】沈佺期 
<br>
<br>月皎风泠泠，长门次掖庭。玉阶闻坠叶，罗幌见飞萤。 
<br>清露凝珠缀，流尘下翠屏。妾心君未察，愁叹剧繁星。
<br>
<br>
<br>
<br>&nbsp;&nbsp; 卷96_16 【巫山高二首（一作宋之问诗）】沈佺期 
<br>
<br>巫山峰十二，合沓隐昭回。俯眺琵琶峡，平看云雨台。 
<br>古槎天外倚，瀑水日边来。何忍猿啼夜，荆王枕席开。
<br>
<br>神女向高唐，巫山下夕阳。裴回作行雨，婉娈逐荆王。 
<br>电影江前落，雷声峡外长。霁云无处所，台馆晓苍苍。
<br>
<br>
<br>
<br>&nbsp;&nbsp; 卷96_17 【巫山高】沈佺期 
<br>
<br>巫山高不极，合沓状奇新。暗谷疑风雨，阴崖若鬼神。 
<br>月明三峡曙，潮满九江春。为问阳台客，应知入梦人。
<br>
<br>
<br>
<br>&nbsp;&nbsp; 卷96_18 【七夕】沈佺期 
<br>
<br>秋近雁行稀，天高鹊夜飞。妆成应懒织，今夕渡河归。 
<br>月皎宜穿线，风轻得曝衣。来时不可觉，神验有光辉。
<br>
<br>
<br>
<br>&nbsp;&nbsp; 卷96_19 【春闺（一本连后杂诗三首作杂诗四首）】沈佺期 
<br>
<br>铁马三军去，金闺二月还。边愁离上国，春梦失阳关。 
<br>池水琉璃净，园花玳瑁斑。岁华空自掷，忧思不胜颜。
<br>
<br>
<br>
<br>&nbsp;&nbsp; 卷96_20 【奉和圣制同皇太子游慈恩寺应制】沈佺期 
<br>
<br>肃肃莲花界，荧荧贝叶宫。金人来梦里，白马出城中。 
<br>涌塔初从地，焚香欲遍空。天歌应春籥，非是为春风。
<br>
<br>
<br>
<br>&nbsp;&nbsp; 卷96_21 【和洛州康士曹庭芝望月有怀（一作康庭芝或宋之问诗）】沈佺期 
<br>
<br>天使下西楼，光含万象秋。台前疑挂镜，帘外似悬钩。 
<br>张尹将眉学，班姬取扇俦。佳期应借问，为报在刀头。
<br>
<br>
<br>
<br>&nbsp;&nbsp; 卷96_22 【寿阳王花烛（一作宋之问诗）】沈佺期 
<br>
<br>仙媛乘龙夕，天孙捧雁来。可怜桃李树，更绕凤凰台。 
<br>烛送香车入，花临宝扇开。莫令银箭晓，为尽合欢杯。
<br>
<br>
<br>
<br>&nbsp;&nbsp; 卷96_23 【陇头水】沈佺期 
<br>
<br>陇山飞落叶，陇雁度寒天。愁见三秋水，分为两地泉。 
<br>西流入羌郡，东下向秦川。征客重回首，肝肠空自怜。
<br>
<br>
<br>
<br>&nbsp;&nbsp; 卷96_24 【关山月】沈佺期 
<br>
<br>汉月生辽海，朣胧出半晖。合昏玄菟郡，中夜白登围。 
<br>晕落关山迥，光含霜霰微。将军听晓角，战马欲南归。
<br>
<br>
<br>
<br>&nbsp;&nbsp; 卷96_25 【折杨柳（一作宋之问诗）】沈佺期 
<br>
<br>玉窗朝日映，罗帐春风吹。拭泪攀杨柳，长条踠地垂。 
<br>白花飞历乱，黄鸟思参差。妾自肝肠断，傍人那得知。
<br>
<br>
<br>
<br>&nbsp;&nbsp; 卷96_26 【梅花落（一作宋之问诗）】沈佺期 
<br>
<br>铁骑几时回，金闺怨早梅。雪寒花已落，风暖叶应开。 
<br>夕逐新春管，香迎小岁杯。盛时何足贵，书里报轮台。
<br>
<br>
<br>
<br>&nbsp;&nbsp; 卷96_27 【紫骝马】沈佺期 
<br>
<br>青玉紫骝鞍，骄多影屡盘。荷君能剪拂，躞蹀喷桑干。 
<br>踠足追奔易，长鸣遇赏难。摐金一万里，霜露不辞寒。
<br>
<br>
<br>
<br>&nbsp;&nbsp; 卷96_28 【上之回】沈佺期 
<br>
<br>制书下关右，天子问回中。坛墠经过远，威仪侍从雄。 
<br>黄麾摇昼日，青幰曳松风。回望甘泉道，龙山隐汉宫。
<br>
<br>
<br>
<br>&nbsp;&nbsp; 卷96_29 【王昭君（一作宋之问诗）】沈佺期 
<br>
<br>非君惜鸾殿，非妾妒蛾眉。薄命由骄虏，无情是画师。 
<br>嫁来胡地日，不并汉宫时。心苦无聊赖，何堪马上辞。
<br>
<br>
<br>
<br>&nbsp;&nbsp; 卷96_30 【被试出塞】沈佺期 
<br>
<br>十年通大漠，万里出长平。寒日生戈剑，阴云拂旆旌。 
<br>饥乌啼旧垒，疲马恋空城。辛苦皋兰北，胡霜损汉兵。
<br>
<br>
<br>
<br>&nbsp;&nbsp; 卷96_31 【牛女（一作宋之问诗）】沈佺期 
<br>
<br>粉席秋期缓，针楼别怨多。奔龙争度日，飞鹊乱填河。 
<br>失喜先临镜，含羞未解罗。谁能留夜色，来夕倍还梭。
<br>
<br>
<br>
<br>&nbsp;&nbsp; 卷96_32 【杂诗三首（一本连前春闺作杂诗四首）】沈佺期 
<br>
<br>落叶惊秋妇，高砧促暝机。蜘蛛寻月度，萤火傍人飞。 
<br>清镜红埃入，孤灯绿焰微。怨啼能至晓，独自懒缝衣。
<br>
<br>妾家临渭北，春梦著辽西。何苦朝鲜郡，年年事鼓鼙。 
<br>燕来红壁语，莺向绿窗啼。为许长相忆，阑干玉箸齐。
<br>
<br>闻道黄龙戍，频年不解兵。可怜闺里月，长在汉家营。 
<br>少妇今春意，良人昨夜情。谁能将旗鼓，一为取龙城。
<br>
<br>
<br>
<br>&nbsp;&nbsp; 卷96_33 【剪彩】沈佺期 
<br>
<br>宫女怜芳树，裁花竞早荣。寒依刀尺尽，春向绮罗生。 
<br>弱蒂盘丝发，香蕤结素成。纤枝幸不弃，长就玉阶倾。
<br>
<br>
<br>
<br>&nbsp;&nbsp; 卷96_34 【和中书侍郎杨再思春夜宿直】沈佺期 
<br>
<br>西禁青春满，南端皓月微。千庐宵驾合，五夜晓钟稀。 
<br>星斗横纶阁，天河度琐闱。烟光章奏里，纷向夕郎飞。
<br>
<br>
<br>
<br>&nbsp;&nbsp; 卷96_35 【和常州崔使君寒食夜】沈佺期 
<br>
<br>闻道清明近，春闱向夕阑。行游昼不厌，风物夜宜看。 
<br>斗柄更初转，梅香暗里残。无劳秉华烛，晴月在南端。
<br>
<br>
<br>
<br>&nbsp;&nbsp; 卷96_36 【和崔正谏登秋日早朝】沈佺期 
<br>
<br>鸡鸣朝谒满，露白禁门秋。爽气临旌戟，朝光映冕旒。 
<br>河宗来献宝，天子命焚裘。独负池阳议，言从建礼游。
<br>
<br>
<br>
<br>&nbsp;&nbsp; 卷96_37 【答宁处州书（一作答宁处州报赦）】沈佺期 
<br>
<br>书报天中赦，人从海上闻。九泉开白日，六翮起青云。 
<br>质幸恩先贷，情孤枉未分。自怜泾渭别，谁与奏明君。
<br>
<br>
<br>
<br>&nbsp;&nbsp; 卷96_38 【李舍人山园送庞邵】沈佺期 
<br>
<br>符传有光辉，喧喧出帝畿。东邻借山水，南陌驻骖騑。 
<br>握手凉风至，当歌秋日微。高幨去勿缓，人吏待霜威。
<br>
<br>
<br>
<br>&nbsp;&nbsp; 卷96_39 【送陆侍御馀庆北使】沈佺期 
<br>
<br>古人贵将命，之子出輶轩。受委当不辱，随时敢赠言。 
<br>朔途际辽海，春思绕轘辕。安得回白日，留欢尽绿樽。
<br>
<br>
<br>
<br>&nbsp;&nbsp; 卷96_40 【洛州萧司兵谒兄还赴洛成礼】沈佺期 
<br>
<br>棠棣日光辉，高襟应序归。来成鸿雁聚，去作凤凰飞。 
<br>细草承轻传，惊花惨别衣。灞亭春有酒，岐路惜芬菲。
<br>
<br>
<br>
<br>&nbsp;&nbsp; 卷96_41 【饯高唐州询】沈佺期 
<br>
<br>弱冠相知早，中年不见多。生涯在王事，客鬓各蹉跎。 
<br>良守初分岳，嘉声即润河。还从汉阙下，倾耳听中和。
<br>
<br>
<br>
<br>&nbsp;&nbsp; 卷96_42 【饯唐郎中洛阳令】沈佺期 
<br>
<br>一台推往妙，三史伫来修。应宰凫还集，辞郎雉少留。 
<br>郊筵乘落景，亭传理残秋。愿以弦歌暇，芝兰想旧游。
<br>
<br>
<br>
<br>&nbsp;&nbsp; 卷96_43 【乐城白鹤寺】沈佺期 
<br>
<br>碧海开龙藏，青云起雁堂。潮声迎法鼓，雨气湿天香。 
<br>树接前山暗，溪承瀑水凉。无言谪居远，清净得空王。
<br>
<br>
<br>
<br>&nbsp;&nbsp; 卷96_44 【游少林寺】沈佺期 
<br>
<br>长歌游宝地，徙倚对珠林。雁塔风霜古，龙池岁月深。 
<br>绀园澄夕霁，碧殿下秋阴。归路烟霞晚，山蝉处处吟。
<br>
<br>
<br>
<br>&nbsp;&nbsp; 卷96_45 【岳馆】沈佺期 
<br>
<br>洞壑仙人馆，孤峰玉女台。空濛朝气合，窈窕夕阳开。 
<br>流涧含轻雨，虚岩应薄雷。正逢鸾与鹤，歌舞出天来。
<br>
<br>
<br>
<br>&nbsp;&nbsp; 卷96_46 【早发平昌（一作昌平）岛】沈佺期 
<br>
<br>解缆春风后，鸣榔晓涨前。阳乌出海树，云雁下江烟。 
<br>积气冲长岛，浮光溢大川。不能怀魏阙，心赏独泠然。
<br>
<br>
<br>
<br>&nbsp;&nbsp; 卷96_47 【夜宿七盘岭】沈佺期 
<br>
<br>独游千里外，高卧七盘西。晓月临窗近，天河入户低。 
<br>芳春平仲绿，清夜子规啼。浮客空留听，褒城闻曙鸡。
<br>
<br>
<br>
<br>&nbsp;&nbsp; 卷96_48 【十三四时尝从巫峡过他日偶然有思】沈佺期 
<br>
<br>小度巫山峡，荆南春欲分。使君滩上草，神女馆前云。 
<br>树悉江中见，猿多天外闻。别来如梦里，一想一氛氲。
<br>
<br>
<br>
<br>&nbsp;&nbsp; 卷96_49 【初达驩州】沈佺期 
<br>
<br>自昔闻铜柱，行来向一年。不知林邑地，犹隔道明天。 
<br>雨露何时及，京华若个边。思君无限泪，堪作日南泉。
<br>
<br>
<br>
<br>&nbsp;&nbsp; 卷96_50 【岭表逢寒食】沈佺期 
<br>
<br>岭外无寒食，春来不见饧。洛阳新甲子，何日是清明。 
<br>花柳争朝发，轩车满路迎。帝乡遥可念，肠断报亲情。
<br>
<br>
<br>
<br>&nbsp;&nbsp; 卷96_51 【驩州南亭夜望】沈佺期 
<br>
<br>昨夜南亭望，分明梦洛中。室家谁道别，儿女案尝同。 
<br>忽觉犹言是，沉思始悟空。肝肠馀几寸，拭泪坐春风。
<br>
<br>
<br>
<br>&nbsp;&nbsp; 卷96_52 【少游荆湘因有是题】沈佺期 
<br>
<br>岘北焚蛟浦，巴东射雉田。岁时宜楚俗，耆旧在襄川。 
<br>忆昨经过处，离今二十年。因君访生死，相识几人全。
<br>
<br>
<br>
<br>&nbsp;&nbsp; 卷96_53 【咸阳览古】沈佺期 
<br>
<br>咸阳秦帝居，千载坐盈虚。版筑林光尽，坛场霤听疏。 
<br>野桥疑望日，山火类焚书。唯有骊峰在，空闻厚葬馀。
<br>
<br>
<br>
<br>&nbsp;&nbsp; 卷96_54 【览镜】沈佺期 
<br>
<br>霏霏日摇蕙，骚骚风洒莲。时芳固相夺，俗态岂恒坚。 
<br>恍忽夜川里，蹉跎朝镜前。红颜与壮志，太息此流年。
<br>
<br>
<br>
<br>&nbsp;&nbsp; 卷96_55 【题椰子树】沈佺期 
<br>
<br>日南椰子树，香袅出风尘。丛生调木首，圆实槟榔身。 
<br>玉房九霄露，碧叶四时春。不及涂林果，移根随汉臣。
<br>
<br>
<br>
<br>&nbsp;&nbsp; 卷96_56 【同狱者叹狱中无燕】沈佺期 
<br>
<br>何许乘春燕，多知辨夏台。三时欲并尽，双影未尝来。 
<br>食蕊嫌丛棘，衔泥怯死灰。不如黄雀语，能雪冶长猜。
<br>
<br>
<br>
<br>&nbsp;&nbsp; 卷96_57 【则天门赦改年】沈佺期 
<br>
<br>圣人宥天下，幽钥动圜狴。六甲迎黄气，三元降紫泥。 
<br>笼僮上西鼓，振迅广阳鸡。歌舞将金帛，汪洋被远黎。
<br>
<br>
<br>
<br>&nbsp;&nbsp; 卷96_58 【喜赦】沈佺期 
<br>
<br>去岁投荒客，今春肆眚归。律通幽谷暖，盆举太阳辉。 
<br>喜气迎冤气，青衣报白衣。还将合浦叶，俱向洛城飞。
<br>
<br>
<br>
<br>&nbsp;&nbsp; 卷96_59 【秦州薛都督挽词】沈佺期 
<br>
<br>十里绛山幽，千年汾水流。碑传门客建，剑是故人留。 
<br>陇树烟含夕，山门月对秋。古来钟鼎盛，共尽一蒿丘。
<br>
<br>
<br>
<br>&nbsp;&nbsp; 卷96_60 【天官崔侍郎夫人卢氏挽歌】沈佺期 
<br>
<br>偕老言何谬，香魂事永违。潘鱼从此隔，陈凤宛然飞。 
<br>埋镜泉中暗，藏镫地下微。犹凭少君术，仿佛睹容辉。
<br>
<br>
<br>
<br>&nbsp;&nbsp; 卷96_61 【章怀太子靖妃挽词】沈佺期 
<br>
<br>彤史佳声载，青宫懿范留。形将鸾镜隐，魂伴凤笙游。 
<br>送马嘶残日，新萤落晚秋。不知蒿里曙，空见陇云愁。
<br>
<br>
<br>
<br>&nbsp;&nbsp; 卷96_62 【奉和立春游苑迎春】沈佺期 
<br>
<br>东郊暂转迎春仗，上苑初飞行庆杯。风射蛟冰千片断， 
<br>气冲鱼钥九关开。林中觅草才生蕙，殿里争花并是梅。 
<br>歌吹衔恩归路晚，栖乌半下凤城来。
<br>
<br>
<br>
<br>&nbsp;&nbsp; 卷96_63 【人日重宴大明宫赐彩缕人胜应制】沈佺期 
<br>
<br>拂旦鸡鸣仙卫陈，凭高龙首帝城春。千官黼帐杯前寿， 
<br>百福香奁胜里人。山鸟初来犹怯啭，林花未发已偷新。 
<br>天文正应韶光转，设报悬知用此辰。
<br>
<br>
<br>
<br>&nbsp;&nbsp; 卷96_64 【奉和春初幸太平公主南庄应制】沈佺期 
<br>
<br>主家山第早春归，御辇春游绕翠微。买地铺金曾作埒， 
<br>寻河取石旧支机。云间树色千花满，竹里泉声百道飞。 
<br>自有神仙鸣凤曲，并将歌舞报恩晖。
<br>
<br>
<br>
<br>&nbsp;&nbsp; 卷96_65 【奉和春日幸望春宫应制】沈佺期 
<br>
<br>芳郊绿野散春晴，复道离宫烟雾生。杨柳千条花欲绽， 
<br>蒲萄百丈蔓初萦。林香酒气元相入，鸟啭歌声各自成。 
<br>定是风光牵宿醉，来晨复得幸昆明。
<br>
<br>
<br>
<br>&nbsp;&nbsp; 卷96_66 【侍宴安乐公主新宅应制】沈佺期 
<br>
<br>皇家贵主好神仙，别业初开云汉边。山出尽如鸣凤岭， 
<br>池成不让饮龙川。妆楼翠幌教春住，舞阁金铺借日悬。 
<br>敬从乘舆来此地，称觞献寿乐钧天。
<br>
<br>
<br>
<br>&nbsp;&nbsp; 卷96_67 【龙池篇（唐享龙池乐章第三章）】沈佺期 
<br>
<br>龙池跃龙龙已飞，龙德先天天不违。池开天汉分黄道， 
<br>龙向天门入紫微。邸第楼台多气色，君王凫雁有光辉。 
<br>为报寰中百川水，来朝此地莫东归。
<br>
<br>
<br>
<br>&nbsp;&nbsp; 卷96_68 【兴庆池侍宴应制】沈佺期 
<br>
<br>碧水澄潭映远空，紫云香驾御微风。汉家城阙疑天上， 
<br>秦地山川似镜中。向浦回舟萍已绿，分林蔽殿槿初红。 
<br>古来徒羡横汾赏，今日宸游圣藻雄。
<br>
<br>
<br>
<br>&nbsp;&nbsp; 卷96_69 【从幸香山寺应制】沈佺期 
<br>
<br>南山奕奕通丹禁，北阙峨峨连翠云。岭上楼台千地起， 
<br>城中钟鼓四天闻。旃檀晓阁金舆度，鹦鹉晴林采眊分。 
<br>愿以醍醐参圣酒，还将祇苑当秋汾。
<br>
<br>
<br>
<br>&nbsp;&nbsp; 卷96_70 【红楼院应制（一作僧广宣诗）】沈佺期 
<br>
<br>红楼疑见白毫光，寺逼宸居福盛唐。支遁爱山情谩切， 
<br>昙摩泛海路空长。经声夜息闻天语，炉气晨飘接御香。 
<br>谁谓此中难可到，自怜深院得徊翔。
<br>
<br>
<br>
<br>&nbsp;&nbsp; 卷96_71 【再入道场纪事应制（一作僧广宣诗）】沈佺期 
<br>
<br>南方归去再生天，内殿今年异昔年。见辟乾坤新定位， 
<br>看题日月更高悬。行随香辇登仙路，坐近炉烟讲法筵。 
<br>自喜恩深陪侍从，两朝长在圣人前。
<br>
<br>
<br>
<br>&nbsp;&nbsp; 卷96_72 【嵩山石淙侍宴应制】沈佺期 
<br>
<br>金舆旦下绿云衢，彩殿晴临碧涧隅。溪水泠泠杂行漏， 
<br>山烟片片绕香炉。仙人六膳调神鼎，玉女三浆捧帝壶。 
<br>自惜汾阳纡道驾，无如太室览真图。
<br>
<br>
<br>
<br>&nbsp;&nbsp; 卷96_73 【古意呈补阙乔知之（一作古意，又作独不见）】沈佺期 
<br>
<br>卢家少妇郁金堂，海燕双栖玳瑁梁。九月寒砧催木叶， 
<br>十年征戍忆辽阳。白狼河北音书断，丹凤城南秋夜长。 
<br>谁谓含愁独不见，更教明月照流黄。
<br>
<br>
<br>
<br>&nbsp;&nbsp; 卷96_74 【遥同杜员外审言过岭】沈佺期 
<br>
<br>天长地阔岭头分，去国离家见白云。洛浦风光何所似， 
<br>崇山瘴疠不堪闻。南浮涨海人何处，北望衡阳雁几群。 
<br>两地江山万馀里，何时重谒圣明君。
<br>
<br>
<br>
<br>&nbsp;&nbsp; 卷96_75 【和上巳连寒食有怀京洛】沈佺期 
<br>
<br>天津御柳碧遥遥，轩骑相从半下朝。行乐光辉寒食借， 
<br>太平歌舞晚春饶。红妆楼下东回辇，青草洲边南渡桥。 
<br>坐见司空扫西第，看君侍从落花朝。
<br>
<br>
<br>
<br>&nbsp;&nbsp; 卷96_76 【陪幸太平公主南庄诗（一作苏颋诗）】沈佺期 
<br>
<br>主第山门起灞川，宸游风景入初年。凤凰楼下交天仗， 
<br>乌鹊桥头敞御筵。往往花间逢彩石，时时竹里见红泉。 
<br>今朝扈跸平阳馆，不羡乘槎云汉边。
<br>
<br>
<br>
<br>&nbsp;&nbsp; 卷96_77 【守岁应制】沈佺期 
<br>
<br>南渡轻冰解渭桥，东方树色起招摇。天子迎春取今夜， 
<br>王公献寿用明朝。殿上灯人争烈火，宫中侲子乱驱妖。 
<br>宜将岁酒调神药，圣祚千春万国朝。
<br>
<br>
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
