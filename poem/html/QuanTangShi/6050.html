<HTML>
<HEAD>
<TITLE>全唐诗 卷027-028 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷027-028</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷027-028</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6050"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷027-028')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷027-028]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷26_108 【杂曲歌辞·古曲五首】施肩吾 
<br>
<br>可怜江北女，惯唱江南曲。摇荡木兰舟，双凫不成浴。
<br>
<br>郎为匕上香，妾为笼上灰。归时虽暖热，去罢生尘埃。
<br>
<br>夜裁鸳鸯绮，朝织蒲桃绫。欲试一寸心，待缝三尺冰。
<br>
<br>怜时鱼得水，怨罢商与参。不如山支子，却解结同心。
<br>
<br>红颜感暮花，白日同流水。思君如孤灯，一夜一心死。
<br>
<br>
<br>
<br>&nbsp;&nbsp; 卷26_109 【杂曲歌辞·高句丽】李白 
<br>
<br>金花折风帽，白马小迟回。翩翩舞广袖，似鸟海东来。
<br>
<br>
<br>
<br>&nbsp;&nbsp; 卷26_110 【杂曲歌辞·摩多楼子】李贺 
<br>
<br>玉塞去金人，二万四千里。风吹沙作云，一时渡辽水。 
<br>天白水如练，甲丝双串断。行行莫苦辛，城月犹残半。 
<br>晓气朔烟上，趢趗胡马蹄。行人听水别，隔陇长东西。
<br>
<br>
<br>
<br>
<br>
<br>&nbsp;&nbsp; 卷27_1 【杂曲歌辞·辽东行】王建 
<br>
<br>辽东万里辽水曲，古戍无城复无屋。黄云盖地雪作山， 
<br>不惜黄金买衣服。战回各自收弓箭，正西回面家乡远。 
<br>年年郡县送征人，将与辽东作丘坂。宁为草木乡中生， 
<br>有身不向辽东行。
<br>
<br>
<br>&nbsp;&nbsp; 卷27_2 【杂曲歌辞·渡辽水】王建 
<br>
<br>渡辽水，此去咸阳五千里。来时父母知隔生， 
<br>重著衣裳如送死。亦有白骨归咸阳，营家各与题本乡。 
<br>身在应无回渡日，驻马相看辽水傍。
<br>
<br>
<br>
<br>&nbsp;&nbsp; 卷27_3 【杂曲歌辞·昔昔盐·垂柳覆金堤】赵嘏 
<br>
<br>新年垂柳色，袅袅对空闺。不畏芳菲好，自缘离别啼。 
<br>因风飘玉户，向日映金堤。驿使何时度，还将赠陇西。
<br>
<br>
<br>
<br>&nbsp;&nbsp; 卷27_4 【杂曲歌辞·昔昔盐·蘼芜叶复齐】赵嘏 
<br>
<br>提筐红叶下，度日采蘼芜。掬翠香盈袖，看花忆故夫。 
<br>叶齐谁复见，风暖恨偏孤。一被春光累，容颜与昔殊。
<br>
<br>
<br>
<br>&nbsp;&nbsp; 卷27_5 【杂曲歌辞·昔昔盐·水溢芙蓉沼】赵嘏 
<br>
<br>渌沼春光后，青青草色浓。绮罗惊翡翠，暗粉妒芙蓉。 
<br>云遍窗前见，荷翻镜里逢。将心托流水，终日渺无从。
<br>
<br>
<br>
<br>&nbsp;&nbsp; 卷27_6 【杂曲歌辞·昔昔盐·花飞桃李蹊】赵嘏 
<br>
<br>远期难可托，桃李自依依。花径无容迹，戎裘未下机。 
<br>随风开又落，度日扫还飞。欲折枝枝赠，那知归不归。
<br>
<br>
<br>
<br>&nbsp;&nbsp; 卷27_7 【杂曲歌辞·昔昔盐·采桑秦氏女】赵嘏 
<br>
<br>南陌采桑出，谁知妾姓秦。独怜倾国貌，不负早莺春。 
<br>珠履荡花湿，龙钩折桂新。使君那驻马，自有侍中人。
<br>
<br>
<br>
<br>&nbsp;&nbsp; 卷27_8 【杂曲歌辞·昔昔盐·织锦窦家妻】赵嘏 
<br>
<br>当年谁不羡，分作窦家妻。锦字行行苦，罗帷日日啼。 
<br>岂知登陇远，只恨下机迷。直候阳关使，殷勤寄海西。
<br>
<br>
<br>
<br>&nbsp;&nbsp; 卷27_9 【杂曲歌辞·昔昔盐·关山别荡子】赵嘏 
<br>
<br>那堪闻荡子，迢递涉关山。肠为马嘶断，衣从泪滴斑。 
<br>愁看塞上路，讵惜镜中颜。傥见征西雁，应传一字还。
<br>
<br>
<br>
<br>&nbsp;&nbsp; 卷27_10 【杂曲歌辞·昔昔盐·风月守空闺】赵嘏 
<br>
<br>良人犹远戍，耿耿夜闺空。绣户流宵月，罗帷坐晓风。 
<br>魂飞沙帐北，肠断玉关中。尚自无消息，锦衾那得同。
<br>
<br>
<br>
<br>&nbsp;&nbsp; 卷27_11 【杂曲歌辞·昔昔盐·恒敛千金笑】赵嘏 
<br>
<br>玉颜恒自敛，羞出镜台前。早惑阳城客，今悲华锦筵。 
<br>从军人更远，投喜鹊空传。夫婿交河北，迢迢路几千。
<br>
<br>
<br>
<br>&nbsp;&nbsp; 卷27_12 【杂曲歌辞·昔昔盐·长垂双玉啼】赵嘏 
<br>
<br>双双红泪堕，度日暗中啼。雁出居延北，人犹辽海西。 
<br>向灯垂玉枕，对月洒金闺。不惜罗衣湿，惟愁归意迷。
<br>
<br>
<br>
<br>&nbsp;&nbsp; 卷27_13 【杂曲歌辞·昔昔盐·蟠龙随镜隐】赵嘏 
<br>
<br>鸾镜无由照，蛾眉岂忍看。不知愁发换，空见隐龙蟠。 
<br>那惬红颜改，偏伤白日残。今朝窥玉匣，双泪落阑干。
<br>
<br>
<br>
<br>&nbsp;&nbsp; 卷27_14 【杂曲歌辞·昔昔盐·彩凤逐帷低】赵嘏 
<br>
<br>巧绣双飞凤，朝朝伴下帷。春花那见照，暮色已频欺。 
<br>欲卷思君处，将啼裛泪时。何年征戍客，传语报佳期。
<br>
<br>
<br>
<br>&nbsp;&nbsp; 卷27_15 【杂曲歌辞·昔昔盐·惊魂同夜鹊】赵嘏 
<br>
<br>万里无人见，众情难与论。思君常入梦，同鹊屡惊魂。 
<br>孤寝红罗帐，双啼玉箸痕。妾心甘自保，岂复暂忘恩。
<br>
<br>
<br>
<br>&nbsp;&nbsp; 卷27_16 【杂曲歌辞·昔昔盐·倦寝听晨鸡】赵嘏 
<br>
<br>去去边城骑，愁眠掩夜闺。披衣窥落月，拭泪待鸣鸡。 
<br>不愤连年别，那堪长夜啼。功成应自恨，早晚发辽西。
<br>
<br>
<br>
<br>&nbsp;&nbsp; 卷27_17 【杂曲歌辞·昔昔盐·暗牖悬蛛网】赵嘏 
<br>
<br>暗中蛛网织，历乱绮窗前。万里终无信，一条徒自悬。 
<br>分从珠露滴，愁见隙风牵。妾意何聊赖，看看剧断弦。
<br>
<br>
<br>
<br>&nbsp;&nbsp; 卷27_18 【杂曲歌辞·昔昔盐·空梁落燕泥】赵嘏 
<br>
<br>春至今朝燕，花时伴独啼。飞斜珠箔隔，语近画梁低。 
<br>帷卷闲窥户，床空暗落泥。谁能长对此，双去复双栖。
<br>
<br>
<br>
<br>&nbsp;&nbsp; 卷27_19 【杂曲歌辞·昔昔盐·前年过代北】赵嘏 
<br>
<br>代北几千里，前年又复经。燕山云自合，胡塞草应青。 
<br>铁马喧鼙鼓，蛾眉怨锦屏。不知羌笛曲，掩泪若为听。
<br>
<br>
<br>
<br>&nbsp;&nbsp; 卷27_20 【杂曲歌辞·昔昔盐·今岁往辽西】赵嘏 
<br>
<br>万里飞书至，闻君已渡辽。只谙新别苦，忘却旧时娇。 
<br>烽戍年将老，红颜日向凋。胡沙兼汉苑，相望几迢迢。
<br>
<br>
<br>
<br>&nbsp;&nbsp; 卷27_21 【杂曲歌辞·昔昔盐·一去无还意】赵嘏 
<br>
<br>良人征绝域，一去不言还。百战攻胡虏，三冬阻玉关。 
<br>萧萧边马思，猎猎戍旗闲。独把千重恨，连年未解颜。
<br>
<br>
<br>
<br>&nbsp;&nbsp; 卷27_22 【杂曲歌辞·昔昔盐·那能惜马蹄】赵嘏 
<br>
<br>云中路杳杳，江畔草萋萋。妾久垂珠泪，君何惜马蹄。 
<br>边风悲晓角，营月怨春鼙。未道休征战，愁眉又复低。
<br>
<br>
<br>
<br>&nbsp;&nbsp; 卷27_23 【杂曲歌辞·水调歌第一】 
<br>
<br>平沙落日大荒西，陇上明星高复低。
<br>孤山几处看烽火，壮士连营候鼓鼙。
<br>
<br>
<br>
<br>&nbsp;&nbsp; 卷27_24 【杂曲歌辞·水调歌第二】 
<br>
<br>猛将关西意气多，能骑骏马弄雕戈。
<br>金鞍宝铰精神出，笛倚新翻水调歌。
<br>
<br>
<br>
<br>&nbsp;&nbsp; 卷27_25 【杂曲歌辞·水调歌第三】 
<br>
<br>王孙别上绿珠轮，不羡名公乐此身。
<br>户外碧潭春洗马，楼前红烛夜迎人。
<br>
<br>
<br>
<br>&nbsp;&nbsp; 卷27_26 【杂曲歌辞·水调歌第四】 
<br>
<br>陇头一段气长秋，举目萧条总是愁。
<br>只为征人多下泪，年年添作断肠流。
<br>
<br>
<br>
<br>&nbsp;&nbsp; 卷27_27 【杂曲歌辞·水调歌第五】 
<br>
<br>双带仍分影，同心巧结香。不应须换彩，意欲媚浓妆。
<br>
<br>
<br>
<br>&nbsp;&nbsp; 卷27_28 【杂曲歌辞·入破第一】 
<br>
<br>细草河边一雁飞，黄龙关里挂戎衣。
<br>为受明王恩宠甚，从事经年不复归。
<br>
<br>
<br>
<br>&nbsp;&nbsp; 卷27_29 【杂曲歌辞·入破第二】 
<br>
<br>锦城丝管日纷纷，半入江风半入云。
<br>此曲只应天上去，人间能得几回闻。
<br>
<br>
<br>
<br>&nbsp;&nbsp; 卷27_30 【杂曲歌辞·入破第三】 
<br>
<br>昨夜遥欢出建章，今朝缀赏度昭阳。
<br>传声莫闭黄金屋，为报先开白玉堂。
<br>
<br>
<br>
<br>&nbsp;&nbsp; 卷27_31 【杂曲歌辞·入破第四】 
<br>
<br>日晚笳声咽戍楼，陇云漫漫水东流。
<br>行人万里向西去，满目关山空恨愁。
<br>
<br>
<br>
<br>&nbsp;&nbsp; 卷27_32 【杂曲歌辞·入破第五】 
<br>
<br>千年一遇圣明朝，愿对君王舞细腰。
<br>乍可当熊任生死，谁能伴凤上云霄。
<br>
<br>
<br>
<br>&nbsp;&nbsp; 卷27_33 【杂曲歌辞·第六彻】 
<br>
<br>闺烛无人影，罗屏有梦魂。近来音耗绝，终日望君门。
<br>
<br>
<br>
<br>&nbsp;&nbsp; 卷27_34 【杂曲歌辞·水调】吴融 
<br>
<br>凿河千里走黄沙，浮殿西来动日华。
<br>可道新声是亡国，且贪惆怅后庭花。
<br>
<br>
<br>
<br>&nbsp;&nbsp; 卷27_35 【杂曲歌辞·堂堂】李义府 
<br>
<br>镂月成歌扇，裁云作舞衣。自怜回雪影，好取洛川归。
<br>
<br>懒正鸳鸯被，羞褰玳瑁床。春风别有意，密处也寻香。
<br>
<br>
<br>
<br>&nbsp;&nbsp; 卷27_36 【杂曲歌辞·堂堂】李义府 
<br>
<br>堂堂复堂堂，红脱梅灰香。十年粉蠹生画梁， 
<br>饥虫不食推碎黄。蕙花已老桃叶长，禁院悬帘隔御光。 
<br>华清源中iJ石汤，裴回百凤随君王。
<br>
<br>
<br>
<br>&nbsp;&nbsp; 卷27_37 【杂曲歌辞·凉州歌第一】 
<br>
<br>汉家宫里柳如丝，上苑桃花连碧池。
<br>圣寿已传千岁酒，天文更赏百僚诗。
<br>
<br>
<br>
<br>&nbsp;&nbsp; 卷27_38 【杂曲歌辞·凉州歌第二】 
<br>
<br>朔风吹叶雁门秋，万里烟尘昏戍楼。
<br>征马长思青海北，胡笳夜听陇山头。
<br>
<br>
<br>
<br>&nbsp;&nbsp; 卷27_39 【杂曲歌辞·凉州歌第三】 
<br>
<br>开箧泪沾襦，见君前日书。夜台空寂寞，犹见紫云车。
<br>
<br>
<br>
<br>&nbsp;&nbsp; 卷27_40 【杂曲歌辞·排遍第一】 
<br>
<br>三秋陌上早霜飞，羽猎平田浅草齐。
<br>锦背苍鹰初出按，五花骢马喂来肥。
<br>
<br>
<br>
<br>&nbsp;&nbsp; 卷27_41 【杂曲歌辞·排遍第二】 
<br>
<br>鸳鸯殿里笙歌起，翡翠楼前出舞人。
<br>唤上紫微三五夕，圣明方寿一千春。
<br>
<br>
<br>
<br>&nbsp;&nbsp; 卷27_42 【杂曲歌辞·凉州词】耿湋 
<br>
<br>国使翩翩随旆旌，陇西岐路足荒城。
<br>毡裘牧马胡雏小，日暮蕃歌三两声。
<br>
<br>
<br>
<br>&nbsp;&nbsp; 卷27_43 【杂曲歌辞·凉州词】张籍 
<br>
<br>边城暮雨雁飞低，芦笋初生渐欲齐。
<br>无数铃声遥过碛，应驮白练到安西。
<br>
<br>古镇城门白碛开，胡兵往往傍沙堆。
<br>巡边使客行应早，每待平安火到来。
<br>
<br>凤林关里水东流，白草黄榆六十秋。
<br>边将皆承主恩泽，无人解道取凉州。
<br>
<br>
<br>
<br>&nbsp;&nbsp; 卷27_44 【杂曲歌辞·凉州词】薛逢 
<br>
<br>昨夜蕃兵报国仇，沙州都护破凉州。
<br>黄河九曲今归汉，塞外纵横战血流。
<br>
<br>
<br>
<br>&nbsp;&nbsp; 卷27_45 【杂曲歌辞·太和第一】 
<br>
<br>国门卿相旧山庄，圣主移来宴绿芳。
<br>帘外辗为车马路，花间踏出舞人场。
<br>
<br>
<br>
<br>&nbsp;&nbsp; 卷27_46 【杂曲歌辞·太和第二】 
<br>
<br>国鸟尚含天乐转，寒风犹带御衣香。
<br>为报碧潭明月夜，会须留赏待君王。
<br>
<br>
<br>
<br>&nbsp;&nbsp; 卷27_47 【杂曲歌辞·太和第三】 
<br>
<br>庭前鹊绕相思树，井上莺歌争刺桐。
<br>含情少妇悲春草，多是良人学转蓬。
<br>
<br>
<br>
<br>&nbsp;&nbsp; 卷27_48 【杂曲歌辞·太和第四】 
<br>
<br>塞北江南共一家，何须泪落怨黄沙。
<br>春酒半酣千日醉，庭前还有落梅花。
<br>
<br>
<br>
<br>&nbsp;&nbsp; 卷27_49 【杂曲歌辞·太和第五彻】 
<br>
<br>我皇膺运太平年，四海朝宗会百川。
<br>自古几多明圣主，不如今帝胜尧天。
<br>
<br>
<br>
<br>&nbsp;&nbsp; 卷27_50 【杂曲歌辞·伊川歌第一】 
<br>
<br>秋风明月独离居，荡子从戎十载馀。
<br>征人去日殷勤属，归雁来时数寄书。
<br>
<br>
<br>
<br>&nbsp;&nbsp; 卷27_51 【杂曲歌辞·伊川歌第二】 
<br>
<br>彤闱晓辟万鞍回，玉辂春游薄晚开。
<br>渭北清光摇草树，州南嘉景入楼台。
<br>
<br>
<br>
<br>&nbsp;&nbsp; 卷27_52 【杂曲歌辞·伊川歌第三】 
<br>
<br>闻道黄花戍，频年不解兵。可怜闺里月，偏照汉家营。
<br>
<br>
<br>
<br>&nbsp;&nbsp; 卷27_53 【杂曲歌辞·伊川歌第四】 
<br>
<br>千里东归客，无心忆旧游。挂帆游白水，高枕到青州。
<br>
<br>
<br>
<br>&nbsp;&nbsp; 卷27_54 【杂曲歌辞·伊川歌第五】 
<br>
<br>桂殿江乌对，雕屏海燕重。只应多酿酒，醉罢乐高钟。
<br>
<br>
<br>
<br>&nbsp;&nbsp; 卷27_55 【杂曲歌辞·入破第一】 
<br>
<br>千门今夜晓初晴，万里天河彻帝京。
<br>璨璨繁星驾秋色，棱棱霜气韵钟声。
<br>
<br>
<br>
<br>&nbsp;&nbsp; 卷27_56 【杂曲歌辞·入破第二】 
<br>
<br>长安二月柳依依，西出流沙路渐微。
<br>阏氏山上春光少，相府庭边驿使稀。
<br>
<br>
<br>
<br>&nbsp;&nbsp; 卷27_57 【杂曲歌辞·入破第三】 
<br>
<br>三秋大漠冷溪山，八月严霜变草颜。
<br>卷旆风行宵渡碛，衔枚电扫晓应还。
<br>
<br>
<br>
<br>&nbsp;&nbsp; 卷27_58 【杂曲歌辞·入破第四】 
<br>
<br>行乐三阳早，芳菲二月春。闺中红粉态，陌上看花人。
<br>
<br>
<br>
<br>&nbsp;&nbsp; 卷27_59 【杂曲歌辞·入破第五】 
<br>
<br>君住孤山下，烟深夜径长。辕门渡绿水，游苑绕垂杨。
<br>
<br>
<br>
<br>&nbsp;&nbsp; 卷27_60 【杂曲歌辞·陆州歌第一】 
<br>
<br>分野中峰变，阴晴众壑殊。欲投人处宿，隔浦问樵夫。
<br>
<br>
<br>
<br>&nbsp;&nbsp; 卷27_61 【杂曲歌辞·陆州歌第二】 
<br>
<br>共得烟霞径，东归山水游。萧萧望林夜，寂寂坐中秋。
<br>
<br>
<br>
<br>&nbsp;&nbsp; 卷27_62 【杂曲歌辞·陆州歌第三】 
<br>
<br>香气传空满，妆花映薄红。歌声天仗外，舞态御楼中。
<br>
<br>
<br>
<br>&nbsp;&nbsp; 卷27_63 【杂曲歌辞·排遍第一】 
<br>
<br>树发花如锦，莺啼柳若丝。更逢欢宴地，愁见别离时。
<br>
<br>
<br>
<br>&nbsp;&nbsp; 卷27_64 【杂曲歌辞·排遍第二】 
<br>
<br>明月照秋叶，西风响夜砧。强言徒自乱，往事不堪寻。
<br>
<br>
<br>
<br>&nbsp;&nbsp; 卷27_65 【杂曲歌辞·排遍第三】 
<br>
<br>坐对银釭晓，停留玉箸痕。君门常不见，无处谢前恩。
<br>
<br>
<br>
<br>&nbsp;&nbsp; 卷27_66 【杂曲歌辞·排遍第四】 
<br>
<br>曙月当窗满，征人出塞遥。画楼终日闭，清管为谁调。
<br>
<br>
<br>
<br>&nbsp;&nbsp; 卷27_67 【杂曲歌辞·簇拍陆州】 
<br>
<br>西去轮台万里馀，故乡音耗日应疏。
<br>陇山鹦鹉能言语，为报闺人数寄书。
<br>
<br>
<br>
<br>&nbsp;&nbsp; 卷27_68 【杂曲歌辞·石州】 
<br>
<br>自从君去远巡边，终日罗帏独自眠。看花情转切， 
<br>揽镜泪如泉。一自离君后，啼多双脸穿。 
<br>何时狂虏灭，免得更留连。
<br>
<br>
<br>
<br>&nbsp;&nbsp; 卷27_69 【杂曲歌辞·盖罗缝】 
<br>
<br>秦时明月汉时关，万里征人尚未还。
<br>但愿龙庭神将在，不教胡马渡阴山。
<br>
<br>音书杜绝白狼西，桃李无颜黄鸟啼。
<br>寒鸟春深归去尽，出门肠断草萋萋。
<br>
<br>
<br>
<br>&nbsp;&nbsp; 卷27_70 【杂曲歌辞·双带子】 
<br>
<br>私言切语谁人会，海燕双飞绕画梁。
<br>君学秋胡不相识，妾亦无心去采桑。
<br>
<br>
<br>
<br>&nbsp;&nbsp; 卷27_71 【杂曲歌辞·昆仑子】 
<br>
<br>扬子谭经去，淮王载酒过。醉来啼鸟唤，坐久落花多。
<br>
<br>
<br>
<br>&nbsp;&nbsp; 卷27_72 【杂曲歌辞·祓禊曲】 
<br>
<br>昨见春条绿，那知秋叶黄。蝉声犹未断，寒雁已成行。
<br>
<br>金谷园中柳，春来已舞腰。那堪好风景，独上洛阳桥。
<br>
<br>何处堪愁思，花间长乐宫。君王不重客，泣泪向春风。
<br>
<br>
<br>
<br>&nbsp;&nbsp; 卷27_73 【杂曲歌辞·上巳乐】张祜 
<br>
<br>猩猩血彩系头标，天上齐声举画桡。
<br>却是内人争意切，六宫罗袖一时招。
<br>
<br>
<br>
<br>&nbsp;&nbsp; 卷27_74 【杂曲歌辞·穆护砂】 
<br>
<br>玉管朝朝弄，清歌日日新。折花当驿路，寄与陇头人。
<br>
<br>
<br>
<br>&nbsp;&nbsp; 卷27_75 【杂曲歌辞·思归乐】 
<br>
<br>晚日催弦管，春风入绮罗。杏花如有意，偏落舞衫多。
<br>
<br>万里春应尽，三江雁亦稀。连天汉水广，孤客未言归。
<br>
<br>
<br>
<br>&nbsp;&nbsp; 卷27_76 【杂曲歌辞·金殿乐】 
<br>
<br>入夜秋砧动，千门起四邻。不缘楼上月，应为陇头人。
<br>
<br>
<br>
<br>&nbsp;&nbsp; 卷27_77 【杂曲歌辞·胡渭州】 
<br>
<br>亭亭孤月照行舟，寂寂长江万里流。
<br>乡国不知何处是，云山漫漫使人愁。
<br>
<br>杨柳千寻色，桃花一苑芳。风吹入帘里，惟有惹衣香。
<br>
<br>
<br>
<br>&nbsp;&nbsp; 卷27_78 【杂曲歌辞·戎浑】 
<br>
<br>风劲角弓鸣，将军猎渭城。草枯鹰眼疾，雪尽马蹄轻。
<br>
<br>
<br>
<br>&nbsp;&nbsp; 卷27_79 【杂曲歌辞·墙头花】 
<br>
<br>蟋蟀鸣洞房，梧桐落金井。为君裁舞衣，天寒剪刀冷。
<br>
<br>妾有罗衣裳，秦王在时作。为舞春风多，秋来不堪著。
<br>
<br>
<br>
<br>&nbsp;&nbsp; 卷27_80 【杂曲歌辞·采桑】 
<br>
<br>自古多征战，由来尚甲兵。长驱千里去，一举两蕃平。 
<br>按剑从沙漠，歌谣满帝京。寄言天下将，须立武功名。
<br>
<br>
<br>
<br>&nbsp;&nbsp; 卷27_81 【杂曲歌辞·杨下采桑】 
<br>
<br>飞丝惹绿尘，软叶对孤轮。今朝入园去，物色强看人。
<br>
<br>
<br>
<br>&nbsp;&nbsp; 卷27_82 【杂曲歌辞·破阵乐】 
<br>
<br>秋来四面足风沙，塞外征人暂别家。
<br>千里不辞行路远，时光早晚到天涯。
<br>
<br>汉兵出顿金微，照日明光铁衣。百里火幡焰焰， 
<br>千行云骑騑騑。蹙踏辽河自竭，鼓噪燕山可飞。 
<br>正属四方朝贺，端知万舞皇威。
<br>
<br>少年胆气凌云，共许骁雄出群。匹马城南挑战， 
<br>单刀蓟北从军。一鼓鲜卑送款，五饵单于解纷。 
<br>誓欲成名报国，羞将开口论勋。
<br>
<br>
<br>
<br>&nbsp;&nbsp; 卷27_83 【杂曲歌辞·战胜乐】 
<br>
<br>百战得功名，天兵意气生。三边永不战，此是我皇英。
<br>
<br>
<br>
<br>&nbsp;&nbsp; 卷27_84 【杂曲歌辞·剑南臣】 
<br>
<br>不分君恩断，观妆视镜中。容华尚春日，娇爱已秋风。 
<br>枕席临窗晓，屏帷对月空。年年后庭树，芳悴在深宫。
<br>
<br>
<br>
<br>&nbsp;&nbsp; 卷27_85 【杂曲歌辞·征步郎】 
<br>
<br>塞外虏尘飞，频年度碛西。死生随玉剑，辛苦向金微。
<br>
<br>
<br>
<br>&nbsp;&nbsp; 卷27_86 【杂曲歌辞·叹疆场】 
<br>
<br>闻道行人至，妆梳对镜台。泪痕犹尚在，笑靥自然开。
<br>
<br>
<br>
<br>&nbsp;&nbsp; 卷27_87 【杂曲歌辞·塞姑】 
<br>
<br>昨日卢梅塞口，整见诸人镇守。 
<br>都护三年不归，折尽江边杨柳。
<br>
<br>
<br>
<br>&nbsp;&nbsp; 卷27_88 【杂曲歌辞·水鼓子】 
<br>
<br>雕弓白羽猎初回，薄夜牛羊复下来。
<br>梦水河边秋草合，黑山峰外阵云开。
<br>
<br>
<br>
<br>&nbsp;&nbsp; 卷27_89 【杂曲歌辞·婆罗门】 
<br>
<br>回乐峰前沙似雪，受降城外月如霜。
<br>不知何处吹芦管，一夜征人尽望乡。
<br>
<br>
<br>
<br>&nbsp;&nbsp; 卷27_90 【杂曲歌辞·浣沙女】 
<br>
<br>南陌春风早，东邻去日斜。千花开瑞锦，香扑美人车。
<br>
<br>长乐青门外，宜春小苑东。楼开万户上，人向百花中。
<br>
<br>
<br>
<br>&nbsp;&nbsp; 卷27_91 【杂曲歌辞·镇西】 
<br>
<br>天边物色更无春，只有羊群与马群。
<br>谁家营里吹羌笛，哀怨教人不忍闻。
<br>
<br>岁去年来拜圣朝，更无山阙对溪桥。
<br>九门杨柳浑无半，犹自千条与万条。
<br>
<br>
<br>
<br>&nbsp;&nbsp; 卷27_92 【杂曲歌辞·回纥】 
<br>
<br>曾闻瀚海使难通，幽闺少妇罢裁缝。缅想边庭征战苦， 
<br>谁能对镜治愁容。久戍人将老，须臾变作白头翁。
<br>
<br>
<br>
<br>&nbsp;&nbsp; 卷27_93 【杂曲歌辞·长命女】 
<br>
<br>云送关西雨，风传渭北秋。孤灯然客梦，寒杵捣乡愁。
<br>
<br>
<br>
<br>&nbsp;&nbsp; 卷27_94 【杂曲歌辞·醉公子】 
<br>
<br>昨日春园饮，今朝倒接z5。谁人扶上马，不省下楼时。
<br>
<br>
<br>
<br>&nbsp;&nbsp; 卷27_21 【杂曲歌辞·一片子】 
<br>
<br>柳色青山映，梨花雪鸟藏。绿窗桃李下，闲坐叹春芳。
<br>
<br>
<br>
<br>&nbsp;&nbsp; 卷27_22 【杂曲歌辞·甘州】 
<br>
<br>欲使传消息，空书意不任。寄君明月镜，偏照故人心。
<br>
<br>
<br>
<br>&nbsp;&nbsp; 卷27_23 【杂曲歌辞·濮阳女】 
<br>
<br>雁来书不至，月照独眠房。贱妾多愁思，不堪秋夜长。
<br>
<br>
<br>
<br>&nbsp;&nbsp; 卷27_24 【杂曲歌辞·相府莲】 
<br>
<br>夜闻邻妇泣，切切有馀哀。即问缘何事，征人战未回。
<br>
<br>
<br>
<br>&nbsp;&nbsp; 卷27_25 【杂曲歌辞·簇拍相府莲】 
<br>
<br>莫以今时宠，宁无旧日恩。看花满眼泪，不共楚王言。 
<br>闺烛无人影，罗屏有梦魂。近来音耗绝，终日望应门。
<br>
<br>
<br>
<br>&nbsp;&nbsp; 卷27_26 【杂曲歌辞·离别难】 
<br>
<br>此别难重陈，花深复变人。来时梅覆雪，去日柳含春。 
<br>物候催行客，归途淑气新。剡川今已远，魂梦暗相亲。
<br>
<br>
<br>
<br>&nbsp;&nbsp; 卷27_27 【杂曲歌辞·离别难】白居易 
<br>
<br>绿杨陌上送行人，马去车回一望尘。
<br>不觉别时红泪尽，归来无泪可沾巾。
<br>
<br>
<br>
<br>&nbsp;&nbsp; 卷27_28 【杂曲歌辞·山鹧鸪】 
<br>
<br>玉关征戍久，空闺人独愁。寒露湿青苔，别来蓬鬓秋。
<br>
<br>人坐青楼晚，莺语百花时。愁人多自老，肠断君不知。
<br>
<br>
<br>
<br>&nbsp;&nbsp; 卷27_29 【杂曲歌辞·鹧鸪词】李益 
<br>
<br>湘江斑竹枝，锦翼鹧鸪飞。处处湘阴合，郎从何处归。
<br>
<br>
<br>
<br>&nbsp;&nbsp; 卷27_30 【杂曲歌辞·鹧鸪词】李涉 
<br>
<br>湘江烟水深，沙岸隔枫林。何处鹧鸪飞，日斜斑竹阴。 
<br>二女虚垂泪，三闾枉自沉。惟有鹧鸪鸟，独伤行客心。
<br>
<br>越冈连越井，越鸟更南飞。何处鹧鸪啼，夕烟东岭归。 
<br>岭头行人少，天涯北客稀。鹧鸪啼别处，相对泪沾衣。
<br>
<br>
<br>
<br>&nbsp;&nbsp; 卷27_31 【杂曲歌辞·乐世】白居易 
<br>
<br>管急丝繁拍渐稠，绿腰宛转曲终头。
<br>诚知乐世声声乐，老病人听未免愁。
<br>
<br>
<br>
<br>&nbsp;&nbsp; 卷27_32 【杂曲歌辞·急乐世】白居易 
<br>
<br>正抽碧线绣红罗，忽听黄莺敛翠蛾。
<br>秋思冬愁春恨望，大都不得意时多。
<br>
<br>
<br>
<br>&nbsp;&nbsp; 卷27_33 【杂曲歌辞·何满子】白居易 
<br>
<br>世传满子是人名，临就刑时曲始成。
<br>一曲四词歌八叠，从头便是断肠声。
<br>
<br>
<br>
<br>&nbsp;&nbsp; 卷27_34 【杂曲歌辞·何满子】薛逢 
<br>
<br>系马宫槐老，持怀店菊黄。故交今不见，流恨满川光。
<br>
<br>
<br>
<br>&nbsp;&nbsp; 卷27_35 【杂曲歌辞·清平调】李白 
<br>
<br>云想衣裳花想容，春风拂槛露华浓。
<br>若非群玉山头见，会向瑶台月下逢。
<br>
<br>一枝红艳露凝香，云雨巫山枉断肠。
<br>借问汉宫谁得似，可怜飞燕倚新妆。
<br>
<br>名花倾国两相欢，长得君王带笑看。
<br>解释春风无限恨，沉香亭北倚阑干。
<br>
<br>
<br>
<br>&nbsp;&nbsp; 卷27_36 【杂曲歌辞·回波乐】李景伯 
<br>
<br>回波尔时酒卮，微臣职在箴规。 
<br>侍宴既过三爵，喧哗窃恐非仪。
<br>
<br>
<br>
<br>&nbsp;&nbsp; 卷27_37 【杂曲歌辞·圣明乐】张仲素 
<br>
<br>玉帛殊方至，歌钟比屋闻。华夷今一贯，同贺圣明君。
<br>
<br>九陌祥烟合，千春瑞月明。宫花将苑柳，先发凤凰城。
<br>
<br>
<br>
<br>&nbsp;&nbsp; 卷27_38 【杂曲歌辞·圣明乐】令狐楚 
<br>
<br>海浪恬丹徼，边尘靖黑山。从今万里外，不复镇萧关。
<br>
<br>
<br>
<br>&nbsp;&nbsp; 卷27_39 【杂曲歌辞·大酺乐（商调曲）】 
<br>
<br>泪滴珠难尽，容残玉易销。傥随明月去，莫道梦魂遥。
<br>
<br>
<br>
<br>&nbsp;&nbsp; 卷27_40 【杂曲歌辞·大酺乐】杜审言 
<br>
<br>圣后乘乾日，皇明御历辰。紫宫初启坐，苍璧正临春。 
<br>雷雨垂膏泽，金钱赐下人。诏酺欢赏遍，交泰睹惟新。
<br>
<br>毗陵震泽九州通，士女欢娱万国同。伐鼓撞钟惊海上， 
<br>新妆袨服照江东。梅花落处疑残雪，柳叶开时任好风。 
<br>大德不官逢道泰，天长地久属年丰。
<br>
<br>
<br>
<br>&nbsp;&nbsp; 卷27_41 【杂曲歌辞·大酺乐】张祜 
<br>
<br>车驾东来值太平，大酺三日洛阳城。
<br>小儿一伎竿头绝，天下传呼万岁声。
<br>
<br>紫陌酺归日欲斜，红尘开路薛王家。
<br>双鬟前说楼前鼓，两伎争轮好结花。
<br>
<br>
<br>
<br>&nbsp;&nbsp; 卷27_42 【杂曲歌辞·千秋乐】张祜 
<br>
<br>八月平时花萼楼，万方同乐奏千秋。
<br>倾城人看长竿出，一伎初成赵解愁。
<br>
<br>
<br>
<br>&nbsp;&nbsp; 卷27_43 【杂曲歌辞·火凤辞】李百药 
<br>
<br>歌声扇里出，妆影扇中轻。未能令掩笑，何处欲鄣声。 
<br>知音自不惑，得念是分明。莫见双嚬敛，疑人含笑情。
<br>
<br>佳人靓晚妆，清唱动兰房。影入含风扇，声飞照日梁。 
<br>娇嚬眉际敛，逸韵口中香。自有横陈分，应怜秋夜长。
<br>
<br>
<br>
<br>&nbsp;&nbsp; 卷27_44 【杂曲歌辞·热戏乐】张祜 
<br>
<br>热戏争心剧火烧，铜槌暗执不相饶。
<br>上皇失喜宁王笑，百尺幢竿果动摇。
<br>
<br>
<br>
<br>&nbsp;&nbsp; 卷27_45 【杂曲歌辞·春莺啭】张祜 
<br>
<br>兴庆池南柳未开，太真先把一枝梅。
<br>内人已唱春莺啭，花下傞傞软舞来。
<br>
<br>
<br>
<br>&nbsp;&nbsp; 卷27_46 【杂曲歌辞·达摩支】温庭筠 
<br>
<br>捣麝成尘香不灭，拗莲作寸丝难绝。红泪文姬洛水春， 
<br>白头苏武天山雪。君不见无愁高纬花漫漫， 
<br>漳浦宴馀清露寒。一旦臣僚共囚虏，欲吹羌管先汍澜。 
<br>旧臣头鬓霜华早，可惜雄心醉中老。万古春归梦不归， 
<br>邺城风雨连天草。
<br>
<br>
<br>
<br>&nbsp;&nbsp; 卷27_47 【杂曲歌辞·如意娘】武则天 
<br>
<br>看朱成碧思纷纷，憔悴支离为忆君。
<br>不信比来长下泪，开箱验取石榴裙。
<br>
<br>
<br>
<br>&nbsp;&nbsp; 卷27_48 【杂曲歌辞·雨霖铃】张祜 
<br>
<br>雨霖铃夜却归秦，犹是张徽一曲新。
<br>长说上皇垂泪教，月明南内更无人。
<br>
<br>
<br>
<br>&nbsp;&nbsp; 卷27_49 【杂曲歌辞·桂花曲】 
<br>
<br>可怜天上桂花孤，试问姮娥更要无。
<br>月宫幸有闲田地，何不中央种两株。
<br>
<br>
<br>
<br>&nbsp;&nbsp; 卷27_50 【杂曲歌辞·渭城曲】王维 
<br>
<br>渭城朝雨浥轻尘，客舍青青柳色春。
<br>劝君更尽一杯酒，西出阳关无故人。
<br>
<br>
<br>
<br>&nbsp;&nbsp;卷28_1 【杂曲歌辞·竹枝】顾况 
<br>
<br>帝子苍梧不复归，洞庭叶下荆云飞。
<br>巴人夜唱竹枝后，肠断晓猿声渐稀。
<br>
<br>
<br>&nbsp;&nbsp; 卷28_2 【杂曲歌辞·竹枝】刘禹锡 
<br>
<br>白帝城头春草生，白盐山下蜀江清。
<br>南人上来歌一曲，北人莫上动乡情。
<br>
<br>山桃红花满上头，蜀江春水拍江流。
<br>花红易衰似郎意，水流无限似侬愁。
<br>
<br>江上朱楼新雨晴，瀼西春水縠文生。
<br>桥东桥西好杨柳，人来人去唱歌行。
<br>
<br>日出三竿春雾消，江头蜀客驻兰桡。
<br>凭寄狂夫书一纸，住在成都万里桥。
<br>
<br>两岸山花似雪开，家家春酒满银杯。
<br>昭君坊中多女伴，永安宫外踏青来。
<br>
<br>瞿塘嘈嘈十二滩，此中道路古来难。
<br>长恨人心不如水，等闲平地起波澜。
<br>
<br>巫峡苍苍烟雨时，清猿啼在最高枝。
<br>个里愁人肠自断，由来不是此声悲。
<br>
<br>城西门前滟滪堆，年年波浪不能摧。
<br>懊恼人心不如石，少时东去复西来。
<br>
<br>山上层层桃李花，云间烟火是人家。
<br>银钏金钗来负水，长刀短笠去烧畬。
<br>
<br>杨柳青青江水平，闻郎江上唱歌声。
<br>东边日出西边雨，道是无情还有情。
<br>
<br>楚水巴山江雨多，巴人能唱本乡歌。
<br>今朝北客思归去，回入纥那披绿罗。
<br>
<br>
<br>
<br>&nbsp;&nbsp; 卷28_3 【杂曲歌辞·竹枝】白居易 
<br>
<br>瞿塘峡口冷烟低，白帝城头月向西。
<br>唱到竹枝声咽处，寒猿晴鸟一时啼。
<br>
<br>竹枝苦怨怨何人，夜静山空歇又闻。
<br>蛮儿巴女齐声唱，愁杀江楼病使君。
<br>
<br>巴东船舫上巴西，波面风生雨脚齐。
<br>水蓼冷花红蔟蔟，江蓠湿叶碧萋萋。
<br>
<br>江畔谁人唱竹枝，前声断咽后声迟。
<br>怪来调苦缘词苦，多是通州司马诗。
<br>
<br>
<br>
<br>&nbsp;&nbsp; 卷28_4 【杂曲歌辞·竹枝】李涉 
<br>
<br>荆门滩急水潺潺，两岸猿啼烟满山。
<br>渡头年少应官去，月落西陵望不还。
<br>
<br>巫峡云开神女祠，绿潭红树影参差。
<br>下牢戍口初相问，无义滩头剩别离。
<br>
<br>石壁千重树万重，白云斜掩碧芙蓉。
<br>昭君溪上年年月，独自婵娟色最浓。
<br>
<br>十二峰头月欲低，空濛江上子规啼。
<br>孤舟一夜东归客，泣向春风忆建溪。
<br>
<br>
<br>
<br>&nbsp;&nbsp; 卷28_5 【杂曲歌辞·竹枝】孙光宪 
<br>
<br>门前春水白蘋花，岸上无人小艇斜。
<br>商女经过江欲暮，散抛残食饲神鸦。
<br>
<br>乱绳千结绊人深，越罗万丈表长寻。
<br>杨柳在身垂意绪，藕花落尽见莲心。
<br>
<br>
<br>
<br>&nbsp;&nbsp; 卷28_6 【杂曲歌辞·杨柳枝】白居易 
<br>
<br>一树春风万万枝，嫩于金色软于丝。
<br>永丰西角荒园里，尽日无人属阿谁。
<br>
<br>一树衰残委泥土，双枝荣耀植天庭。
<br>定知玄象今春后，柳宿光中添两星。
<br>
<br>
<br>
<br>&nbsp;&nbsp; 卷28_7 【杂曲歌辞·杨柳枝】白居易 
<br>
<br>六么水调家家唱，白雪梅花处处吹。
<br>古歌旧曲君休听，听取新翻杨柳枝。
<br>
<br>陶令门前四五树，亚夫营里百千条。
<br>何似东都正二月，黄金枝映洛阳桥。
<br>
<br>依依袅袅复青青，勾引清风无限情。
<br>白雪花繁空扑地，绿丝条弱不胜莺。
<br>
<br>红板江桥青酒旗，馆娃宫暖日斜时。
<br>可怜雨歇东风定，万树千条各自垂。
<br>
<br>苏州杨柳任君夸，更有钱塘胜馆娃。
<br>若解多情寻小小，绿杨深处是苏家。
<br>
<br>苏家小女旧知名，杨柳风前别有情。
<br>剥条盘作银环样，卷叶吹为玉笛声。
<br>
<br>叶含浓露如啼眼，枝袅轻风似舞腰。
<br>小树不禁攀折苦，乞君留取两三条。
<br>
<br>人言柳叶似愁眉，更有愁肠似柳丝。
<br>柳丝挽断肠牵断，彼此应无续得期。
<br>
<br>
<br>
<br>&nbsp;&nbsp; 卷28_8 【杂曲歌辞·杨柳枝】卢贞 
<br>
<br>一树依依在永丰，两枝飞去杳无踪。
<br>玉皇曾采人间曲，应逐歌声入九重。
<br>
<br>
<br>
<br>&nbsp;&nbsp; 卷28_9 【杂曲歌辞·杨柳枝】刘禹锡 
<br>
<br>塞北梅花羌笛吹，淮南桂树小山词。
<br>请君莫奏前朝曲，听唱新翻杨柳枝。
<br>
<br>南陌东城春早时，相逢何处不依依。
<br>桃红李白皆夸好，须得垂杨相发辉。
<br>
<br>凤阙轻遮翡翠帷，龙墀遥望曲尘丝。
<br>御沟春水柳晖映，狂杀长安年少儿。
<br>
<br>金谷园中莺乱飞，铜驼陌上好风吹。
<br>城东桃李须臾尽，争似垂杨无限时。
<br>
<br>花萼楼前初种时，美人楼上斗腰支。
<br>如今抛掷上街里，露叶如啼欲恨谁。
<br>
<br>炀帝行宫汴水滨，数株残柳不胜春。
<br>昨来风起花如雪，飞入宫墙不见人。
<br>
<br>御陌青门拂地垂，千条金缕万条丝。
<br>如今绾作同心结，将赠行人知不知。
<br>
<br>城外春风满酒旗，行人挥袂日西时。
<br>长安陌上无穷树，唯有垂杨管别离。
<br>
<br>轻盈袅娜占春华，舞榭妆楼处处遮。
<br>春尽絮飞留不得，随风好去落谁家。
<br>
<br>
<br>
<br>&nbsp;&nbsp; 卷28_10 【杂曲歌辞·杨柳枝】刘禹锡 
<br>
<br>扬子江头烟景迷，隋家宫树拂金堤。
<br>嵯峨犹有当时色，半蘸波中水鸟栖。
<br>
<br>迎得春光先到来，浅黄轻绿映楼台。
<br>只缘袅娜多情思，便被春风长请挼。
<br>
<br>巫峡巫山杨柳多，朝云暮雨远相和。
<br>因想阳台无限事，为君回唱竹枝歌。
<br>
<br>
<br>
<br>&nbsp;&nbsp; 卷28_11 【杂曲歌辞·杨柳枝】李商隐 
<br>
<br>暂凭樽酒送无憀，莫损愁眉与细腰。
<br>人世死前唯有别，春风争拟惜长条。
<br>
<br>含烟惹雾每依依，万绪千条拂落晖。
<br>为报行人休尽折，半留相送半迎归。
<br>
<br>
<br>
<br>&nbsp;&nbsp; 卷28_12 【杂曲歌辞·杨柳枝】韩琮 
<br>
<br>梁苑隋堤事已空，万条犹舞旧春风。
<br>那堪更想千年后，谁见杨花入汉宫。
<br>
<br>
<br>
<br>&nbsp;&nbsp; 卷28_13 【杂曲歌辞·杨柳枝】施肩吾 
<br>
<br>伤见路傍杨柳春，一枝折尽一重新。
<br>今年还折去年处，不送去年离别人。
<br>
<br>
<br>
<br>&nbsp;&nbsp; 卷28_14 【杂曲歌辞·杨柳枝】温庭筠 
<br>
<br>宜春苑外最长条，闲袅春风伴舞腰。
<br>正是玉人肠断处，一渠春水赤栏桥。
<br>
<br>南内墙东御路傍，预知春色柳丝黄。
<br>杏花未肯无情思，何事情人最断肠。
<br>
<br>苏小门前柳万条，毵毵金线拂平桥。
<br>黄莺不语东风起，深闭朱门伴细腰。
<br>
<br>金缕毵毵碧瓦沟，六宫眉黛惹春愁。
<br>晚来更带龙池雨，半拂栏干半入楼。
<br>
<br>馆娃宫外邺城西，远映征帆近拂堤。
<br>系得王孙归意切，不关春草绿萋萋。
<br>
<br>两两黄鹂色似金，袅枝啼露动芳音。
<br>春来幸自长如线，可惜牵缠荡子心。
<br>
<br>御柳如丝映九重，凤凰窗柱绣芙蓉。
<br>景阳楼伴千条露，一面新妆待晓钟。
<br>
<br>织锦机边莺语频，停梭垂泪忆征人。
<br>塞门三月犹萧索，纵有垂杨未觉春。
<br>
<br>
<br>
<br>&nbsp;&nbsp; 卷28_15 【杂曲歌辞·杨柳枝】皇甫松 
<br>
<br>春入行宫映翠微，玄宗侍女舞烟丝。
<br>如今柳向空城绿，玉笛何人更把吹。
<br>
<br>烂熳春归水国时，吴王宫殿柳垂丝。
<br>黄莺长叫空闺畔，西子无因更得知。
<br>
<br>
<br>
<br>&nbsp;&nbsp; 卷28_16 【杂曲歌辞·杨柳枝】齐己 
<br>
<br>凤楼高映绿阴阴，凝碧多含雨露深。
<br>莫谓一枝柔软力，几曾牵破别离心。
<br>
<br>馆娃宫畔响廊前，依托吴王养翠烟。
<br>剑去国亡台榭毁，却随红树噪秋蝉。
<br>
<br>浓低似中陶潜酒，软极如伤宋玉风。
<br>多谢将军绕营种，翠中闲卓战旗红。
<br>
<br>高僧爱惜遮江寺，游子伤残露野桥。
<br>争似著行垂上苑，碧桃红杏对摇摇。
<br>
<br>
<br>
<br>&nbsp;&nbsp; 卷28_17 【杂曲歌辞·杨柳枝】张祜 
<br>
<br>莫折宫前杨柳枝，玄宗曾向笛中吹。
<br>伤心日暮烟霞起，无限春愁生翠眉。
<br>
<br>凝碧池边敛翠眉，景阳台下绾青丝。
<br>那胜妃子朝元阁，玉手和烟弄一枝。
<br>
<br>
<br>
<br>&nbsp;&nbsp; 卷28_18 【杂曲歌辞·杨柳枝】孙鲂 
<br>
<br>灵和风暖太昌春，舞线摇丝向昔人。
<br>何似晓来江雨后，一行如画隔遥津。
<br>
<br>彭泽初栽五树时，只应闲看一枝枝。
<br>不知天意风流处，要与佳人学画眉。
<br>
<br>暖傍离亭静拂桥，入流穿槛绿摇摇。
<br>不知落日谁相送，魂断千条与万条。
<br>
<br>春来绿树遍天涯，未见垂杨未可夸。
<br>晴日万株烟一阵，闲坊兼是莫愁家。
<br>
<br>十首当年有旧词，唱青歌翠几无遗。
<br>未曾得向行人道，不为离情莫折伊。
<br>
<br>
<br>
<br>&nbsp;&nbsp; 卷28_19 【杂曲歌辞·杨柳枝】薛能 
<br>
<br>华清高树出离宫，南陌柔条带暖风。
<br>谁风轻阴是良夜，瀑泉声畔月明中。
<br>
<br>洛桥晴影覆江船，羌笛秋声湿塞烟。
<br>闲想习池公宴罢，水蒲风絮夕阳天。
<br>
<br>嫩绿轻悬似缀旒，路人遥见隔宫楼。
<br>谁能更近丹墀种，解播皇风入九州。
<br>
<br>暖风晴日断浮埃，废路新条发钓台。
<br>处处轻轻可惆怅，后人攀处古人栽。
<br>
<br>潭上江边袅袅垂，日高风静絮相随。
<br>青楼一树无人见，正是女郎眠觉时。
<br>
<br>汴水高悬百万条，风清两岸一时摇。
<br>隋家力尽虚栽得，无限春风属圣朝。
<br>
<br>和花烟树九重城，夹路春阴十万营。
<br>唯向边头不堪望，一株憔悴少人行。
<br>
<br>窗外齐垂旭日初，楼边轻好暖风徐。
<br>游人莫道栽无益，桃李清阴却不如。
<br>
<br>众木犹寒独早青，御沟桥畔曲江亭。
<br>陶家旧日应如此，一院春条绿绕厅。
<br>
<br>帐偃缨垂细复繁，令人心想石家园。
<br>风条月影皆堪重，何事侯门爱树萱。
<br>
<br>数首新词带恨成，柳丝牵我我伤情。
<br>柔娥幸有腰支稳，试踏吹声作唱声。
<br>
<br>高出军营远映桥，贼兵曾斫火曾烧。
<br>风流性在终难改，依旧春来万万条。
<br>
<br>县依陶令想嫌迂，营伴将军即大粗。
<br>此日与君除万恨，数篇风调更应无。
<br>
<br>狂似纤腰软胜绵，自多情态更谁怜。
<br>游人不折还堪恨，抛向桥边与路边。
<br>
<br>朝阳晴照绿杨烟，一别通波十七年。
<br>应有旧枝无处觅，万株风里卓旌旃。
<br>
<br>晴垂芳态吐牙新，雨摆轻条湿面春。
<br>别有出墙高数尺，不知摇动是何人。
<br>
<br>暖梳簪朵事登楼，因挂垂杨立地愁。
<br>牵断绿丝攀不得，半空悬著玉搔头。
<br>
<br>西园高树后庭根，处处寻芳有折痕。
<br>终忆旧游桃叶舍，一株斜映竹篱门。
<br>
<br>刘白苏台总近时，当初章句是谁推。
<br>纤腰舞尽春杨柳，未有侬家一首诗。
<br>
<br>
<br>
<br>&nbsp;&nbsp; 卷28_20 【杂曲歌辞·杨柳枝】牛峤 
<br>
<br>解冻风来末上青，解垂罗袖拜卿卿。
<br>无端袅娜临官路，舞送行人过一生。
<br>
<br>吴王宫里色偏深，一簇纤条万缕金。
<br>不愤钱塘苏小小，引郎枝下结同心。
<br>
<br>桥北桥南千万条，恨伊张绪不相饶。
<br>金羁白马临风望，认得羊家静婉腰。
<br>
<br>狂雪随风扑马飞，惹烟无力被风欹。
<br>莫交移入灵和殿，宫女三千又妒伊。
<br>
<br>袅翠笼烟拂暖波，舞裙新染曲尘罗。
<br>章华台畔隋堤上，倚得春风尔许多。
<br>
<br>
<br>
<br>&nbsp;&nbsp; 卷28_21 【杂曲歌辞·杨柳枝】和凝 
<br>
<br>软碧摇烟似送人，映花时把翠眉颦。
<br>青青自是风流主，漫飐金丝待洛神。
<br>
<br>瑟瑟罗裙金缕腰，黛眉偎破未重描。
<br>醉来咬损新花子，拽住仙郎尽放娇。
<br>
<br>鹊桥初就咽银河，今夜仙郎自性和。
<br>不是昔年攀桂树，岂能月里索姮娥。
<br>
<br>
<br>
<br>&nbsp;&nbsp; 卷28_22 【杂曲歌辞·杨柳枝】孙光宪 
<br>
<br>闾门风暖落花干，飞遍江南雪不寒。
<br>独有晚来临水驿，闲人多凭赤阑干。
<br>
<br>有池有榭即濛濛，浸润翻成长养功。
<br>恰似有人长点检，著行排立向春风。
<br>
<br>根柢虽然傍浊河，无妨终日近笙歌。
<br>骖骖金带谁堪比，还笑黄莺不较多。
<br>
<br>万株枯槁怨亡隋，似吊吴台各自垂。
<br>好是淮阴明月里，酒楼横笛不胜吹。
<br>
<br>
<br>
<br>&nbsp;&nbsp; 卷28_23 【杂曲歌辞·浪淘沙】刘禹锡 
<br>
<br>九曲黄河万里沙，浪淘几簸自天涯。
<br>如今直上银河去，同到牵牛织女家。
<br>
<br>洛水桥边春日斜，碧流轻浅见琼沙。
<br>无端陌上狂风急，惊起鸳鸯出浪花。
<br>
<br>汴水东流虎眼文，清淮晓色鸭头春。
<br>君看渡口淘沙处，渡却人间多少人。
<br>
<br>鹦鹉洲头浪飐沙，青楼春望日将斜。
<br>衔泥燕子争归舍，独自狂夫不忆家。
<br>
<br>濯锦江边两岸花，春风吹浪正淘沙。
<br>女郎剪下鸳鸯锦，将向中流匹晚霞。
<br>
<br>日照澄洲江雾开，淘金女伴满江隈。
<br>美人首饰侯王印，尽是沙中浪底来。
<br>
<br>八月涛声吼地来，头高数丈触山回。
<br>须臾却入海门去，卷起沙堆似雪堆。
<br>
<br>莫道谗言如浪深，莫言迁客似沙沉。
<br>千淘万漉虽辛苦，吹尽狂沙始到金。
<br>
<br>流水淘沙不暂停，前波未灭后波生。
<br>令人忽忆潇湘渚，回唱迎神三两声。
<br>
<br>
<br>
<br>&nbsp;&nbsp; 卷28_24 【杂曲歌辞·浪淘沙】白居易 
<br>
<br>一泊沙来一泊去，一重浪灭一重生。
<br>相搅相淘无歇日，会交山海一时平。
<br>
<br>白浪茫茫与海连，平沙浩浩四无边。
<br>暮去朝来淘不住，遂令东海变桑田。
<br>
<br>青草湖中万里程，黄梅雨里一人行。
<br>愁见滩头夜泊处，风翻暗浪打船声。
<br>
<br>借问江湖与海水，何似君情与妾心。
<br>相恨不如潮有信，相思始觉海非深。
<br>
<br>海底飞尘终有日，山头化石岂无时。
<br>谁道小郎抛小妇，船头一去没回期。
<br>
<br>随波逐浪到天涯，迁客生还有几家。
<br>却到帝乡重富贵，请君莫忘浪淘沙。
<br>
<br>
<br>
<br>&nbsp;&nbsp; 卷28_25 【杂曲歌辞·浪淘沙】皇甫松 
<br>
<br>滩头细草接疏林，浪恶罾船半欲沉。
<br>宿鹭眠洲非旧浦，去年沙觜是江心。
<br>
<br>蛮歌豆蔻北人愁，松雨蒲风夜艇秋。
<br>浪起眠不得，寒沙细细入江流。
<br>
<br>
<br>
<br>&nbsp;&nbsp; 卷28_26 【杂曲歌辞·纥那曲】刘禹锡 
<br>
<br>杨柳郁青青，竹枝无限情。同郎一回顾，听唱纥那声。
<br>
<br>踏曲兴无穷，调同词不同。愿郎千万寿，长作主人翁。
<br>
<br>
<br>
<br>&nbsp;&nbsp; 卷28_27 【杂曲歌辞·潇湘神二曲】刘禹锡 
<br>
<br>湘水流，湘水流，九疑云物至今愁。君问二妃何处所， 
<br>零陵香草露中秋。
<br>
<br>斑竹枝，斑竹枝，泪痕点点寄相思。楚客欲听瑶瑟怨， 
<br>潇湘深夜月明时。
<br>
<br>
<br>
<br>&nbsp;&nbsp; 卷28_28 【杂曲歌辞·抛球乐】刘禹锡 
<br>
<br>五彩绣团团，登君玳瑁筵。最宜红烛下，偏称落花前。 
<br>上客如先起，应须赠一船。
<br>
<br>春早见花枝，朝朝恨发迟。及看花落后，却忆未开时。 
<br>幸有抛球乐，一杯君莫辞。
<br>
<br>
<br>
<br>&nbsp;&nbsp; 卷28_29 【杂曲歌辞·太平乐】白居易 
<br>
<br>岁丰仍节俭，时泰更销兵。圣念长如此，何忧不太平。
<br>
<br>湛露浮尧酒，薰风起舜歌。愿同尧舜意，所乐在人和。
<br>
<br>
<br>
<br>&nbsp;&nbsp; 卷28_30 【杂曲歌辞·太平乐】王涯 
<br>
<br>风俗今和厚，君王在穆清。行看采花曲，尽是太阶平。
<br>
<br>
<br>
<br>&nbsp;&nbsp; 卷28_31 【杂曲歌辞·太平乐】张仲素 
<br>
<br>圣德超千古，皇威静四方。苍生今息战，无事觉时长。
<br>
<br>
<br>
<br>&nbsp;&nbsp; 卷28_32 【杂曲歌辞·升平乐】薛能 
<br>
<br>正气绕宫楼，皇居信上游。远冈延圣祚，平地载神州。 
<br>会合皆重译，潺湲近八流。中兴岂假问，据此自千秋。
<br>
<br>寥泬敞延英，朝班立位横。宣传无草动，拜舞有衣声。 
<br>鸳瓦云消湿，虫丝日照明。辛勤自不到，遥见似前生。
<br>
<br>处处足欢声，时康岁已深。不同三尺剑，应似五弦琴。 
<br>寿笑山犹尽，明嫌日有阴。何当怜一物，亦遣断愁吟。
<br>
<br>曙质绝埃氛，彤庭列禁军。圣颜初对日，龙尾竞缘云。 
<br>珮响交成韵，帘阴暖带纹。逍遥岂有事，于此咏南薰。
<br>
<br>一物周天至，洪纤尽晏然。车书无异俗，甲子并丰年。 
<br>奇技皆归朴，征夫亦服田。君王故不有，台鼎合韦弦。
<br>
<br>日日听歌谣，区中尽祝尧。虫蝗初不害，夷狄近全销。 
<br>史笔唯书瑞，天台绝见祆。因令匹夫志，转欲事清朝。
<br>
<br>品物尽昭苏，神功复帝谟。他时应有寿，当代且无虞。 
<br>赐历通遐俗，移关入半胡。鹪鹩一何幸，于此寄微躯。
<br>
<br>无战复无私，尧时即此时。焚香临极早，待月卷帘迟。 
<br>端拱乾坤内，何言黈纩垂。君看圣明验，只此是神龟。
<br>
<br>旭日上清穹，明堂坐圣聪。衣裳承瑞气，冠冕盖重瞳。 
<br>花木经宵露，旌旗立仗风。何期于此地，见说似仙宫。
<br>
<br>五帝三皇主，萧曹魏邴臣。文章惟反朴，戈甲尽生尘。 
<br>谏纸应无用，朝纲自有伦。升平不可纪，所见是闲人。
<br>
<br>
<br>
<br>&nbsp;&nbsp; 卷28_33 【杂曲歌辞·金缕衣】 
<br>
<br>劝君莫惜金缕衣，劝君惜取少年时。
<br>花开堪折直须折，莫待无花空折枝。
<br>
<br>
<br>
<br>&nbsp;&nbsp; 卷28_34 【杂曲歌辞·凤归云】滕潜 
<br>
<br>金井栏边见羽仪，梧桐树上宿寒枝。
<br>五陵公子怜文彩，画与佳人刺绣衣。
<br>
<br>饮啄蓬山最上头，和烟飞下禁城秋。
<br>曾将弄玉归云去，金翿斜开十二楼。
<br>
<br>
<br>
<br>&nbsp;&nbsp; 卷28_35 【杂曲歌辞·拜新月】李端 
<br>
<br>开帘见新月，便即下阶拜。细语人不闻，北风吹裙带。
<br>
<br>
<br>
<br>&nbsp;&nbsp; 卷28_36 【杂曲歌辞·拜新月】吉中孚妻 
<br>
<br>拜新月，拜月出堂前，暗魄深笼桂，虚弓未引弦。 
<br>拜新月，拜月妆楼上，鸾镜未安台，蛾眉已相向。 
<br>拜新月，拜月不胜情，庭前风露清，月临人自老， 
<br>望月更长生。东家阿母亦拜月，一拜一悲声断绝。 
<br>昔年拜月逞容仪，如今拜月双泪垂。回看众女拜新月， 
<br>却忆红闺年少时。
<br>
<br>
<br>
<br>&nbsp;&nbsp; 卷28_37 【杂曲歌辞·忆江南】白居易 
<br>
<br>江南好，风景旧曾谙。日出江花红胜火， 
<br>春来江水绿如蓝。能不忆江南。
<br>
<br>江南忆，最忆是杭州。山寺月中寻桂子， 
<br>郡亭枕上看潮头。何日更重游。
<br>
<br>江南忆，其次忆吴宫。吴酒一杯春竹叶， 
<br>吴娃双舞醉芙蓉。早晚复相逢。
<br>
<br>
<br>
<br>&nbsp;&nbsp; 卷28_38 【杂曲歌辞·忆江南】刘禹锡 
<br>
<br>春过也，共惜艳阳年。犹有桃花流水上， 
<br>无辞竹叶醉樽前，惟待见青天。
<br>
<br>春去也，多谢洛城人。弱柳从风疑举袂， 
<br>丛兰裛露似沾巾，独笑亦含颦。
<br>
<br>
<br>
<br>&nbsp;&nbsp; 卷28_39 【杂曲歌辞·宫中调笑】王建 
<br>
<br>团扇，团扇，美人病来遮面。玉颜憔悴三年， 
<br>谁复商量管弦。弦管，弦管，春草昭阳路断。
<br>
<br>胡蝶，胡蝶，飞上金花枝叶。君前对舞春风， 
<br>百叶桃花树红。红树，红树，燕语莺啼日暮。
<br>
<br>罗袖，罗袖，暗舞春风依旧。遥看歌舞玉楼， 
<br>好日新妆坐愁。愁坐，愁坐，一世虚生虚过。
<br>
<br>杨柳，杨柳，日暮白沙渡口。船头江水茫茫， 
<br>商人少妇断肠。肠断，肠断，鹧鸪夜飞失伴。
<br>
<br>
<br>
<br>&nbsp;&nbsp; 卷28_40 【杂曲歌辞·宫中调笑】韦应物 
<br>
<br>胡马，胡马，远放燕支山下。咆沙咆雪独嘶， 
<br>东望西望路迷。迷路，迷路，边草无穷日暮。
<br>
<br>河汉，河汉，晓挂秋城漫漫。愁人起望相思， 
<br>江南塞北别离。离别，离别，河汉虽同路绝。
<br>
<br>
<br>
<br>&nbsp;&nbsp; 卷28_41 【杂曲歌辞·转应词】戴叔伦 
<br>
<br>边草，边草，边草尽来兵老。山南山北雪晴， 
<br>千里万里月明。明月，明月，胡笳一声愁绝。
<br>
<br>
<br>
<br>&nbsp;&nbsp; 卷28_42 【杂曲歌辞·宫中行乐词】李白 
<br>
<br>小小生金屋，盈盈在紫微。山花插宝髻，石竹绣罗衣。 
<br>每出深宫里，常随步辇归。只愁歌舞散，化作彩云飞。
<br>
<br>柳色黄金嫩，梨花白雪香。玉楼巢翡翠，金殿锁鸳鸯。 
<br>选妓随雕辇，徵歌出洞房。宫中谁第一，飞燕在昭阳。
<br>
<br>卢橘为秦树，蒲萄出汉宫。烟花宜落日，丝管醉春风。 
<br>笛奏龙鸣水，箫吟凤下空。君王多乐事，何必向回中。
<br>
<br>玉树春归日，金宫乐事多。后庭朝未入，轻辇夜相过。 
<br>笑出花间语，娇来烛下歌。莫教明月去，留著醉姮娥。
<br>
<br>绣户香风暖，纱窗曙色新。宫花争笑日，池草暗生春。 
<br>绿树闻歌鸟，青楼见舞人。昭阳桃李月，罗绮自相亲。
<br>
<br>今日明光里，还须结伴游。春风开紫殿，天乐下珠楼。 
<br>艳舞全知巧，娇歌半欲羞。更怜花月夜，宫女笑藏钩。
<br>
<br>寒雪梅中尽，春风柳上归。宫莺娇欲醉，檐燕语还飞。 
<br>迟日明歌席，新花艳舞衣。晚来移彩仗，行乐泥光辉。
<br>
<br>水绿南薰殿，花红北阙楼。莺歌闻太液，凤吹绕瀛洲。 
<br>素女鸣珠佩，天人弄彩球。今朝风日好，宜入未央游。
<br>
<br>
<br>
<br>&nbsp;&nbsp; 卷28_43 【杂曲歌辞·宫中乐】令狐楚 
<br>
<br>楚塞金陵静，巴山玉垒空。万方无一事，端拱大明宫。
<br>
<br>霜霁长杨苑，冰开太液池。宫中行乐日，天下盛明时。
<br>
<br>柳色烟相似，梨花雪不如。春风真有意，一一丽皇居。
<br>
<br>月上宫花静，烟含苑树深。银台门已闭，仙漏夜沉沉。
<br>
<br>九重青锁闼，百尺碧云楼。明月秋风起，珠帘上玉钩。
<br>
<br>
<br>
<br>&nbsp;&nbsp; 卷28_44 【杂曲歌辞·宫中乐】张仲素 
<br>
<br>网户交如绮，纱窗薄似烟。乐吹天上曲，人是月中仙。
<br>
<br>翠匣开寒镜，珠钗挂步摇。妆成只畏晓，更漏促春宵。
<br>
<br>江果瑶池实，金盘露井冰。甘泉将避暑，台殿晓光凝。
<br>
<br>月彩浮鸾殿，砧声隔凤楼。笙歌临水槛，红烛乍迎秋。
<br>
<br>奇树留寒翠，神池结夕波。黄山一夜雪，渭水雁声多。
<br>
<br>
<br>
<br>&nbsp;&nbsp; 卷28_45 【杂曲歌辞·踏歌词】崔液 
<br>
<br>彩女迎金屋，仙姬出画堂。鸳鸯裁锦袖，翡翠帖花黄。 
<br>歌响舞分行，艳色动流光。
<br>
<br>庭际花微落，楼前汉已横。金壶催夜尽，罗袖拂寒轻。 
<br>乐笑畅欢情，未半著天明。
<br>
<br>
<br>
<br>&nbsp;&nbsp; 卷28_46 【杂曲歌辞·踏歌词】谢偃 
<br>
<br>春景娇春台，新露泣新梅。春叶参差吐，新花重叠开。 
<br>花影飞莺去，歌声度鸟来。倩看飘飖雪，何如舞袖回。
<br>
<br>逶迤度香阁，顾步出兰闺。欲绕鸳鸯殿，先过桃李蹊。 
<br>风带舒还卷，簪花举复低。欲问今宵乐，但听歌声齐。
<br>
<br>夜久星沉没，更深月影斜。裙轻才动佩，鬟薄不胜花。 
<br>细风吹宝袜，轻露湿红纱。相看乐未已，兰灯照九华。
<br>
<br>
<br>
<br>&nbsp;&nbsp; 卷28_47 【杂曲歌辞·踏歌词】张说 
<br>
<br>花萼楼前雨露新，长安城里太平人。
<br>龙衔火树千灯艳，鸡踏莲花万岁春。
<br>
<br>帝宫三五戏春台，行雨流风莫妒来。
<br>西域灯轮千影合，东华金阙万重开。
<br>
<br>
<br>
<br>&nbsp;&nbsp; 卷28_48 【杂曲歌辞·踏歌行】刘禹锡 
<br>
<br>春江月出大堤平，堤上女郎连袂行。
<br>唱尽新词看不见，红霞影树鹧鸪鸣。
<br>
<br>桃蹊柳陌好经过，灯下妆成月下歌。
<br>为是襄王故宫地，至今犹自细腰多。
<br>
<br>新词宛转递相传，振袖倾鬟风露前。
<br>月落乌啼云雨散，游童陌上拾花钿。
<br>
<br>日暮江头闻竹枝，南人行乐北人悲。
<br>自从雪里唱新曲，直至三春花尽时。
<br>
<br>
<br>
<br>&nbsp;&nbsp; 卷28_49 【杂曲歌辞·天长地久词】卢纶 
<br>
<br>玉砌红花树，香风不敢吹。春光解天意，偏发殿南枝。
<br>
<br>虹桥千步廊，半在水中央。天子方清暑，宫人重暮妆。
<br>
<br>辞辇复当熊，倾心奉上宫。君王若看貌，甘在众妃中。
<br>
<br>云日呈祥礼物殊，北庭生献五单于。
<br>塞天万里无飞鸟，可在边城用郅都。
<br>
<br>台殿云凉风日微，君王初赐六宫衣。
<br>楼船罢泛归犹早，行道才人斗射飞。
<br>
<br>
<br>
<br>&nbsp;&nbsp; 卷28_50 【杂曲歌辞·欸乃曲】元结 
<br>
<br>偏存名迹在人间，顺俗与时未安闲。
<br>来谒大官兼问政，扁舟却入九疑山。
<br>
<br>湘江二月春水平，满月和风宜夜行。
<br>唱桡欲过平阳戍，守吏相呼问姓名。
<br>
<br>千里枫林烟雨深，无朝无暮有猿吟。
<br>停桡静听曲中意，好是云山韶濩音。
<br>
<br>零陵郡北湘水东，浯溪形胜满湘中。
<br>溪口石颠堪自逸，谁能相伴作渔翁。
<br>
<br>下泷船似入深渊，上泷船似欲升天。
<br>泷南始到九疑郡，应绝高人乘兴船。
<br>
<br>
<br>
<br>&nbsp;&nbsp; 卷28_51 【杂曲歌辞·十二月乐辞·正月】李贺 
<br>
<br>上楼迎春新春归，暗黄著柳宫漏迟。薄薄淡霭弄野姿， 
<br>寒绿幽泥生短丝。锦床晓卧玉肌冷，露脸未开对朝暝。 
<br>官街柳带不堪折，早晚菖蒲胜绾结。
<br>
<br>
<br>
<br>&nbsp;&nbsp; 卷28_52 【杂曲歌辞·十二月乐辞·二月】李贺 
<br>
<br>二月饮酒采桑津，宜男草生兰笑人。蒲如交剑风如薰， 
<br>劳劳胡燕怨酣春。薇帐逗烟生绿尘，金翅峨髻愁暮云， 
<br>沓飒起舞真珠裙。津头送别唱流水，酒客背寒南山死。
<br>
<br>
<br>
<br>&nbsp;&nbsp; 卷28_53 【杂曲歌辞·十二月乐辞·三月】李贺 
<br>
<br>东方风来满眼春，花城柳暗愁几人。复宫深殿竹风起， 
<br>新翠舞襟静如水。光风转蕙百馀里，暖雾驱云扑天地。 
<br>军装宫妓扫蛾浅，摇摇锦旗夹城暖。曲水飘香去不归， 
<br>梨花落尽成秋苑。
<br>
<br>
<br>
<br>&nbsp;&nbsp; 卷28_54 【杂曲歌辞·十二月乐辞·四月】李贺 
<br>
<br>晓凉暮凉树如盖，千山浓绿生云外。依微香雨青氛氲， 
<br>腻叶蟠花照曲门。金塘闲水摇碧漪，老景沉重无惊飞， 
<br>堕红残萼暗参差。
<br>
<br>
<br>
<br>&nbsp;&nbsp; 卷28_55 【杂曲歌辞·十二月乐辞·五月】李贺 
<br>
<br>雕玉押帘上，轻縠笼虚门。井汲铅华水，扇织鸳鸯文。 
<br>回雪舞凉殿，甘露洗空绿。罗袖从徊翔，香汗沾宝粟。
<br>
<br>
<br>
<br>&nbsp;&nbsp; 卷28_56 【杂曲歌辞·十二月乐辞·六月】李贺 
<br>
<br>裁生罗，伐湘竹，帔拂疏霜簟秋玉。炎炎红镜东方开， 
<br>晕如车轮上徘徊，啾啾赤帝骑龙来。
<br>
<br>
<br>
<br>&nbsp;&nbsp; 卷28_57 【杂曲歌辞·十二月乐辞·七月】李贺 
<br>
<br>星依云渚冷，露滴盘中圆。好花生木末，衰蕙愁空园。 
<br>夜天如玉砌，池叶极青钱。仅厌舞衫薄，稍知花簟寒。 
<br>晓风何拂拂，北斗光阑干。
<br>
<br>
<br>
<br>&nbsp;&nbsp; 卷28_58 【杂曲歌辞·十二月乐辞·八月】李贺 
<br>
<br>孀妾怨长夜，独客梦归家。傍檐虫缉丝，向壁灯垂花。 
<br>檐外月光吐，帘中树影斜。悠悠飞露姿，点缀池中荷。
<br>
<br>
<br>
<br>&nbsp;&nbsp; 卷28_59 【杂曲歌辞·十二月乐辞·九月】李贺 
<br>
<br>离宫散萤天似水，竹黄池冷芙蓉死。月缀金铺光脉脉， 
<br>凉苑虚庭空澹白。霜花飞飞风草草，翠锦斓斑满层道。 
<br>鸡人罢唱晓珑璁，鸦啼金井下疏桐。
<br>
<br>
<br>
<br>&nbsp;&nbsp; 卷28_60 【杂曲歌辞·十二月乐辞·十月】李贺 
<br>
<br>玉壶银箭稍难倾，釭花夜笑凝幽明。碎霜斜舞上罗幕， 
<br>烛笼两行照飞阁。珠帷怨卧不成眠，金凤刺衣著体寒， 
<br>长眉对月斗弯环。
<br>
<br>
<br>
<br>&nbsp;&nbsp; 卷28_61 【杂曲歌辞·十二月乐辞·十一月】李贺 
<br>
<br>宫城团回凛严光，白天碎碎堕琼芳。挝钟高饮千日酒， 
<br>却天凝寒作君寿。御沟泉合如环素，火井温水在何处。
<br>
<br>
<br>
<br>&nbsp;&nbsp; 卷28_62 【杂曲歌辞·十二月乐辞·十二月】李贺 
<br>
<br>日脚淡光红洒洒，薄霜不销桂枝下。
<br>依稀和气解冬严，已就长日辞长夜。
<br>
<br>
<br>
<br>&nbsp;&nbsp; 卷28_63 【杂曲歌辞·十二月乐辞·闰月】李贺 
<br>
<br>帝重光，年重时，七十二候回环推。天官玉琯灰剩飞， 
<br>今岁何长来岁迟。王母移桃献天子，羲氏和氏迂龙辔。
<br>
<br>
<br>
<br>&nbsp;&nbsp; 卷28_64 【杂曲歌辞·桃花行】李峤 
<br>
<br>岁去无言忽憔悴，时来含笑吐氛氲。
<br>不能拥路迷仙客，故欲开蹊侍圣君。
<br>
<br>
<br>
<br>&nbsp;&nbsp; 卷28_65 【杂曲歌辞·桃花行】李乂 
<br>
<br>绮萼成蹊遍籞芳，红英扑地满筵香。
<br>莫将秋宴传王母，来比春华寿圣皇。
<br>
<br>
<br>
<br>&nbsp;&nbsp; 卷28_66 【杂曲歌辞·桃花行】徐彦伯 
<br>
<br>源水丛花无数开，丹跗红萼间青梅。
<br>从今结子三千岁，预喜仙游复摘来。
<br>
<br>
<br>
<br>&nbsp;&nbsp; 卷28_67 【杂曲歌辞·桃花行】苏颋 
<br>
<br>桃花灼灼有光辉，无数成蹊点更飞。
<br>为见芳林含笑待，遂同温树不言归。
<br>
<br>
<br>
<br>&nbsp;&nbsp; 卷28_68 【杂曲歌辞·桃花行】赵彦昭 
<br>
<br>红萼竞妍春苑曙，粉茸新向御筵开。
<br>长年愿奉西王宴，近侍惭无东朔才。
<br>
<br>
<br>
<br>&nbsp;&nbsp; 卷28_69 【杂曲歌辞·苏摩遮】张说 
<br>
<br>摩遮本出海西胡，琉璃宝服紫髯胡。
<br>闻道皇恩遍宇宙，来时歌舞助欢娱。
<br>
<br>绣装帕额宝花冠，夷歌骑舞借人看。
<br>自能激水成阴气，不虑今年寒不寒。
<br>
<br>腊月凝阴积帝台，豪歌击鼓送寒来。
<br>油囊取得天河水，将添上寿万年杯。
<br>
<br>寒气宜人最可怜，故将寒水散庭前。
<br>惟愿圣君无限寿，长取新年续旧年。
<br>
<br>昭成皇后帝家亲，荣乐诸人不比伦。
<br>往日霜前花委地，今年雪后树逢春。
<br>
<br>
<br>
<br>&nbsp;&nbsp; 卷28_70 【杂曲歌辞·舞马词】张说 
<br>
<br>万玉朝宗凤扆，千金率领龙媒。 
<br>眄鼓凝骄躞蹀，听歌弄影徘徊。
<br>
<br>天禄遥征卫叔，日龙上借羲和。 
<br>将共两骖争舞，来随八骏齐歌。
<br>
<br>彩旄八佾成行，时龙五色因方。 
<br>屈膝衔杯赴节，倾心献寿无疆。
<br>
<br>帝皂龙驹沛艾，星兰骥子权奇。 
<br>腾倚骧洋应节，繁骄接迹不移。
<br>
<br>二圣先天合德，群灵率土可封。 
<br>击石骖驔紫燕，摐金顾步苍龙。
<br>
<br>圣君出震应箓，神马浮河献图。 
<br>足踏天庭鼓舞，心将帝乐踟踌。
<br>
<br>
<br>
<br>&nbsp;&nbsp; 卷28_71 【杂曲歌辞·舞马千秋万岁乐府词】张说 
<br>
<br>金天诞圣千秋节，玉醴还分万寿觞。试听紫骝歌乐府， 
<br>何如騄骥舞华冈。连骞势出鱼龙变，蹀躞骄生鸟兽行。 
<br>岁岁相传指树日，翩翩来伴庆云翔。
<br>
<br>圣王至德与天齐，天马来仪自海西。腕足齐行拜两膝， 
<br>繁骄不进蹈千蹄。髤髵奋鬣时蹲踏，鼓怒骧身忽上跻。 
<br>更有衔杯终宴曲，垂头掉尾醉如泥。
<br>
<br>远听明君爱逸才，玉鞭金翅引龙媒。不因兹白人间有， 
<br>定是飞黄天上来。影弄日华相照耀，喷含云色且徘徊。 
<br>莫言阙下桃花舞，别有河中兰叶开。
<br>
<br>
<br>
<br>&nbsp;&nbsp; 卷28_72 【杂曲歌辞·小曲新词】白居易 
<br>
<br>霁色鲜宫殿，秋声脆管弦。圣明千岁乐，岁岁似今年。
<br>
<br>红裙明月夜，碧殿早秋时。好向昭阳宿，天凉玉漏迟。
<br>
<br>
<br>
<br>&nbsp;&nbsp; 卷28_73 【杂曲歌辞·闺怨词】白居易 
<br>
<br>朝憎莺百啭，夜妒燕双栖。不惯经春别，谁知到晓啼。
<br>
<br>珠箔笼寒月，纱窗背晓灯。夜来巾上泪，一半是春冰。
<br>
<br>关山征戍远，闺阁别离难。苦战应憔悴，寒衣不要宽。
<br>
<br>
<br>
<br>&nbsp;&nbsp; 卷28_74 【杂曲歌辞·皇帝感词】卢纶 
<br>
<br>提剑云雷动，垂衣日月明。禁花呈瑞色，国老见星精。 
<br>发棹鱼先跃，窥巢鸟不惊。山呼一万岁，直入九重城。
<br>
<br>天衣五凤彩，御马六龙文。雨露清驰道，风雷翊上军。 
<br>高旍花外转，行漏乐前闻。时见金鞭举，空中指瑞云。
<br>
<br>妙算干戈止，神谋宇宙清。两阶文物盛，七德武功成。 
<br>校猎长杨苑，屯军细柳营。归来献明主，歌舞隘春城。
<br>
<br>天乐下天中，云輧俨在空。铅黄艳河汉，语笑合笙镛。 
<br>已见长随凤，仍闻不避熊。君王亲试舞，阊阖静无风。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
