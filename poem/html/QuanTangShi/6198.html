<HTML>
<HEAD>
<TITLE>全唐诗 卷635-638 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷635-638</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷635-638</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6198"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷635-638')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷635-638]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷635_1 【送边上从事】周繇 
<br>
<br>戎装佩镆铘，走马逐轻车。衰草城边路，残阳垄上笳。 
<br>黄河穿汉界，青冢出胡沙。提笔男儿事，功名立可夸。
<br>
<br>
<br>&nbsp;&nbsp; 卷635_2 【送洛阳崔员外】周繇 
<br>
<br>塞诏除嵩洛，观图见废兴。城迁周古鼎，地列汉诸陵。 
<br>日送归朝客，时招住岳僧。郡斋台阁满，公退即吟登。
<br>
<br>
<br>
<br>&nbsp;&nbsp; 卷635_3 【送人尉黔中】周繇 
<br>
<br>盘山行几驿，水路复通巴。峡涨三川雪，园开四季花。 
<br>公庭飞白鸟，官俸请丹砂。知尉黔中后，高吟采物华。
<br>
<br>
<br>
<br>&nbsp;&nbsp; 卷635_4 【送宇文虞】周繇 
<br>
<br>此别欲何往，未言归故林。行车新岁近，落日乱山深。 
<br>野店寒无客，风巢动有禽。潜知经目事，大半是愁吟。
<br>
<br>
<br>
<br>&nbsp;&nbsp; 卷635_5 【题东林寺虎掊泉】周繇 
<br>
<br>胜致通幽感，灵泉有虎掊。爪抬山脉断，掌托石心拗。 
<br>竹蔼疑相近，松阴盖亦交。转令栖遁者，真境逾难抛。
<br>
<br>
<br>
<br>&nbsp;&nbsp; 卷635_6 【登甘露寺】周繇 
<br>
<br>盘江上几层，峭壁半垂藤。殿锁南朝像，龛禅外国僧。 
<br>海涛摏砌槛，山雨洒窗灯。日暮疏钟起，声声彻广陵。
<br>
<br>
<br>
<br>&nbsp;&nbsp; 卷635_7 【甘露寺东轩】周繇 
<br>
<br>每日怜晴眺，闲吟只自娱。山从平地有，水到远天无。 
<br>老树多封楚，轻烟暗染吴。虽居此廊下，入户亦踌蹰。
<br>
<br>
<br>
<br>&nbsp;&nbsp; 卷635_8 【甘露寺北轩】周繇 
<br>
<br>晓色宜闲望，山风远益清。白云连晋阁，碧树尽芜城。 
<br>少静沙痕出，烟消野火平。最堪佳此境，为我长诗情。
<br>
<br>
<br>
<br>&nbsp;&nbsp; 卷635_9 【咏萤】周繇 
<br>
<br>熠熠与娟娟，池塘竹树边。乱飞同曳火，成聚却无烟。 
<br>微雨洒不灭，轻风吹欲燃。旧曾书案上，频把作囊悬。
<br>
<br>
<br>
<br>&nbsp;&nbsp; 卷635_10 【望海】周繇 
<br>
<br>苍茫空泛日，四顾绝人烟。半浸中华岸，旁通异域船。 
<br>岛间应有国，波外恐无天。欲作乘槎客，翻愁去隔年。
<br>
<br>
<br>
<br>&nbsp;&nbsp; 卷635_11 【送杨环校书归广南】周繇 
<br>
<br>天南行李半波涛，滩树枝枝拂戏猱。初著蓝衫从远峤， 
<br>乍辞云署泊轻艘。山村象踏桄榔叶，海外人收翡翠毛。 
<br>名宦两成归旧隐，遍寻亲友兴何饶。
<br>
<br>
<br>
<br>&nbsp;&nbsp; 卷635_12 【经故宅有感】周繇 
<br>
<br>身没南荒雨露赊，朱门空锁旧繁华。池塘凿就方通水， 
<br>桃杏栽成未见花。异代图书藏几箧，倾城罗绮散谁家。 
<br>昔年埏埴生灵地，今日生人为叹嗟。
<br>
<br>
<br>
<br>&nbsp;&nbsp; 卷635_13 【送入蕃使】周繇 
<br>
<br>猎猎旗幡过大荒，敕书犹带御烟香。滹沱河冻军回探， 
<br>逻逤孤城雁著行。远寨风狂移帐幕，平沙日晚卧牛羊。 
<br>早终册礼朝天阙，莫遣虬髭染塞霜。
<br>
<br>
<br>
<br>&nbsp;&nbsp; 卷635_14 【白石潭秋霁作】周繇 
<br>
<br>潭心烟雾破斜晖，殷殷雷声隔翠微。崖蹙盘涡翻蜃窟， 
<br>滩吹白石上渔矶。陵风舴艋讴哑去，出水鸬鹚薄泊飞。 
<br>秋霁更谁同此望，远钟时见一僧归。
<br>
<br>
<br>
<br>&nbsp;&nbsp; 卷635_15 【题金陵栖霞寺赠月公】周繇 
<br>
<br>明家不要买山钱，施作清池种白莲。松桧老依云外地， 
<br>楼台深锁洞中天。风经绝顶回疏雨，石倚危屏挂落泉。 
<br>欲结茅庵伴师住，肯饶多少薜萝烟。
<br>
<br>
<br>
<br>&nbsp;&nbsp; 卷635_16 【嘲段成式（一作广阳公宴）】周繇 
<br>
<br>蹙鞠且徒为，宁如目送时。报仇惭选耎，存想恨逶迟。 
<br>促坐疑辟咡，衔杯强朵颐。恣情窥窈窕，曾恃好风姿。 
<br>色授应难夺，神交愿莫辞。请君看曲谱，不负少年期。
<br>
<br>
<br>
<br>&nbsp;&nbsp; 卷635_17 【送江州薛尚书】周繇 
<br>
<br>匡庐千万峰，影匝郡城中。忽佩虎符去，遥疑鸟道通。 
<br>烟霞时满郭，波浪暮连空。树翳楼台月，帆飞鼓角风。 
<br>郡斋多岳客，乡户半渔翁。王事行春外，题诗寄远公。
<br>
<br>
<br>
<br>&nbsp;&nbsp; 卷635_18 【津头望白水】周繇 
<br>
<br>晴江暗涨岸吹沙，山畔船冲树杪斜。
<br>城郭半淹桥市闹，鹭鸶缭绕入人家。
<br>
<br>
<br>
<br>&nbsp;&nbsp; 卷635_19 【公子行】周繇 
<br>
<br>青山薄薄漏春风，日暮鸣鞭柳影中。
<br>回望玉楼人不见，酒旗深处勒花骢。
<br>
<br>
<br>
<br>&nbsp;&nbsp; 卷635_20 【看牡丹赠段成式（柯古前看吝酒）】周繇 
<br>
<br>金蕊霞英叠彩香，初疑少女出兰房。
<br>逡巡又是一年别，寄语集仙呼索郎。
<br>
<br>
<br>
<br>&nbsp;&nbsp; 卷635_21 【以人参遗段成式】周繇 
<br>
<br>人形上品传方志，我得真英自紫团。
<br>惭非叔子空持药，更请伯言审细看。
<br>
<br>
<br>
<br>&nbsp;&nbsp; 卷635_22 【和段成式】周繇 
<br>
<br>回簪转黛喜猜防，粉署裁诗助酒狂。
<br>若遇仙丹偕羽化，但随萧史亦何伤。
<br>
<br>玉树琼筵映彩霞，澄虚楼阁似仙家。
<br>只缘存想归兰室，不向春风看夜花。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷636_1 【杂兴】聂夷中 
<br>
<br>两叶能蔽目，双豆能塞聪。理身不知道，将为天地聋。 
<br>扰扰造化内，茫茫天地中。苟或有所愿，毛发亦不容。
<br>
<br>
<br>&nbsp;&nbsp; 卷636_2 【杂怨（一作孟郊诗，题云征妇怨）】聂夷中 
<br>
<br>生在绮罗下，岂识渔阳道。良人自戍来，夜夜梦中到。 
<br>渔阳万里远，近于中门限。中门逾有时，渔阳常在眼。
<br>
<br>君泪濡罗巾，妾泪滴路尘。罗巾今在手，日得随妾身。 
<br>路尘如因风，得上君车轮。
<br>
<br>
<br>
<br>&nbsp;&nbsp; 卷636_3 【行路难】聂夷中 
<br>
<br>莫言行路难，夷狄如中国。谓言骨肉亲，中门如异域。 
<br>出处全在人，路亦无通塞。门前两条辙，何处去不得。
<br>
<br>
<br>
<br>&nbsp;&nbsp; 卷636_4 【大垂手】聂夷中 
<br>
<br>金刀剪轻云，盘用黄金缕。装束赵飞燕，教来掌上舞。 
<br>舞罢飞燕死，片片随风去。
<br>
<br>
<br>
<br>&nbsp;&nbsp; 卷636_5 【空城雀（一作孟郊诗）】聂夷中 
<br>
<br>一雀入官仓，所食能损几。所虑往复频，官仓乃害尔。 
<br>鱼网不在天，鸟网不在水。饮啄要自然，何必空城里。
<br>
<br>
<br>
<br>&nbsp;&nbsp; 卷636_6 【胡无人行】聂夷中 
<br>
<br>男儿徇大义，立节不沽名。腰间悬陆离，大歌胡无行。 
<br>不读战国书，不览黄石经。醉卧咸阳楼，梦入受降城。 
<br>更愿生羽翼，飞身入青冥。请携天子剑，斫下旄头星。 
<br>自然胡无人，虽有无战争。悠哉典属国，驱羊老一生。
<br>
<br>
<br>
<br>&nbsp;&nbsp; 卷636_7 【咏田家（一作伤田家）】聂夷中 
<br>
<br>二月卖新丝，五月粜新谷。医得眼前疮，剜却心头肉。 
<br>我愿君王心，化作光明烛。不照绮罗筵，只照逃亡屋。
<br>
<br>
<br>
<br>&nbsp;&nbsp; 卷636_8 【燕台二首】聂夷中 
<br>
<br>燕台累黄金，上欲招儒雅。贵得贤士来，更下于隗者。 
<br>自然乐毅徒，趋风走天下。何必驰凤书，旁求向林野。
<br>
<br>燕台高百尺，燕灭台亦平。一种是亡国，犹得礼贤名。 
<br>何似章华畔，空馀禾黍生。
<br>
<br>
<br>
<br>&nbsp;&nbsp; 卷636_9 【古兴】聂夷中 
<br>
<br>片玉一尘轻，粒粟山丘重。唐虞贵民食，只是勤播种。 
<br>前圣后圣同，今人古人共。一岁如苦饥，金玉何所用。
<br>
<br>
<br>
<br>&nbsp;&nbsp; 卷636_10 【劝酒二首】聂夷中 
<br>
<br>白日无定影，清江无定波。人无百年寿，百年复如何。 
<br>堂上陈美酒，堂下列笙歌。与君入醉乡，醉乡乐天和。 
<br>岁岁松柏茂，日日丘陵多。君看终南山，万古青峨峨。
<br>
<br>灞上送行客，听唱行客歌。适来桥下水，已作渭川波。 
<br>人间荣乐少，四海别离多。但恐别离泪，自成苦水河。 
<br>劝尔一杯酒，所赠无余多。
<br>
<br>
<br>
<br>&nbsp;&nbsp; 卷636_11 【饮酒乐】聂夷中 
<br>
<br>日月似有事，一夜行一周。草木犹须老，人生得无愁。 
<br>一饮解百结，再饮破百忧。白发欺贫贱，不入醉人头。 
<br>我愿东海水，尽向杯中流。安得阮步兵，同入醉乡游。
<br>
<br>
<br>
<br>&nbsp;&nbsp; 卷636_12 【公子行二首】聂夷中 
<br>
<br>汉代多豪族，恩深益骄逸。走马踏杀人，街吏不敢诘。 
<br>红楼宴青春，数里望云蔚。金缸焰胜昼，不畏落晖疾。 
<br>美人尽如月，南威莫能匹。芙蓉自天来，不向水中出。 
<br>飞琼奏云和，碧箫吹凤质。唯恨鲁阳死，无人驻白日。
<br>
<br>花树出墙头，花里谁家楼。一行书不读，身封万户侯。 
<br>美人楼上歌，不是古凉州。
<br>
<br>
<br>
<br>&nbsp;&nbsp; 卷636_13 【短歌】聂夷中 
<br>
<br>八月木阴薄，十叶三堕枝。人生过五十，亦已同此时。 
<br>朝出东郭门，嘉树郁参差。暮出西郭门，原草已离披。 
<br>南邻好台榭，北邻善歌吹。荣华忽销歇，四顾令人悲。 
<br>生死与荣辱，四者乃常期。古人耻其名，没世无人知。 
<br>无言鬓似霜，勿谓事如丝。耆年无一善，何殊食乳儿。
<br>
<br>
<br>
<br>&nbsp;&nbsp; 卷636_14 【过比干墓】聂夷中 
<br>
<br>殷辛帝天下，厌为天下尊。乾纲既一断，贤愚无二门。 
<br>佞是福身本，忠作丧己源。饿虎不食子，人无骨肉恩。 
<br>日影不入地，下埋冤死魂。腐骨不为土，应作石木根。 
<br>余来过此乡，下马吊此坟。静念君臣间，有道谁敢论。
<br>
<br>
<br>
<br>&nbsp;&nbsp; 卷636_15 【住京寄同志】聂夷中 
<br>
<br>有京如在道，日日先鸡起。不离十二街，日行一百里。 
<br>役役大块上，周朝复秦市。贵贱与贤愚，古今同一轨。 
<br>白兔落天西，赤鸦飞海底。一日复一日，日日无终始。 
<br>自嫌性如石，不达荣辱理。试问九十翁，吾今尚如此。
<br>
<br>
<br>
<br>&nbsp;&nbsp; 卷636_16 【赠农（一作孟郊诗）】聂夷中 
<br>
<br>劝尔勤耕田，盈尔仓中粟。劝尔无伐桑，减尔身上服。 
<br>清霜一委地，万草色不绿。狂风一飘林，万叶不著木。 
<br>青春如不耕，何以自拘束。
<br>
<br>
<br>
<br>&nbsp;&nbsp; 卷636_17 【客有追叹后时者作诗勉之】聂夷中 
<br>
<br>后达多晚荣，速得多疾倾。君看构大厦，何曾一日成。 
<br>在暖须在桑，在饱须在耕。君子贵弘道，道弘无不亨。 
<br>太阳垂好光，毛发悉见形。我亦二十年，直似戴盆行。 
<br>荆山产美玉，石石皆坚贞。未必尽有玉，玉且间石生。 
<br>精卫一微物，犹恐填海平。
<br>
<br>
<br>
<br>&nbsp;&nbsp; 卷636_18 【访嵩阳道士不遇】聂夷中 
<br>
<br>先生五岳游，文焰灭金鼎。日下鹤过时，人间空落影。 
<br>常言一粒药，不随死生境。何当列御寇，去问仙人请。
<br>
<br>
<br>
<br>&nbsp;&nbsp; 卷636_19 【早发邺北经古城】聂夷中 
<br>
<br>微月东南明，双牛耕古城。但耕古城地，不知古城名。 
<br>当昔置此城，岂料今日耕。蔓草已离披，狐兔何纵横。 
<br>秋云零落散，秋风萧条生。对古良可叹，念今转伤情。 
<br>古人已冥冥，今人又营营。不知马蹄下，谁家旧台亭。
<br>
<br>
<br>
<br>&nbsp;&nbsp; 卷636_20 【题贾氏林泉】聂夷中 
<br>
<br>市朝束名利，林泉系清通。岂知黄尘内，迥有白云踪。 
<br>轻流逗密蓧，直干入宽空。高吟五君咏，疑对九华峰。 
<br>我知种竹心，欲扇清凉风。我知决泉意，将明济物功。 
<br>有琴不张弦，众星列梧桐。须知淡澹听，声在无声中。 
<br>地非樵者路，武陵又何逢。只虑迷所归，池上日西东。
<br>
<br>
<br>
<br>&nbsp;&nbsp; 卷636_21 【送友人归江南】聂夷中 
<br>
<br>泉州五更鼓，月落西南维。此时有行客，别我孤舟归。 
<br>上国身无主，下第诚可悲。
<br>
<br>
<br>
<br>&nbsp;&nbsp; 卷636_22 【秋夕】聂夷中 
<br>
<br>日往无复见，秋堂暮仍学。玄发不知白，晓人寒铜觉。 
<br>为材未离群，有玉犹在璞。谁把碧桐枝，刻作云门乐。
<br>
<br>
<br>
<br>&nbsp;&nbsp; 卷636_23 【哭刘驾博士】聂夷中 
<br>
<br>出门四顾望，此日何徘徊。终南旧山色，夫子安在哉。 
<br>君诗如门户，夕闭昼还开。君名如四时，春尽夏复来。 
<br>原野多丘陵，累累如高台。君坟须数尺，谁与夫子偕。
<br>
<br>
<br>
<br>&nbsp;&nbsp; 卷636_24 【公子家（一作长安花，一作公子行）】聂夷中 
<br>
<br>种花满西园，花发青楼道。花下一禾生，去之为恶草。
<br>
<br>
<br>
<br>&nbsp;&nbsp; 卷636_25 【田家二首（后首一作李绅诗）】聂夷中 
<br>
<br>父耕原上田，子劚山下荒。六月禾未秀，官家已修仓。
<br>
<br>锄田当日午，汗滴禾下土。谁念盘中餐，粒粒皆辛苦。
<br>
<br>
<br>
<br>&nbsp;&nbsp; 卷636_26 【杂怨】聂夷中 
<br>
<br>良人昨日去，明月又不圆。别时各有泪，零落青楼前。
<br>
<br>
<br>
<br>&nbsp;&nbsp; 卷636_27 【乌夜啼】聂夷中 
<br>
<br>众鸟各归枝，乌乌尔不栖。还应知妾恨，故向绿窗啼。
<br>
<br>
<br>
<br>&nbsp;&nbsp; 卷636_28 【起夜来】聂夷中 
<br>
<br>念远心如烧，不觉中夜起。桃花带露泛，立在月明里。
<br>
<br>
<br>
<br>&nbsp;&nbsp; 卷636_29 【古别离（一作孟郊诗）】聂夷中 
<br>
<br>欲别牵郎衣，问郎游何处。不恨归日迟，莫向临邛去。
<br>
<br>
<br>
<br>&nbsp;&nbsp; 卷636_30 【长安道】聂夷中 
<br>
<br>此地无驻马，夜中犹走轮。所以路傍草，少于衣上尘。
<br>
<br>
<br>
<br>&nbsp;&nbsp; 卷636_31 【游子行】聂夷中 
<br>
<br>萱草生堂阶，游子行天涯。慈亲倚门望，不见萱草花。
<br>
<br>
<br>
<br>&nbsp;&nbsp; 卷636_32 【闻人说海北事有感】聂夷中 
<br>
<br>故乡归路隔高雷，见说年来事可哀。村落日中眠虎豹， 
<br>田园雨后长蒿莱。海隅久已无春色，地底真成有劫灰。 
<br>荆棘满山行不得，不知当日是谁栽。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷637_1 【华清词】顾云 
<br>
<br>祥云皓鹤盘碧空，乔松稍稍韵微风。绛节影来， 
<br>朱幡响丁东，相公清斋朝蕊宫。太上符箓龙蛇踪， 
<br>散花天女侍香童。隔烟遥望见云水，弹璈吹凤清珑珑。 
<br>丹砂黄金世可度，愿启一言告仙翁。道门弟子山中客， 
<br>长向山中礼空碧。九色真龙上汉时，愿把霓幢引烟策。
<br>
<br>
<br>&nbsp;&nbsp; 卷637_2 【天威行】顾云 
<br>
<br>蛮岭高，蛮海阔，去舸回艘投此歇。一夜舟人得梦间， 
<br>草草相呼一时发。飓风忽起云颠狂，波涛摆掣鱼龙僵。 
<br>海神怕急上岸走，山燕股栗入石藏。金蛇飞状霍闪过， 
<br>白日倒挂银绳长。轰轰砢砢雷车转，霹雳一声天地战。 
<br>风定云开始望看，万里青山分两片。车遥遥，马阗阗， 
<br>平如砥，直如弦。云南八国万部落，皆知此路来朝天。 
<br>耿恭拜出井底水，广利刺开山上泉。若论终古济物意， 
<br>二将之功皆小焉。
<br>
<br>
<br>
<br>&nbsp;&nbsp; 卷637_3 【筑城篇】顾云 
<br>
<br>三十六里西川地，围绕城郭峨天横。一家人率一口甓， 
<br>版筑才兴城已成。役夫登登无倦色，馔饱觞酣方暂息。 
<br>不假神龟出指踪，尽凭心匠为筹画。画阁团团真铁瓮， 
<br>堵阔巉岩齐石壁。风吹四面旌旗动，火焰相烧满天赤。 
<br>散花楼晚挂残虹，濯锦秋江澄倒碧。西川父老贺子孙， 
<br>从兹始是中华人。
<br>
<br>
<br>
<br>&nbsp;&nbsp; 卷637_4 【苏君厅观韩干马障歌】顾云 
<br>
<br>杜甫歌诗吟不足，可怜曹霸丹青曲。直言弟子韩干马， 
<br>画马无骨但有肉。今日披图见笔迹，始知甫也真凡目。 
<br>秦王学士居武功，六印名家声价雄。乃孙屈迹宁百里， 
<br>好奇学古有祖风。竹厅斜日弈棋散，延我直入书斋中。 
<br>屹然六幅古屏上，欻见胡人牵入天厩之神龙。 
<br>麟鬐凤臆真相似，秋竹惨惨披两耳。轻匀杏蕊糁皮毛， 
<br>细捻银丝插鬃尾。思量动步应千里，谁见初离渥洼水？ 
<br>眼前只欠燕雪飞，蹄下如闻朔风起。朱崖谪掾从亡殁， 
<br>更有何人鉴奇物。当时若遇燕昭王，肯把千金买枯骨。
<br>
<br>
<br>
<br>&nbsp;&nbsp; 卷637_5 【苔歌】顾云 
<br>
<br>槛前溪夺秋空色，百丈潭心数砂砾。松筠条条长碧苔， 
<br>苔色碧于溪水碧。波回梳开孔雀尾，根细贴著盘陀石。 
<br>拨浪轻拈出少时，一髻浓烟三四尺。山光日华乱相射， 
<br>静缕蓝鬐匀襞积。试把临流抖擞看，琉璃珠子泪双滴。 
<br>如看玉女洗头处，解破云鬟收未得。即是仙宫欲制六铢衣， 
<br>染丝未倩鲛人织。采之不敢盈筐箧，苦怕龙神河伯惜。 
<br>琼苏玉盐烂漫煮，咽入丹田续灵液。会待功成插翅飞， 
<br>蓬莱顶上寻仙客。
<br>
<br>
<br>
<br>&nbsp;&nbsp; 卷637_6 【池阳醉歌赠匡庐处士姚岩杰】顾云 
<br>
<br>九华太守行春罢，高绛红筵压花榭。四面繁英拂槛开， 
<br>帖雪团霞坠枝亚。空中焰若烧蓝天，万里滑静无纤烟。 
<br>弦索紧快管声脆，急曲碎拍声相连。主人怜才多倾兴， 
<br>许客酣歌露真性。春酎香浓枝盏黏，一醉有时三日病。 
<br>鼋潭鳞粉解不去，鸦岭蕊花浇不醒。肺枯似著炉鞲煽， 
<br>脑热如遭锤凿钉。蒙溪先生梁公孙，忽然示我十轴文。 
<br>展开一卷读一首，四顾特地无涯垠。又开一轴读一帙， 
<br>酒病豁若风驱云。文锋斡破造化窟，心刃掘出兴亡根。 
<br>经疾史恙万片恨，墨炙笔针如有神。呵叱潘陆鄙琐屑， 
<br>提挈扬孟归孔门。时时说及开元理，家风飒飒吹人耳。 
<br>吴兢纂出升平源，十事分明铺在纸。裔孙才业今如此， 
<br>谁人为奏明天子？銮驾何当猎左冯，神鹰一掷望千里。 
<br>戏操狂翰涴蛮笺，傍人莫笑我率然。
<br>
<br>
<br>
<br>&nbsp;&nbsp; 卷637_7 【咏柳二首】顾云 
<br>
<br>带露含烟处处垂，绽黄摇绿嫩参差。长堤未见风飘絮， 
<br>广陌初怜日映丝。斜傍画筵偷舞态，低临妆阁学愁眉。 
<br>离亭不放到春暮，折尽拂檐千万枝。
<br>
<br>闲花野草总争新，眉皱丝干独不匀。
<br>乞取东风残气力，莫教虚度一年春。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷638_1 【宴边将】张乔 
<br>
<br>一曲梁州金石清，边风萧飒动江城。
<br>座中有老沙场客，横笛休吹塞上声。
<br>
<br>
<br>&nbsp;&nbsp; 卷638_2 【郢州即事】张乔 
<br>
<br>孤城临远水，千里见寒山。白雪无人唱，沧洲尽日闲。 
<br>鸟归残烧外，帆出断云间。此地秋风起，应随计吏还。
<br>
<br>
<br>
<br>&nbsp;&nbsp; 卷638_3 【送宾贡金夷吾奉使归本国】张乔 
<br>
<br>渡海登仙籍，还家备汉仪。孤舟无岸泊，万里有星随。 
<br>积水浮魂梦，流年半别离。东风未回日，音信杳难期。
<br>
<br>
<br>
<br>&nbsp;&nbsp; 卷638_4 【华山】张乔 
<br>
<br>谁将倚天剑，削出倚天峰。众水背流急，他山相向重。 
<br>树黏青霭合，崖夹白云浓。一夜盆倾雨，前湫起毒龙。
<br>
<br>
<br>
<br>&nbsp;&nbsp; 卷638_5 【滕王阁】张乔 
<br>
<br>昔人登览处，遗阁大江隅。叠浪有时有，闲云无日无。 
<br>早凉先燕去，返照后帆孤。未得营归计，菱歌满旧湖。
<br>
<br>
<br>
<br>&nbsp;&nbsp; 卷638_6 【寄处士梁烛】张乔 
<br>
<br>贤哉君子风，讽与古人同。采药楚云里，移家湘水东。 
<br>星霜秋野阔，雨雹夜山空。早晚相招隐，深耕老此中。
<br>
<br>
<br>
<br>&nbsp;&nbsp; 卷638_7 【送许棠下第游蜀】张乔 
<br>
<br>天下猿多处，西南是蜀关。马登青壁瘦，人宿翠微闲。 
<br>带雨逢残日，因江见断山。行歌风月好，莫老锦城间。
<br>
<br>
<br>
<br>&nbsp;&nbsp; 卷638_8 【题终南山白鹤观】张乔 
<br>
<br>上彻炼丹峰，求玄意未穷。古坛青草合，往事白云空。 
<br>仙境日月外，帝乡烟雾中。人间足烦暑，欲去恋松风。
<br>
<br>
<br>
<br>&nbsp;&nbsp; 卷638_9 【赠边将】张乔 
<br>
<br>将军夸胆气，功在杀人多。对酒擎钟饮，临风拔剑歌。 
<br>翻师平碎叶，掠地取交河。应笑孔门客，年年羡四科。
<br>
<br>
<br>
<br>&nbsp;&nbsp; 卷638_10 【吊建州李员外】张乔 
<br>
<br>铭旌归故里，猿鸟亦凄然。已葬桐江月，空回建水船。 
<br>客传为郡日，僧说读书年。恐有吟魂在，深山古木边。
<br>
<br>
<br>
<br>&nbsp;&nbsp; 卷638_11 【送许棠及第归宣州】张乔 
<br>
<br>雅调一生吟，谁为晚达心。傍人贺及第，独自却沾襟。 
<br>宴别喧天乐，家归碍日岑。青门许攀送，故里接云林。
<br>
<br>
<br>
<br>&nbsp;&nbsp; 卷638_12 【送庞百篇之任青阳县尉】张乔 
<br>
<br>都堂公试日，词翰独超群。品秩台庭与，篇章圣主闻。 
<br>乡连三楚树，县封九华云。多少青门客，临岐共羡君。
<br>
<br>
<br>
<br>&nbsp;&nbsp; 卷638_13 【曲江春】张乔 
<br>
<br>寻春与送春，多绕曲江滨。一片凫鹥水，千秋辇毂尘。 
<br>岸凉随众木，波影逐游人。自是游人老，年年管吹新。
<br>
<br>
<br>
<br>&nbsp;&nbsp; 卷638_14 【秦原春望】张乔 
<br>
<br>无穷名利尘，轩盖逐年新。北阙东堂路，千山万水人。 
<br>云离僧榻曙，燕远凤楼春。荏苒文明代，难归钓艇身。
<br>
<br>
<br>
<br>&nbsp;&nbsp; 卷638_15 【游华山云际寺（一作游少华山甘露寺）】张乔 
<br>
<br>少华中峰寺，高秋众景归。地连秦塞起，河隔晋山微。 
<br>晚木蝉相应，凉天雁并飞。殷勤记岩石，只恐再来稀。
<br>
<br>
<br>
<br>&nbsp;&nbsp; 卷638_16 【送棋待诏朴球归新罗】张乔 
<br>
<br>海东谁敌手，归去道应孤。阙下传新势，船中覆旧图。 
<br>穷荒回日月，积水载寰区。故国多年别，桑田复在无。
<br>
<br>
<br>
<br>&nbsp;&nbsp; 卷638_17 【送郑谷先辈赴妆州辟命】张乔 
<br>
<br>看花兴未休，已散曲江游。载笔离秦甸，从军过洛州。 
<br>嵩云将雨去，汝水背城流。应念依门客，蒿莱满径秋。
<br>
<br>
<br>
<br>&nbsp;&nbsp; 卷638_18 【赠敬亭清越上人】张乔 
<br>
<br>海上独随缘，归来二十年。久闲时得句，渐老不离禅。 
<br>砌木欹临水，窗峰直倚天。犹期向云里，别扫石床眠。
<br>
<br>
<br>
<br>&nbsp;&nbsp; 卷638_19 【题灵山寺】张乔 
<br>
<br>树凉清岛寺，虚阁敞禅扉。四面闲云入，中流独鸟归。 
<br>湖平幽径近，船泊夜灯微。一宿秋风里，烟波隔捣衣。
<br>
<br>
<br>
<br>&nbsp;&nbsp; 卷638_20 【吊栖白上人】张乔 
<br>
<br>今古递相送，几时无逝波。篇章名不朽，寂灭理如何。 
<br>内殿留真影，闲房落贝多。从兹高塔寺，惆怅懒经过。
<br>
<br>
<br>
<br>&nbsp;&nbsp; 卷638_21 【北山书事】张乔 
<br>
<br>黄河一曲山，天半锁重关。圣日雄藩静，秋风老将闲。 
<br>车舆穿谷口，市井响云间。大野无飞鸟，元戎校猎还。
<br>
<br>
<br>
<br>&nbsp;&nbsp; 卷638_22 【长安书事】张乔 
<br>
<br>出送乡人尽，沧洲未得还。秋风五陵树，晴日六街山。 
<br>有景终年住，无机是处闲。何当向云外，免老别离间。
<br>
<br>
<br>
<br>&nbsp;&nbsp; 卷638_23 【送郑侍御赴汴州辟命】张乔 
<br>
<br>官从谏署清，暂去佐戎旌。朝客多相恋，吟僧欲伴行。 
<br>河冰天际白，岳雪眼前明。即见东风起，梁园听早莺。
<br>
<br>
<br>
<br>&nbsp;&nbsp; 卷638_24 【吊造微上人】张乔 
<br>
<br>至人随化往，遗路自堪伤。白塔收真骨，青山闭影堂。 
<br>钟残含细韵，烟灭有馀香。松上斋乌在，迟迟立夕阳。
<br>
<br>
<br>
<br>&nbsp;&nbsp; 卷638_25 【经隐岩旧居（一作怀旧游）】张乔 
<br>
<br>夜久村落静，徘徊杨柳津。青山犹有路，明月已无人。 
<br>梦寐空前事，星霜倦此身。尝期结茅处，来往蹑遗尘。
<br>
<br>
<br>
<br>&nbsp;&nbsp; 卷638_26 【再题敬亭清越上人山房】张乔 
<br>
<br>重来访惠休，已是十年游。向水千松老，空山一磬秋。 
<br>石窗清吹入，河汉夜光流。久别多新作，长吟洗俗愁。
<br>
<br>
<br>
<br>&nbsp;&nbsp; 卷638_27 【浮汴东归】张乔 
<br>
<br>日暖泗滨西，无穷岸草齐。薄烟衰草树，微月迥城鸡。 
<br>水近沧浪急，山随绿野低。羞将旧名姓，还向旧游题。
<br>
<br>
<br>
<br>&nbsp;&nbsp; 卷638_28 【雨中宿僧院】张乔 
<br>
<br>千灯有宿因，长老许相亲。夜永楼台雨，更深江海人。 
<br>劳生无了日，妄念起微尘。不是真如理，何门静此身。
<br>
<br>
<br>
<br>&nbsp;&nbsp; 卷638_29 【江行至沙浦】张乔 
<br>
<br>烟霞接杳冥，旅泊寄回汀。夜雨雷电歇，春江蛟蜃腥。 
<br>城侵潮影白，峤截鸟行青。遍欲探泉石，南须过洞庭。
<br>
<br>
<br>
<br>&nbsp;&nbsp; 卷638_30 【送友人归江南】张乔 
<br>
<br>辛勤同失意，迢递独还家。落日江边笛，残春岛上花。 
<br>亲安诚可喜，道在亦何嗟。谁伴高吟处，晴天望九华。
<br>
<br>
<br>
<br>&nbsp;&nbsp; 卷638_31 【刘补阙自九华山拜官因以寄献】张乔 
<br>
<br>冥鸿久不群，征拜动天文。地主迎过郡，山僧送出云。 
<br>登车残月在，宿馆乱流分。若更思林下，还须共致君。
<br>
<br>
<br>
<br>&nbsp;&nbsp; 卷638_32 【岳阳即事】张乔 
<br>
<br>远色岳阳楼，湘帆数片愁。竹风山上路，沙月水中洲。 
<br>力学桑田废，思归鬓发秋。功名如不立，岂易狎汀鸥。
<br>
<br>
<br>
<br>&nbsp;&nbsp; 卷638_33 【题兴善寺僧道深院】张乔 
<br>
<br>江峰峰顶人，受法老西秦。法本无前业，禅非为后身。 
<br>院栽他国树，堂展祖师真。甚愿依宗旨，求闲未有因。
<br>
<br>
<br>
<br>&nbsp;&nbsp; 卷638_34 【送龙门令刘沧】张乔 
<br>
<br>去宰龙门县，应思变化年。还将鲁儒政，又与晋人传。 
<br>峭壁开中古，长河落半天。几乡因劝勉，耕稼满云烟。
<br>
<br>
<br>
<br>&nbsp;&nbsp; 卷638_35 【送友人往宜春（一作江南）】张乔 
<br>
<br>落花兼柳絮，无处不纷纷。远道空归去，流莺独自闻。 
<br>野桥喧磑水，山郭入楼云。故里南陵曲，秋期更送君。
<br>
<br>
<br>
<br>&nbsp;&nbsp; 卷638_36 【书边事】张乔 
<br>
<br>调角断清秋，征人倚戍楼。春风对青冢，白日落梁州。 
<br>大汉无兵阻，穷边有客游。蕃情似此水，长愿向南流。
<br>
<br>
<br>
<br>&nbsp;&nbsp; 卷638_37 【送僧雅觉归东海】张乔 
<br>
<br>山川心地内，一念即千重。老别关中寺，禅归海外峰。 
<br>鸟行来有路，帆影去无踪。几夜波涛息，先闻本国钟。
<br>
<br>
<br>
<br>&nbsp;&nbsp; 卷638_38 【和薛监察题兴善寺古松（薛一作崔）】张乔 
<br>
<br>种在法王城，前朝古寺名。瘦根盘地远，香吹入云清。 
<br>鹤动池台影，僧禅雨雪声。看来人旋老，因此叹浮生。
<br>
<br>
<br>
<br>&nbsp;&nbsp; 卷638_39 【听琴】张乔 
<br>
<br>清月转瑶轸，弄中湘水寒。能令坐来客，不语自相看。 
<br>静恐鬼神出，急疑风雨残。几时归岭峤，更过洞庭弹。
<br>
<br>
<br>
<br>&nbsp;&nbsp; 卷638_40 【送友人游蜀】张乔 
<br>
<br>此心知者稀，欲别倍相依。无食拟同去，有家还未归。 
<br>巴山开国远，剑道入天微。必恐临邛客，疑君学赋非。
<br>
<br>
<br>
<br>&nbsp;&nbsp; 卷638_41 【闻仰山禅师往曹溪因赠】张乔 
<br>
<br>曹溪松下路，猿鸟重相亲。四海求玄理，千峰绕定身。 
<br>异花天上堕，灵草雪中春。自惜经行处，焚香礼旧真。
<br>
<br>
<br>
<br>&nbsp;&nbsp; 卷638_42 【蓝溪夜坐】张乔 
<br>
<br>蓝水警尘梦，夜吟开草堂。月临山霭薄，松滴露花香。 
<br>诗外真风远，人间静兴长。明朝访禅侣，更上翠微房。
<br>
<br>
<br>
<br>&nbsp;&nbsp; 卷638_43 【题郑侍御蓝田别业】张乔 
<br>
<br>秋山清若水，吟客静于僧。小径通商岭，高窗见杜陵。 
<br>云霞朝入镜，猿鸟夜窥灯。许作前峰侣，终来寄上层。
<br>
<br>
<br>
<br>&nbsp;&nbsp; 卷638_44 【送友人进士许棠】张乔 
<br>
<br>离乡积岁年，归路远依然。夜火山头市，春江树杪船。 
<br>干戈愁鬓改，瘴疠喜家全。何处营甘旨，潮涛浸薄田。
<br>
<br>
<br>
<br>&nbsp;&nbsp; 卷638_45 【秘省伴直】张乔 
<br>
<br>乔枝聚暝禽，叠阁锁遥岑。待月当秋直，看书废夜吟。 
<br>残薪留火细，古井下瓶深。纵欲抄前史，贫难遂此心。
<br>
<br>
<br>
<br>&nbsp;&nbsp; 卷638_46 【宿昭应】张乔 
<br>
<br>夜忆开元寺，凄凉里巷间。薄烟通魏阙，明月照骊山。 
<br>半壁空宫闭，连天白道闲。清晨更回首，独向灞陵还。
<br>
<br>
<br>
<br>&nbsp;&nbsp; 卷638_47 【送陆处士】张乔 
<br>
<br>樽前放浩歌，便起泛烟波。舟楫故人少，江湖明月多。 
<br>孤峰经宿上，僻寺共云过。若向仙岩住，还应著薜萝。
<br>
<br>
<br>
<br>&nbsp;&nbsp; 卷638_48 【送韩处士归少室山】张乔 
<br>
<br>江外历千岑，还归少室吟。地闲缑岭月，窗迥洛城砧。 
<br>石窦垂寒乳，松枝长别琴。他年瀑泉下，亦拟置家林。
<br>
<br>
<br>
<br>&nbsp;&nbsp; 卷638_49 【赠初上人】张乔 
<br>
<br>竹色覆禅栖，幽禽绕院啼。空门无去住，行客自东西。 
<br>井气春来歇，庭枝雪后低。相看念山水，尽日话曹溪。
<br>
<br>
<br>
<br>&nbsp;&nbsp; 卷638_50 【送新罗僧】张乔 
<br>
<br>东来此学禅，多病念佛缘。把锡离岩寺，收经上海船。 
<br>落帆敲石火，宿岛汲瓶泉。永向扶桑老，知无再少年。
<br>
<br>
<br>
<br>&nbsp;&nbsp; 卷638_51 【题山僧院】张乔 
<br>
<br>谿路曾来日，年多与旧同。地寒松影里，僧老磬声中。 
<br>远水清风落，闲云别院通。心源若无碍，何必更论空。
<br>
<br>
<br>
<br>&nbsp;&nbsp; 卷638_52 【书梅福殿壁二首】张乔 
<br>
<br>梅真从羽化，万古是须臾。此地名空在，西山云亦孤。 
<br>井痕平野水，坛级上春芜。纵有双飞鹤，年多松已枯。
<br>
<br>一自白云去，千秋坛月明。我来思往事，谁更得长生。 
<br>雅韵磬钟远，真风楼殿清。今来为尉者，天下有仙名。
<br>
<br>
<br>
<br>&nbsp;&nbsp; 卷638_53 【荆楚道中】张乔 
<br>
<br>前程曾未到，岐路拟何为。返照行人急，荒郊去鸟迟。 
<br>春宵多旅梦，夏闰远秋期。处处牵愁绪，无穷是柳丝。
<br>
<br>
<br>
<br>&nbsp;&nbsp; 卷638_54 【送南陵尉李频】张乔 
<br>
<br>重作东南尉，生涯尚似僧。客程淮馆月，乡思海船灯。 
<br>晚雾看春毂，晴天见朗陵。不应三考足，先授诏书征。
<br>
<br>
<br>
<br>&nbsp;&nbsp; 卷638_55 【将归江淮书（一作冬归有感）】张乔 
<br>
<br>东风摇众木，即有看花期。紫陌频来日，沧洲独去时。 
<br>郡因兵役苦，家为海翻移。未老多如此，那堪鬓不衰。
<br>
<br>
<br>
<br>&nbsp;&nbsp; 卷638_56 【沿汉东归】张乔 
<br>
<br>北去穷秦塞，南归绕汉川。深山逢古迹，远道见新年。 
<br>绝壁云衔寺，空江雪洒船。萦回还此景，多坐夜灯前。
<br>
<br>
<br>
<br>&nbsp;&nbsp; 卷638_57 【送蜀客】张乔 
<br>
<br>剑阁缘空去，西南转几州。丹霄行客语，明月杜鹃愁。 
<br>露带山花落，云随野水流。相如曾醉地，莫滞少年游。
<br>
<br>
<br>
<br>&nbsp;&nbsp; 卷638_58 【塞上（一作塞下曲）】张乔 
<br>
<br>勒兵辽水边，风急卷旌旃。绝塞寒无树，平沙势尽天。 
<br>雪晴回探骑，月落控鸣弦。永定山河誓，南归改汉年。
<br>
<br>
<br>
<br>&nbsp;&nbsp; 卷638_59 【送友人归袁州】张乔 
<br>
<br>袁江猿鸟清，曾向此中行。才子登科去，诸侯扫榻迎。 
<br>山藏明月浦，树绕白云城。远想安亲后，秋风梦不惊。
<br>
<br>
<br>
<br>&nbsp;&nbsp; 卷638_60 【赠别李山人】张乔 
<br>
<br>分合老西秦，年年梦白蘋。曾为洞庭客，还送洞庭人。 
<br>语别惜残夜，思归愁见春。遥知泊舟处，沙月自相亲。
<br>
<br>
<br>
<br>&nbsp;&nbsp; 卷638_61 【思宜春寄友人】张乔 
<br>
<br>胜游虽隔年，魂梦亦依然。瀑水喧秋思，孤灯动夜船。 
<br>断虹全岭雨，斜月半溪烟。旧日吟诗侣，何人更不眠。
<br>
<br>
<br>
<br>&nbsp;&nbsp; 卷638_62 【江行夜雨】张乔 
<br>
<br>江风木落天，游子感流年。万里波连蜀，三更雨到船。 
<br>梦残灯影外，愁积苇丛边。不及樵渔客，全家住岛田。
<br>
<br>
<br>
<br>&nbsp;&nbsp; 卷638_63 【赠仰大师】张乔 
<br>
<br>仰山因久住，天下仰山名。井邑身虽到，林泉性本清。 
<br>野云居处尽，江月定中明。仿佛曾相识，今来隔几生。
<br>
<br>
<br>
<br>&nbsp;&nbsp; 卷638_64 【江南逢洛下友人】张乔 
<br>
<br>洛下吟诗侣，南游只有君。波涛归路见，蟋蟀在船闻。 
<br>晓月江城出，晴霞岛树分。无穷怀古意，岂独绕湘云。
<br>
<br>
<br>
<br>&nbsp;&nbsp; 卷638_65 【东湖赠僧子兰（一作题兰上人）】张乔 
<br>
<br>名利了无时，何人暂访师。道情闲外见，心地语来知。 
<br>竹落穿窗叶，松寒荫井枝。匡山许同社，愿卜挂帆期。
<br>
<br>
<br>
<br>&nbsp;&nbsp; 卷638_66 【隐岩陪郑少师夜坐】张乔 
<br>
<br>幸喜陪驺驭，频来向此宵。砚磨清涧石，厨爨白云樵。 
<br>竹外村烟细，灯中禁漏遥。衣冠与文理，静语对前朝。
<br>
<br>
<br>
<br>&nbsp;&nbsp; 卷638_67 【送三传赴长城尉（一作送前辈读三传任长城尉）】张乔 
<br>
<br>登科精鲁史，为尉及良时。高论穷诸国，长才并几司。 
<br>地倾流水疾，山叠过云迟。暇日琴书畔，何人对手棋。
<br>
<br>
<br>
<br>&nbsp;&nbsp; 卷638_68 【送李道士归南岳】张乔 
<br>
<br>千峰隔湘水，迢递挂帆归。扫月眠苍壁，和云著褐衣。 
<br>洞虚悬溜滴，径狭长松围。只恐相寻日，人间旧识稀。
<br>
<br>
<br>
<br>&nbsp;&nbsp; 卷638_69 【延福里秋怀】张乔 
<br>
<br>终年九陌行，要路迹皆生。苦学犹难至，甘贫岂有成。 
<br>病携秋卷重，闲著暑衣轻。一别林泉久，中宵御水声。
<br>
<br>
<br>
<br>&nbsp;&nbsp; 卷638_70 【题玄哲禅师影堂】张乔 
<br>
<br>吾师视化身，一念即遗尘。岩谷藏虚塔，江湖散学人。 
<br>云迷禅处石，院掩写来真。寂寞焚香后，闲阶细草生。
<br>
<br>
<br>
<br>&nbsp;&nbsp; 卷638_71 【登慈恩寺塔】张乔 
<br>
<br>窗户几层风，清凉碧落中。世人来往别，烟景古今同。 
<br>列岫横秦断，长河极塞空。斜阳越乡思，天末见归鸿。
<br>
<br>
<br>
<br>&nbsp;&nbsp; 卷638_72 【送友人东归】张乔 
<br>
<br>远涉期秋卷，将行不废吟。故乡芳草路，来往别离心。 
<br>挂席春风尽，开斋夏景深。子规谁共听，江月上清岑。
<br>
<br>
<br>
<br>&nbsp;&nbsp; 卷638_73 【送僧鸾归蜀宁亲】张乔 
<br>
<br>歌诗精外学，天子是知音。坐夏宫钟近，宁亲剑阁深。 
<br>高名彻西国，旧迹寄东林。自此栖禅者，因师满蜀吟。
<br>
<br>
<br>
<br>&nbsp;&nbsp; 卷638_74 【送人归江南】张乔 
<br>
<br>贫归无定程，水宿与山行。未有安亲计，难为去国情。 
<br>岛烟孤寺磬，江月远船筝。思苦秋回日，多应吟更清。
<br>
<br>
<br>
<br>&nbsp;&nbsp; 卷638_75 【将离江上作】张乔 
<br>
<br>白衣归树下，青草恋江边。三楚足深隐，五陵多少年。 
<br>寂寥闻蜀魄，清绝怨湘弦。岐路在何处，西行心渺然。
<br>
<br>
<br>
<br>&nbsp;&nbsp; 卷638_76 【别李参军】张乔 
<br>
<br>王孙游不遇，况我五湖人。野店难投宿，渔家独问津。 
<br>岭分中夜月，江隔两乡春。静想青云路，还应寄此身。
<br>
<br>
<br>
<br>&nbsp;&nbsp; 卷638_77 【送睦州张参军】张乔 
<br>
<br>重禄轻身日，清资近故乡。因知送君后，转自惜年芳。 
<br>远水分林影，层峰起鸟行。扁舟此中去，溪月有余光。
<br>
<br>
<br>
<br>&nbsp;&nbsp; 卷638_78 【赠棋僧侣】张乔 
<br>
<br>机谋时未有，多向弈棋销。已与山僧敌，无令海客饶。 
<br>静驱云阵起，疏点雁行遥。夜雨如相忆，松窗更见招。
<br>
<br>
<br>
<br>&nbsp;&nbsp; 卷638_79 【题湖上友人居】张乔 
<br>
<br>岂得恋樵渔，全家湖畔居。远无潮客信，闲寄岳僧书。 
<br>野白梅繁后，山明雨散初。逍遥向云水，莫与宦情疏。
<br>
<br>
<br>
<br>&nbsp;&nbsp; 卷638_80 【送友人归宣州】张乔 
<br>
<br>失计复离愁，君归我独游。乱花藏道发，春水绕乡流。 
<br>暝火丛桥市，晴山叠郡楼。无为谢公恋，吟过晓蝉秋。
<br>
<br>
<br>
<br>&nbsp;&nbsp; 卷638_81 【题古观】张乔 
<br>
<br>急景递衰老，此经谁养真。松留千载鹤，碑隔六朝人。 
<br>洞水流花早，壶天闭雪春。其如为名利，归踏五陵尘。
<br>
<br>
<br>
<br>&nbsp;&nbsp; 卷638_82 【送友人及第归江南】张乔 
<br>
<br>岂易及归荣，辛勤致此名。登车思往事，回首勉诸生。 
<br>路绕山光晓，帆通海气清。秋期却闲坐，林下听江声。
<br>
<br>
<br>
<br>&nbsp;&nbsp; 卷638_83 【送朴充侍御归海东】张乔 
<br>
<br>天涯离二纪，阙下历三朝。涨海虽然阔，归帆不觉遥。 
<br>惊波时失侣，举火夜相招。来往寻遗事，秦皇有断桥。
<br>
<br>
<br>
<br>&nbsp;&nbsp; 卷638_84 【吊前水部贾员外】张乔 
<br>
<br>笼中江海禽，日夕有归心。魏阙长谣久，吴山独往深。 
<br>别时群木落，终处乱猿吟。李白坟前路，溪僧送入林。
<br>
<br>
<br>
<br>&nbsp;&nbsp; 卷638_85 【题小松】张乔 
<br>
<br>松子落何年，纤枝长水边。斫开深涧雪，移出远林烟。 
<br>带月栖幽鸟，兼花灌冷泉。微风动清韵，闲听罢琴眠。
<br>
<br>
<br>
<br>&nbsp;&nbsp; 卷638_86 【寄中岳颛顼先生】张乔 
<br>
<br>先生颛顼后，得道自何人。松柏卑于寿，儿孙老却身。 
<br>夜窗峰顶曙，寒涧洞中春。恋此逍遥境，云间不可亲。
<br>
<br>
<br>
<br>&nbsp;&nbsp; 卷638_87 【送沈先辈尉昭应】张乔 
<br>
<br>馀才不废诗，佐邑喜闲司。丹陛终须去，青山未可期。 
<br>叶凋温谷晚，云出古宫迟。若草东封疏，君王到有时。
<br>
<br>
<br>
<br>&nbsp;&nbsp; 卷638_88 【送友人游湖南】张乔 
<br>
<br>所投非旧知，亦似有前期。路向长江上，帆扬细雨时。 
<br>春生南岳早，日转大荒迟。尽采潇湘句，重来会近期。
<br>
<br>
<br>
<br>&nbsp;&nbsp; 卷638_89 【江上送友人南游】张乔 
<br>
<br>何处积乡愁，天涯聚乱流。岸长群岫晚，湖阔片帆秋。 
<br>买酒过渔舍，分灯与钓舟。潇湘见来雁，应念独边游。
<br>
<br>
<br>
<br>&nbsp;&nbsp; 卷638_90 【江南别友人】张乔 
<br>
<br>劳生故白头，头白未应休。阙下难孤立，天涯尚旅游。 
<br>听猿吟岛寺，待月上江楼。醉别醒惆怅，云帆满乱流。
<br>
<br>
<br>
<br>&nbsp;&nbsp; 卷638_91 【商山道中】张乔 
<br>
<br>春去计秋期，长安在梦思。多逢山好处，少值客行时。 
<br>云起争峰势，花交隐涧枝。停骖一惆怅，应只岭猿知。
<br>
<br>
<br>
<br>&nbsp;&nbsp; 卷638_92 【吴江旅次】张乔 
<br>
<br>行人愁落日，去鸟倦遥林。旷野鸣流水，空山响暮砧。 
<br>旅途归计晚，乡树别年深。寂寞逢村酒，渔家一醉吟。
<br>
<br>
<br>
<br>&nbsp;&nbsp; 卷638_93 【寄南中友人】张乔 
<br>
<br>相梦如相见，相思去后频。旧时行处断，华发别来新。 
<br>浪动三湘月，烟藏五岭春。又无归北客，书札寄何人。
<br>
<br>
<br>
<br>&nbsp;&nbsp; 卷638_94 【寄绩溪陈明府】张乔 
<br>
<br>古邑猿声里，空城只半存。岸移无旧路，沙涨别成村。 
<br>鼓角喧京口，江山尽汝濆。六朝兴废地，行子一销魂。
<br>
<br>
<br>
<br>&nbsp;&nbsp; 卷638_95 【试月中桂】张乔 
<br>
<br>与月转洪濛，扶疏万古同。根非生下土，叶不坠秋风。 
<br>每以圆时足，还随缺处空。影高群木外，香满一轮中。 
<br>未种丹霄日，应虚玉兔宫。何当因羽化，细得问玄功。
<br>
<br>
<br>
<br>&nbsp;&nbsp; 卷638_96 【游歙州兴唐寺】张乔 
<br>
<br>山桥通绝境，到此忆天台。竹里寻幽径，云边上古台。 
<br>鸟归残照出，钟断细泉来。为爱澄溪月，因成隔宿回。
<br>
<br>
<br>
<br>&nbsp;&nbsp; 卷638_97 【题诠律师院】张乔 
<br>
<br>院凉松雨声，相对有山情。未许谿边老，犹思岳顶行。 
<br>纱灯留火细，石井灌瓶清。欲问吾师外，何人得此生。
<br>
<br>
<br>
<br>&nbsp;&nbsp; 卷638_98 【金山寺空上人院】张乔 
<br>
<br>已老金山顶，无心上石桥。讲移三楚遍，梵译五天遥。 
<br>板阁禅秋月，铜瓶汲夜潮。自惭昏醉客，来坐亦通宵。
<br>
<br>
<br>
<br>&nbsp;&nbsp; 卷638_99 【题广信寺】张乔 
<br>
<br>亭北敞灵溪，林梢与槛齐。野云来影远，沙鸟去行低。 
<br>晚渡明村火，晴山响郡鼙。思乡值摇落，赖不有猿啼。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
