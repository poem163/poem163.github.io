<HTML>
<HEAD>
<TITLE>全唐诗 卷535-538 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷535-538</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷535-538</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6172"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷535-538')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷535-538]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷535_1 【汉水伤稼】许浑 
<br>
<br>西北楼开四望通，残霞成绮月悬弓。江村夜涨浮天水， 
<br>泽国秋生动地风。高下绿苗千顷尽，新陈红粟万廒空。 
<br>才微分薄忧何益，却欲回心学钓翁。
<br>
<br>
<br>&nbsp;&nbsp; 卷535_2 【送王总下第归丹阳】许浑 
<br>
<br>秦楼心断楚江湄，系马春风酒一卮。汴水月明东下疾， 
<br>练塘花发北来迟。青芜定没安贫处，黄叶应催献赋诗。 
<br>凭寄家书为回报，旧乡还有故人知。
<br>
<br>
<br>
<br>&nbsp;&nbsp; 卷535_3 【南阳道中】许浑 
<br>
<br>月斜孤馆傍村行，野店高低带古城。篱上晓花斋后落， 
<br>井边秋叶社前生。饥乌索哺随雏叫，乳牸慵归望犊鸣。 
<br>荒草连天风动地，不知谁学武侯耕。
<br>
<br>
<br>
<br>&nbsp;&nbsp; 卷535_4 【破北虏太和公主归宫阙】许浑 
<br>
<br>毳幕承秋极断蓬，飘飖一剑黑山空。匈奴北走荒秦垒， 
<br>贵主西还盛汉宫。定是庙谟倾种落，必知边寇畏骁雄。 
<br>恩沾残类从归去，莫使华人杂犬戎。
<br>
<br>
<br>
<br>&nbsp;&nbsp; 卷535_5 【李定言自殿院衔命归阙，拜员外郎迁右史因寄】许浑 
<br>
<br>白笔南征变二毛，越山愁瘴海惊涛。才归龙尾含鸡舌， 
<br>更立螭头运兔毫。阊阖欲开宫漏尽，冕旒初坐御香高。 
<br>吴中旧侣君先贵，曾忆王祥与佩刀。
<br>
<br>
<br>
<br>&nbsp;&nbsp; 卷535_6 【早秋韶阳夜雨】许浑 
<br>
<br>宋玉含凄梦亦惊，芙蓉山响一猿声。阴云迎雨枕先润， 
<br>夜电引雷窗暂明。暗惜水花飘广槛，远愁风叶下高城。 
<br>西归万里未千里，应到故园春草生。
<br>
<br>
<br>
<br>&nbsp;&nbsp; 卷535_7 【将为南行陪尚书崔公宴海榴堂】许浑 
<br>
<br>朝宴华堂暮未休，几人偏得谢公留。风传鼓角霜侵戟， 
<br>云卷笙歌月上楼。宾馆尽开徐稚榻，客帆空恋李膺舟。 
<br>谩夸书剑无知己，水远山长步步愁。
<br>
<br>
<br>
<br>&nbsp;&nbsp; 卷535_8 【赠王山人】许浑 
<br>
<br>贳酒携琴访我频，始知城市有闲人。君臣药在宁忧病， 
<br>子母钱成岂患贫。年长每劳推甲子，夜寒初共守庚申。 
<br>近来闻说烧丹处，玉洞桃花万树春。
<br>
<br>
<br>
<br>&nbsp;&nbsp; 卷535_9 【宣城崔大夫召联句，偶疾不获赴因献】许浑 
<br>
<br>心慕知音命自拘，画堂闻欲试吹竽。茂陵罢酒惭中圣， 
<br>漳浦题诗怯大巫。鬐鬣几年伤在藻，羽毛终日羡栖梧。 
<br>还愁旅棹空归去，枫叶荷花钓五湖。
<br>
<br>
<br>
<br>&nbsp;&nbsp; 卷535_10 【赠郑处士】许浑 
<br>
<br>道傍年少莫矜夸，心在重霄鬓未华。杨子可曾过北里， 
<br>鲁人何必敬东家。寒云晓散千峰雪，暖雨晴开一径花。 
<br>且卖湖田酿春酒，与君书剑是生涯。
<br>
<br>
<br>
<br>&nbsp;&nbsp; 卷535_11 【正元（一作元日，一作元正）】许浑 
<br>
<br>高揭鸡竿辟帝阍，祥风微暖瑞云屯。千官共削奸臣迹， 
<br>万国初衔圣主恩。宫殿雪华齐紫阁，关河春色到青门。 
<br>华夷一轨人方泰，莫学论兵误至尊。
<br>
<br>
<br>
<br>&nbsp;&nbsp; 卷535_12 【登尉佗楼】许浑 
<br>
<br>刘项持兵鹿未穷，自乘黄屋岛夷中。南来作尉任嚣力， 
<br>北向称臣陆贾功。箫鼓尚陈今世庙，旌旗犹镇昔时宫。 
<br>越人未必知虞舜，一奏薰弦万古风。
<br>
<br>
<br>
<br>&nbsp;&nbsp; 卷535_13 【韶州驿楼宴罢】许浑 
<br>
<br>檐外千帆背夕阳，归心杳杳鬓苍苍。岭猿群宿夜山静， 
<br>沙鸟独飞秋水凉。露堕桂花棋局湿，风吹荷叶酒瓶香。 
<br>主人不醉下楼去，月在南轩更漏长。
<br>
<br>
<br>
<br>&nbsp;&nbsp; 卷535_14 【和淮南王相公与宾僚同游瓜洲别业，题旧书斋】许浑 
<br>
<br>碧油红旆想青衿，积雪窗前尽日吟。巢鹤去时云树老， 
<br>卧龙归处石潭深。道傍苦李犹垂实，城外甘棠已布阴。 
<br>宾御莫辞岩下醉，武丁高枕待为霖。
<br>
<br>
<br>
<br>&nbsp;&nbsp; 卷535_15 【送卢先辈自衡岳赴复州嘉礼二首】许浑 
<br>
<br>名振金闺步玉京，暂留沧海见高情。众花尽处松千尺， 
<br>群鸟喧时鹤一声。朱阁簟凉疏雨过，碧溪船动早潮生。 
<br>离心不异西江水，直送征帆万里行。
<br>
<br>湘南诗客海中行，鹏翅垂云不自矜。秋水静磨金镜土， 
<br>夜风寒结玉壶冰。万重岭峤辞衡岳，千里山陂问竟陵。 
<br>醉倚西楼人已远，柳溪无浪月澄澄。
<br>
<br>
<br>
<br>&nbsp;&nbsp; 卷535_16 【哭杨攀处士】许浑 
<br>
<br>先生忧道乐清贫，白发终为不仕身。嵇阮没来无酒客， 
<br>应刘亡后少诗人。山前月照荒坟晓，溪上花开旧宅春。 
<br>昨夜回舟更惆怅，至今钟磬满南邻。
<br>
<br>
<br>
<br>&nbsp;&nbsp; 卷535_17 【宿松江驿却寄苏州一二同志（一作宿望亭驿寄苏州同游）】许浑 
<br>
<br>候馆人稀夜自长，姑苏台远树苍苍。江湖潮落高楼迥， 
<br>河汉秋归广簟凉。月转碧梧移鹊影，露低红叶湿萤光。 
<br>西园诗侣应多思，莫醉笙歌掩画堂。
<br>
<br>
<br>
<br>&nbsp;&nbsp; 卷535_18 【卢山人自巴蜀由湘潭归茅山因赠】许浑 
<br>
<br>太乙灵方炼紫荷，紫荷飞尽发皤皤。猿啼巫峡晓云薄， 
<br>雁宿洞庭秋月多。导引岂如桃叶舞，步虚宁比竹枝歌。 
<br>华阳旧隐莫归去，水没芝田生绿莎。
<br>
<br>
<br>
<br>&nbsp;&nbsp; 卷535_19 【颍州从事西湖亭宴饯】许浑 
<br>
<br>西湖清宴不知回，一曲离歌酒一杯。城带夕阳闻鼓角， 
<br>寺临秋水见楼台。兰堂客散蝉犹噪，桂楫人稀鸟自来。 
<br>独想征车过巩洛，此中霜菊绕潭开。
<br>
<br>
<br>
<br>&nbsp;&nbsp; 卷535_20 【瓜洲留别李诩】许浑 
<br>
<br>泣玉三年一见君，白衣憔悴更离群。柳堤惜别春潮落， 
<br>花榭留欢夜漏分。孤馆宿时风带雨，远帆归处水连云。 
<br>悲歌曲尽莫重奏，心绕关河不忍闻。
<br>
<br>
<br>
<br>&nbsp;&nbsp; 卷535_21 【余谢病东归，王秀才见寄，今潘秀才南棹奉酬】许浑 
<br>
<br>酷似牢之玉不如，落星山下白云居。春耕旋构金门客， 
<br>夜学兼修玉府书。风扫碧云迎鸷鸟，水还沧海养嘉鱼。 
<br>莫将年少轻时节，王氏家风在石渠。
<br>
<br>
<br>
<br>&nbsp;&nbsp; 卷535_22 【献韶阳相国崔公】许浑 
<br>
<br>一匮为功极九层，康庄犹自剑棱棱。舟回北渚经年泊， 
<br>门接东山尽日登。万国已闻传玉玺，百官犹望启金縢。 
<br>贤臣会致唐虞世，独倚江楼笑范增。
<br>
<br>
<br>
<br>&nbsp;&nbsp; 卷535_23 【郡斋夜坐寄旧乡二侄】许浑 
<br>
<br>千官奉职衮龙垂，旅卧淮阳鬓日衰。三月已乖棠树政， 
<br>二年空负竹林期。楼侵白浪风来远，城抱丹岩日到迟。 
<br>长欲挂帆君莫笑，越禽花晚梦南枝。
<br>
<br>
<br>
<br>&nbsp;&nbsp; 卷535_24 【病间寄郡中文士】许浑 
<br>
<br>卢橘含花处处香，老人依旧卧清漳。心同客舍惊秋早， 
<br>迹似僧斋厌夜长。风卷翠帘琴自响，露凝朱阁簟先凉。 
<br>明朝欲醉文中彦，犹觉吟声带越乡。
<br>
<br>
<br>
<br>&nbsp;&nbsp; 卷535_25 【贺少师相公致政】许浑 
<br>
<br>六十悬车自古稀，我公年少独忘机。门临二室留侯隐， 
<br>棹倚三川越相归。不拟优游同陆贾，已回清白遗胡威。 
<br>龙城凤沼棠阴在，只恐归鸿更北飞。
<br>
<br>
<br>
<br>&nbsp;&nbsp; 卷535_26 【题崔处士山居】许浑 
<br>
<br>坐穷今古掩书堂，二顷湖田一半荒。荆树有花兄弟乐， 
<br>橘林无实子孙忙。龙归晓洞云犹湿，麝过春山草自香。 
<br>向夜欲归心万里，故园松月更苍苍。
<br>
<br>
<br>
<br>&nbsp;&nbsp; 卷535_27 【疾后与郡中群公宴李秀才】许浑 
<br>
<br>强留佳客宴王孙，岩上馀花落酒樽。书院欲开虫网户， 
<br>讼庭犹掩雀罗门。耳虚尽日疑琴癖，眼暗经秋觉镜昏。 
<br>莫引刘安倚西槛，夜来红叶下江村。
<br>
<br>
<br>
<br>&nbsp;&nbsp; 卷535_28 【晨起白云楼寄龙兴江准上人兼呈窦秀才】许浑 
<br>
<br>兹楼今是望乡台，乡信全稀晓雁哀。山翠万重当槛出， 
<br>水华千里抱城来。东岩月在僧初定，南浦花残客未回。 
<br>欲吊灵均能赋否，秋风还有木兰开。
<br>
<br>
<br>
<br>&nbsp;&nbsp; 卷535_29 【宴饯李员外】许浑 
<br>
<br>病守江城眼暂开，昔年吴越共衔杯。膺舟出镇虚陈榻， 
<br>郑履还京下隗台。云叶渐低朱阁掩，浪花初起画樯回。 
<br>心期解印同君醉，九曲池西望月来。
<br>
<br>
<br>
<br>&nbsp;&nbsp; 卷535_30 【酬钱汝州】许浑 
<br>
<br>白雪多随汉水流，谩劳旌旆晚悠悠。笙歌暗写终年恨， 
<br>台榭潜消尽日忧。鸟散落花人自醉，马嘶芳草客先愁。 
<br>怪来雅韵清无敌，三十六峰当庾楼。
<br>
<br>
<br>
<br>&nbsp;&nbsp; 卷535_31 【将归姑苏南楼饯送李明府】许浑 
<br>
<br>无处登临不系情，一凭春酒醉高城。暂移罗绮见山色， 
<br>才驻管弦闻水声。花落西亭添别恨，柳阴南浦促归程。 
<br>前期迢递今宵短，更倚朱阑待月明。
<br>
<br>
<br>
<br>&nbsp;&nbsp; 卷535_32 【和浙西从事刘三复送僧南归】许浑 
<br>
<br>楚客送僧归故乡，海门帆势极潇湘。碧云千里暮愁合， 
<br>白雪一声春思长。满院草花平讲席，绕龛藤叶盖禅床。 
<br>怜师不得随师去，已戴儒冠事素王。
<br>
<br>
<br>
<br>&nbsp;&nbsp; 卷535_33 【送上元王明府赴任（一作送友人浙西任宰）】许浑 
<br>
<br>莫言名重懒驱鸡，六代江山碧海西。日照蒹葭明楚塞， 
<br>烟分杨柳见隋堤。荒城树暗沉书浦，旧宅花连罨画溪。 
<br>官满定知归未得，九重霄汉有丹梯。
<br>
<br>
<br>
<br>&nbsp;&nbsp; 卷535_34 【送沈卓少府任江都（一作赵嘏诗）】许浑 
<br>
<br>炀帝都城春水边，笙歌夜上木兰船。三千宫女自涂地， 
<br>十万人家如洞天。艳艳花枝官舍晚，重重云影寺墙连。 
<br>少年作尉须兢慎，莫向楼前坠马鞭。
<br>
<br>
<br>
<br>&nbsp;&nbsp; 卷535_35 【酬邢杜二员外】许浑 
<br>
<br>雪带东风洗画屏，客星悬处聚文星。未归嵩岭暮云碧， 
<br>久别杜陵春草青。熊轼并驱因雀噪，隼旟齐驻是鸿冥。 
<br>岂知京洛旧亲友，梦绕潺湲江上亭。
<br>
<br>
<br>
<br>&nbsp;&nbsp; 卷535_36 【经故丁补阙郊居】许浑 
<br>
<br>死酬知己道终全，波暖孤冰且自坚。鵩上承尘才一日， 
<br>鹤归华表已千年。风吹药蔓迷樵径，雨暗芦花失钓船。 
<br>四尺孤坟何处是，阖闾城外草连天。
<br>
<br>
<br>
<br>&nbsp;&nbsp; 卷535_37 【陪宣城大夫崔公泛后池兼北楼宴二首】许浑 
<br>
<br>陪泛芳池醉北楼，水花繁艳照膺舟。亭台阴合树初昼， 
<br>弦管韵高山欲秋。皆贺虢岩终选傅，自伤燕谷未逢邹。 
<br>昔时恩遇今能否，一尉沧洲已白头。
<br>
<br>江上西来共鸟飞，剪荷浮泛似轻肥。王珣作簿公曾喜， 
<br>刘表为邦客尽依。云外轩窗通早景，风前箫鼓送残晖。 
<br>宛陵行乐金陵住，遥对家山未忆归。
<br>
<br>
<br>
<br>&nbsp;&nbsp; 卷535_38 【留别赵端公】许浑 
<br>
<br>海门征棹赴龙泷，暂寄华筵倒玉缸。箫鼓散时逢夜雨， 
<br>绮罗分处下秋江。孤帆已过滕王阁，高榻留眠谢守窗。 
<br>却愿烟波阻风雪，待君同拜碧油幢。
<br>
<br>
<br>
<br>&nbsp;&nbsp; 卷535_39 【寄阳陵处士（一作寄昭亭杨处士，一作寄陵阳元处士）】许浑 
<br>
<br>旧隐青山紫桂阴，一书迢递寄归心。谢公楼上晚花盛。 
<br>扬子宅前春草深。吴岫雨来溪鸟浴，楚江云暗岭猿吟， 
<br>野人宁忆沧洲畔，会待吹嘘定至音。
<br>
<br>
<br>
<br>&nbsp;&nbsp; 卷535_40 【与张道士同访李隐君不遇】许浑 
<br>
<br>千岩万壑独携琴，知在陵阳不可寻。去辙已平秋草遍， 
<br>空斋长掩暮云深。霜寒橡栗留山鼠，月冷菰蒲散水禽。 
<br>唯有西邻张仲蔚，坐来同怆别离心。
<br>
<br>
<br>
<br>&nbsp;&nbsp; 卷535_41 【闻州中有宴寄崔大夫兼简邢群评事】许浑 
<br>
<br>箫管筵间列翠蛾，玉杯金液耀金波。池边雨过飘帷幕， 
<br>海上风来动绮罗。颜子巷深青草遍，庾君楼迥碧山多。 
<br>甘心不及同年友，卧听行云一曲歌。
<br>
<br>
<br>
<br>&nbsp;&nbsp; 卷535_42 【寄殷尧藩先辈】许浑 
<br>
<br>十载功名翰墨林，为从知己信浮沈。青山有雪谙松性， 
<br>碧落无云称鹤心。带月独归萧寺远，玩花频醉庾楼深。 
<br>思君一见如琼树，空把新诗尽日吟。
<br>
<br>
<br>
<br>&nbsp;&nbsp; 卷535_43 【赠河东虞押衙二首】许浑 
<br>
<br>长剑高歌换素衣，君恩未报不言归。旧精鸟篆谙书体， 
<br>新授龙韬识战机。万里往来征马瘦，十年离别故人稀。 
<br>生平志气何人见，空上西楼望落晖。
<br>
<br>吴门风水各萍流，月满花开懒独游。万里山川分晓梦， 
<br>四邻歌管送春愁。昔年顾我长青眼，今日逢君尽白头。 
<br>莫向尊前更惆怅，古来投笔尽封侯。
<br>
<br>
<br>
<br>&nbsp;&nbsp; 卷535_44 【陵阳春日（一作移摄太守寄汝洛旧游）】许浑 
<br>
<br>百年身世似飘蓬，泽国移家叠嶂中。万里绿波鱼恋钓， 
<br>九重青汉鹤愁笼。西池水冷春岩雪，南浦花香晓树风。 
<br>纵倒芳尊心不醉，故人多在洛城东。
<br>
<br>
<br>
<br>&nbsp;&nbsp; 卷535_45 【酬杜补阙初春雨中舟次横江喜裴郎中相迎见寄】许浑 
<br>
<br>江馆维舟为庾公，暖波微渌雨濛濛。红桥迤逦春岩下， 
<br>朱旆联翩晓树中。柳滴圆波生细浪，梅含香艳吐轻风。 
<br>郢歌莫问青山吏，鱼在深池鸟在笼。
<br>
<br>
<br>
<br>&nbsp;&nbsp; 卷535_46 【送张厚浙东谒丁常侍（一作送张厚浙东修谒）】许浑 
<br>
<br>凉露清蝉柳陌空，故人遥指浙江东。青山有雪松当涧， 
<br>碧落无云鹤出笼。齐唱离歌愁晚月，独看征棹怨秋风。 
<br>定知洛下声名士，共说膺门得孔融。
<br>
<br>
<br>
<br>&nbsp;&nbsp; 卷535_47 【酬副使郑端公见寄】许浑 
<br>
<br>一日高名遍九州，玄珠仍向道中求。郢中白雪惭新唱， 
<br>涂上青山忆旧游。笙磬有文终易别，珠玑无价竟难酬。 
<br>柳营迢递江风阔，夜夜孤吟月下楼。
<br>
<br>
<br>
<br>&nbsp;&nbsp; 卷535_48 【酬绵州于中丞使君见寄】许浑 
<br>
<br>故人书信越褒斜，新意虽多旧约赊。皆就一麾先去国， 
<br>共谋三径未还家，荆巫夜隔巴西月，鄢郢春连汉上花。 
<br>半月离居犹怅望，可堪垂白各天涯。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷536_1 【春早郡楼书事寄呈府中群公】许浑 
<br>
<br>两鬓垂丝发半霜，石城孤梦绕襄阳。鸳鸿幕里莲披槛， 
<br>虎豹营中柳拂墙。画舸欲行春水急，翠帘初卷暮山长。 
<br>岘亭风起花千片，流入南湖尽日香。
<br>
<br>
<br>&nbsp;&nbsp; 卷536_2 【元处士自洛归宛陵山居见示詹事相公饯行之什因赠】许浑 
<br>
<br>紫霄峰下绝韦编，旧隐相如结袜前。月落尚留东閤醉， 
<br>风高还忆北窗眠。江城夜别潇潇雨，山槛晴归漠漠烟。 
<br>一顷豆花三顷竹，想应抛却钓鱼船。
<br>
<br>
<br>
<br>&nbsp;&nbsp; 卷536_3 【送元昼上人归苏州兼寄张厚二首】许浑 
<br>
<br>自卜闲居荆水头，感时相别思悠悠。一樽酒尽青山暮， 
<br>千里书回碧树秋。深巷久贫知寂寞，小诗多病尚风流。 
<br>昼公此去应相问，为说沾巾忆旧游。
<br>
<br>三年无事客吴乡，南陌春园碧草长。共醉八门回画舸， 
<br>独还三径掩书堂。前山雨过池塘满，小院秋归枕簟凉。 
<br>经岁别离心自苦，何堪黄叶落清漳。
<br>
<br>
<br>
<br>&nbsp;&nbsp; 卷536_4 【送陆拾遗东归】许浑 
<br>
<br>独振儒风遇盛时，紫泥初降世人知。文章报主非无意， 
<br>书剑还家素有期。秋寺卧云移棹晚，暮江乘月落帆迟。 
<br>东归自是缘清兴，莫比商山咏紫芝。
<br>
<br>
<br>
<br>&nbsp;&nbsp; 卷536_5 【湖南徐明府余之南邻，久不还家，因题林馆】许浑 
<br>
<br>湘南官罢不归来，高阁经年掩绿苔。鱼溢池塘秋雨过， 
<br>鸟还洲岛暮潮回。阶前石稳棋终局，窗外山寒酒满杯。 
<br>借问先生独何处，一篱疏菊又花开。
<br>
<br>
<br>
<br>&nbsp;&nbsp; 卷536_6 【酬和杜侍御】许浑 
<br>
<br>花时曾省杜陵游，闻下书帷不举头。因过石城先访戴， 
<br>欲朝金阙暂依刘。征帆夜转鸬鹚穴，骋骑春辞鹳雀楼。 
<br>正把新诗望南浦，棹歌应是木兰舟。
<br>
<br>
<br>
<br>&nbsp;&nbsp; 卷536_7 【酬河中杜侍御重寄】许浑 
<br>
<br>五色如丝下碧空，片帆还绕楚王宫。文章已变南山雾， 
<br>羽翼应抟北海风。春雪预呈霜简白，晓霞先染绣衣红。 
<br>十千沽酒留君醉，莫道归心似转蓬。
<br>
<br>
<br>
<br>&nbsp;&nbsp; 卷536_8 【寄献三川守刘公】许浑 
<br>
<br>三川歌颂彻咸秦，十二楼前侍从臣。休闭玉笼留鸑鷟， 
<br>早开金埒纵麒麟。花深稚榻迎何客，月在膺舟醉几人。 
<br>自笑东风过寒食，茂陵寥落未知春。
<br>
<br>半年三度转蓬居，锦帐心阑羡隼旟。老去自惊秦塞雁， 
<br>病来先忆楚江鱼。长闻季氏千金诺，更望刘公一纸书。 
<br>春雪未晴春酒贵，莫教愁杀马相如。
<br>
<br>
<br>
<br>&nbsp;&nbsp; 卷536_9 【送段觉之西蜀结婚（一作送段觉之西川过婚礼后归觐）】许浑 
<br>
<br>词赋名高身不闲，采衣如锦度函关。镜中鸾影胡威去， 
<br>剑外花归卫玠还。秋浪远侵黄鹤岭，暮云遥断碧鸡山。 
<br>时人若问西游客，心在重霄鬓欲斑。
<br>
<br>
<br>
<br>&nbsp;&nbsp; 卷536_10 【长庆寺遇常州阮秀才】许浑 
<br>
<br>高阁晴轩对一峰，毗陵书客此相逢。晚收红叶题诗遍， 
<br>秋待黄花酿酒浓。山馆日斜喧鸟雀，石潭波动戏鱼龙。 
<br>上方有路应知处，疏磬寒蝉树几重。
<br>
<br>
<br>
<br>&nbsp;&nbsp; 卷536_11 【赠闲师（一作送令闲上人）】许浑 
<br>
<br>近日高僧更有谁，宛陵山下遇闲师。东林共许三乘学， 
<br>南国争传五字诗。初到庾楼红叶坠，夜投萧寺碧云随。 
<br>秋江莫惜题佳句，正是磷磷见底时。
<br>
<br>
<br>
<br>&nbsp;&nbsp; 卷536_12 【东游留别李丛秀才】许浑 
<br>
<br>烦君沽酒强登楼，罢唱离歌说远游。文字岂劳诸子重， 
<br>风尘多幸故人忧。数程山路长侵夜，千里家书动隔秋。 
<br>起凭栏干各垂泪，又驱羸马向东州。
<br>
<br>
<br>
<br>&nbsp;&nbsp; 卷536_13 【竹林寺别友人（一作与德玄别，一作李玄）】许浑 
<br>
<br>骚人吟罢起乡愁，暗觉年华似水流。花满谢城伤共别， 
<br>蝉鸣萧寺喜同游。前山月落杉松晚，深夜风清枕簟秋。 
<br>明日分襟又何处，江南江北路悠悠。
<br>
<br>
<br>
<br>&nbsp;&nbsp; 卷536_14 【送处士武君归章洪山居（一作送武全通处士归隐洪山）】许浑 
<br>
<br>形影无群消息沉，登闻三击血沾襟。皇纲一日开冤气， 
<br>青史千年重壮心。却望乌台春树老，独归蜗舍暮云深。 
<br>他时纵有征书至，雪满空山不可寻。
<br>
<br>
<br>
<br>&nbsp;&nbsp; 卷536_15 【题义女亭】许浑 
<br>
<br>身没兰闺道日明，郭南寻得旧池亭。诗人愁立暮山碧， 
<br>贾客怨离秋草青。四望月沉疑掩镜，两檐花动认收屏。 
<br>至今乡里风犹在，借问谁传义女铭。
<br>
<br>
<br>
<br>&nbsp;&nbsp; 卷536_16 【吴门送振武李从事】许浑 
<br>
<br>晚促离筵醉玉缸，伊州一曲泪双双。欲携刀笔从新幕， 
<br>更宿烟霞别旧窗。胡马近秋侵紫塞，吴帆乘月下清江。 
<br>嫖姚若许传书檄，坐筑三城看受降。
<br>
<br>
<br>
<br>&nbsp;&nbsp; 卷536_17 【郊居春日有怀府中诸公并柬王兵曹】许浑 
<br>
<br>欲学渔翁钓艇新，濯缨犹惜九衢尘。花前更谢依刘客， 
<br>雪后空怀访戴人。僧舍覆棋消白日，市楼赊酒过青春。 
<br>一山桃杏同时发，谁似东风不厌贫。
<br>
<br>
<br>
<br>&nbsp;&nbsp; 卷536_18 【同韦少尹伤故卫尉李少卿】许浑 
<br>
<br>客醉更长乐未穷，似知身世一宵空。香街宝马嘶残月， 
<br>暖阁佳人哭晓风。未卷绣筵朱阁上，已开尘席画屏中。 
<br>何须更赋山阳笛，寒月沉西水向东。
<br>
<br>
<br>
<br>&nbsp;&nbsp; 卷536_19 【舟行早发庐陵郡郭寄滕郎中】许浑 
<br>
<br>楚客停桡太守知，露凝丹叶自秋悲。蟹螯只恐相如渴， 
<br>鲈鲙应防曼倩饥。风卷曙云飘角远，雨昏寒浪挂帆迟。 
<br>离心更羡高斋夕，巫峡花深醉玉卮。
<br>
<br>
<br>
<br>&nbsp;&nbsp; 卷536_20 【闻边将刘皋无辜受戮】许浑 
<br>
<br>外监多假帝王尊，威胁偏裨势不存。才许誓心安玉垒， 
<br>已伤传首动金门。三千客里宁无义，五百人中必有恩。 
<br>却赖汉庭多烈士，至今犹自伏蒲轮。
<br>
<br>
<br>
<br>&nbsp;&nbsp; 卷536_21 【送薛秀才南游】许浑 
<br>
<br>姑苏城外柳初凋，同上江楼更寂寥。绕壁旧诗尘漠漠， 
<br>对窗寒竹雨潇潇。怜君别路随秋雁，尽我离觞任晚潮。 
<br>从此草玄应有处，白云青嶂一相招。
<br>
<br>
<br>
<br>&nbsp;&nbsp; 卷536_22 【夜归孤山寺却寄卢郎中】许浑 
<br>
<br>青山有志路犹赊，心在琴书自忆家。醉别庾楼山色晓， 
<br>夜归萧寺月光斜。落帆露湿回塘柳，别院风惊满地花。 
<br>他日此身须报德，莫言空爱旧烟霞。
<br>
<br>
<br>
<br>&nbsp;&nbsp; 卷536_23 【赠桐庐房明府先辈】许浑 
<br>
<br>帝城春榜谪灵仙，四海声华二十年。阙下书功无后辈， 
<br>卷中文字掩前贤。官闲每喜江山静，道在宁忧雨露偏。 
<br>自笑小儒非一鹗，亦趋门屏冀相怜。
<br>
<br>
<br>
<br>&nbsp;&nbsp; 卷536_24 【甘露寺感事贻同志】许浑 
<br>
<br>云蔽长安路更赊，独随渔艇老天涯。青山尽日寻黄绢， 
<br>沧海经年梦绛纱。雪愤有期心自壮，报恩无处发先华。 
<br>东堂旧侣勤书剑，同出膺门是一家。
<br>
<br>
<br>
<br>&nbsp;&nbsp; 卷536_25 【泛溪夜回寄道玄上人】许浑 
<br>
<br>南郭烟光异世间，碧桃红杏水潺潺。猿来近岭猕猴散， 
<br>鱼下深潭翡翠闲。犹阻晚风停桂楫，欲乘春月访松关。 
<br>几回策杖终难去，洞口云归不见山。
<br>
<br>
<br>
<br>&nbsp;&nbsp; 卷536_26 【客至】许浑 
<br>
<br>得路逢津更俊才，可怜鞍马照春来。残花几日小斋闭， 
<br>大笑一声幽抱开。袖拂碧溪寒缭绕，冠欹红树晚徘徊。 
<br>相逢少别更堪恨，何必秋风江上台。
<br>
<br>
<br>
<br>&nbsp;&nbsp; 卷536_27 【经李给事旧居】许浑 
<br>
<br>归作儒翁出致君，故山谁复有遗文。汉庭使气摧张禹， 
<br>楚国怀忧送范云。枫叶暗时迷旧宅，芳花落处认荒坟。 
<br>朱弦一奏沉湘怨，风起寒波日欲曛。
<br>
<br>
<br>
<br>&nbsp;&nbsp; 卷536_28 【新兴道中】许浑 
<br>
<br>芙蓉村步失官金，折狱无功不可寻。初挂海帆逢岁暮， 
<br>却开山馆值春深。波浑未辨鱼龙迹，雾暗宁知蚌鹬心。 
<br>夜榜归舟望渔火，一溪风雨两岩阴。
<br>
<br>
<br>
<br>&nbsp;&nbsp; 卷536_29 【下第有怀亲友】许浑 
<br>
<br>万山晴雪九衢尘，何处风光寄梦频。花盛庾园携酒客， 
<br>草深颜巷读书人。征帆又过湘南月，旅馆还悲渭水春。 
<br>无限别情多病后，杜陵寥落在漳滨。
<br>
<br>
<br>
<br>&nbsp;&nbsp; 卷536_30 【中秋夕寄大梁刘尚书】许浑 
<br>
<br>汴人迎拜洛人留，虎豹旌旗拥碧油。刁斗严更军耳目， 
<br>戈鋋长控国咽喉。柳营出号风生纛，莲幕题诗月上楼。 
<br>应念散郎千里外，去年今夜醉兰舟。
<br>
<br>
<br>
<br>&nbsp;&nbsp; 卷536_31 【卧病（时在京都）】许浑 
<br>
<br>寒窗灯尽月斜晖，佩马朝天独掩扉。清露已凋秦塞柳， 
<br>白云空长越山薇。病中送客难为别，梦里还家不当归。 
<br>惟有寄书书未得，卧闻燕雁向南飞。
<br>
<br>
<br>
<br>&nbsp;&nbsp; 卷536_32 【残雪】许浑 
<br>
<br>忆昨新春霰雪飞，阶前檐上斗寒姿。狂风送在竹深处， 
<br>隔日未消花发时。轻压嫩蔬旁出土，冷冲幽鸟别寻枝。 
<br>晚来又喜登楼见，一曲高歌和者谁。
<br>
<br>
<br>
<br>&nbsp;&nbsp; 卷536_33 【和常秀才寄简归州郑使君借猿】许浑 
<br>
<br>谢守携猿东路长，袅藤穿竹似潇湘。碧山初暝啸秋月， 
<br>红树生寒啼晓霜。陌上楚人皆驻马，里中巴客半归乡。 
<br>心知欲借南游侣，未到三声恐断肠。
<br>
<br>
<br>
<br>&nbsp;&nbsp; 卷536_34 【送人之任邛州】许浑 
<br>
<br>绿发监州丹府归，还家乐事我先知。群童竹马交迎日， 
<br>二老兰觞初见时。黄卷新书芸委积，青山旧路菊离披。 
<br>亨衢自有横飞势，便到西垣视训辞。
<br>
<br>
<br>
<br>&nbsp;&nbsp; 卷536_35 【和河南杨少尹奉陪薛司空石笋诗】许浑 
<br>
<br>暖溪寒井碧岩前，谢傅宾朋盛绮筵。云断石峰高并笋， 
<br>日临山势远开莲。闲留幢节低春水，醉拥笙歌出暮烟。 
<br>闻道诗成归已夕，柳风花露月初圆。
<br>
<br>
<br>
<br>&nbsp;&nbsp; 卷536_36 【献鄜坊丘常侍】许浑 
<br>
<br>诏选将军护北戎，身骑白马臂彤弓。柳营远识金貂贵， 
<br>榆塞遥知玉帐雄。秋槛鼓鼙惊朔雪，晓阶旗纛起边风。 
<br>蓬莱每望平安火，应奏班超定远功。
<br>
<br>
<br>
<br>&nbsp;&nbsp; 卷536_37 【寄当涂李远】许浑 
<br>
<br>赋拟相如诗似陶，云阳烟月又同袍。车前骥病驽骀逸， 
<br>架上鹰闲鸟雀高。旧日乐贫能饮水，他时随俗愿餔糟。 
<br>不须倚向青山住，咏雪题诗用意劳。
<br>
<br>
<br>
<br>&nbsp;&nbsp; 卷536_38 【和崔大夫新广北楼登眺】许浑 
<br>
<br>北望高楼夏亦寒，山重水阔接长安。修梁暗换丹楹小， 
<br>疏牖全开彩槛宽。风卷浮云披睥睨，露凉明月坠阑干。 
<br>庾公恋阙怀乡处，目送归帆下远滩。
<br>
<br>
<br>
<br>&nbsp;&nbsp; 卷536_39 【送客自两河归江南（一作西河送客归江南）】许浑 
<br>
<br>两河庶事已堪伤，南客秋归路更长。台畔古松悲魏帝， 
<br>苑边修竹吊梁王。山行露变茱萸色，水宿风披菡萏香。 
<br>遥羡落帆逢旧友，绿蛾青鬓醉横塘。
<br>
<br>
<br>
<br>&nbsp;&nbsp; 卷536_40 【题陆侍御林亭】许浑 
<br>
<br>野水通池石叠台，五营无事隐雄才。松斋下马书千卷， 
<br>兰舫逢人酒一杯。寒树雪晴红艳吐，远山云晓翠光来。 
<br>定知别后无多日，海柳江花次第开。
<br>
<br>
<br>
<br>&nbsp;&nbsp; 卷536_41 【泊蒜山津闻东林寺光仪上人物故】许浑 
<br>
<br>云斋曾宿借方袍，因说浮生大梦劳。言下是非齐虎尾， 
<br>宿来荣辱比鸿毛。孤舟千棹水犹阔，寒殿一灯夜更高。 
<br>明日东林有谁在，不堪秋磬拂烟涛。
<br>
<br>
<br>
<br>&nbsp;&nbsp; 卷536_42 【春日思旧游寄南徐从事刘三复】许浑 
<br>
<br>风暖曲江花半开，忽思京口共衔杯。湘潭云尽暮山出， 
<br>巴蜀雪消春水来。怀玉尚悲迷楚塞，捧金犹羡乐燕台。 
<br>蓟门高处极归思，陇雁北飞双燕回。
<br>
<br>
<br>
<br>&nbsp;&nbsp; 卷536_43 【郊园秋日寄洛中友人】许浑 
<br>
<br>楚水西来天际流，感时伤别思悠悠。一尊酒尽青山暮， 
<br>万里书回碧树秋。日落远波惊宿雁，风吹轻浪起眠鸥。 
<br>嵩阳亲友如相问，潘岳闲居欲白头。
<br>
<br>
<br>
<br>&nbsp;&nbsp; 卷536_44 【送杜秀才归桂林】许浑 
<br>
<br>桂州南去与谁同，处处山连水自通。两岸晓霞千里草， 
<br>半帆斜日一江风。瘴雨欲来枫树黑，火云初起荔枝红。 
<br>愁君路远销年月，莫滞三湘五岭中。
<br>
<br>
<br>
<br>&nbsp;&nbsp; 卷536_45 【春雨舟中次和横江裴使君见迎李赵二秀才同来…寄江南】许浑 
<br>
<br>芳草渡头微雨时，万株杨柳拂波垂。蒲根水暖雁初落， 
<br>梅径香寒蜂未知。词客倚风吹暗淡，使君回马湿旌旗。 
<br>江南仲蔚多情调，怅望青云几首诗。
<br>
<br>
<br>
<br>&nbsp;&nbsp; 卷536_46 【东陵赴京道病东归寓居开元寺寄卢员外宋魏二先辈】许浑 
<br>
<br>西风吹雨雁初时，病寄僧斋罢献书。万里咸秦劳我马， 
<br>四邻松桂忆吾庐。沧洲有约心还静，青汉无媒迹自疏。 
<br>不是醉眠愁不散，莫言琴酒学相如。
<br>
<br>
<br>
<br>&nbsp;&nbsp; 卷536_47 【闻开江宋相公申锡下世二首】许浑 
<br>
<br>权门阴奏夺移才，馹骑如星堕峡来。晁氏有恩忠作祸， 
<br>贾生无罪直为灾。贞魂误向崇山殁，冤气疑从汨水回。 
<br>毕竟功成何处是，五湖云月一帆开。
<br>
<br>月落湘潭棹不喧，玉杯瑶瑟奠蘋蘩。谁能力制乘时鹤， 
<br>自取机沉在槛猿。位极乾坤三事贵，谤兴华夏一夫冤。 
<br>宵衣旰食明天子，日伏青蒲不敢言。
<br>
<br>
<br>
<br>&nbsp;&nbsp; 卷536_48 【赠所知】许浑 
<br>
<br>因钓鲈鱼住浙河，挂帆千里亦相过。茅檐夜醉平阶月， 
<br>兰棹春归拍岸波。湖日似阴鼍鼓响，海云才起蜃楼多。 
<br>明时又作闲居赋，谁荐东门策四科。
<br>
<br>
<br>
<br>&nbsp;&nbsp; 卷536_49 【谢人赠鞭】许浑 
<br>
<br>蜀国名鞭见惠稀，驽骀从此长光辉。独根拥肿来云岫， 
<br>紫陌提携在绣衣。几度拂花香里过，也曾敲镫月中归。 
<br>莫言三尺长无用，百万军中要指挥。
<br>
<br>
<br>
<br>&nbsp;&nbsp; 卷536_50 【早秋寄刘尚书】许浑 
<br>
<br>天生心识富人侯，将相门中第一流。旗纛早开擒虎帐， 
<br>戈鋋初发斩鲸舟。柳营书号海山暝，菌阁赋诗江树秋。 
<br>昨夜雨凉今夜月，笙歌应醉最高楼。
<br>
<br>
<br>
<br>&nbsp;&nbsp; 卷536_51 【及第后春情】许浑 
<br>
<br>世间得意是春风，散诞经过触处通。细摇柳脸牵长带， 
<br>慢撼桃株舞碎红。也从吹幌惊残梦，何处飘香别故丛。 
<br>犹以西都名下客，今年一月始相逢。
<br>
<br>
<br>
<br>&nbsp;&nbsp; 卷536_52 【归长安】许浑 
<br>
<br>三年何处泪汍澜，白帝城边晓角残。非是无心恋巫峡， 
<br>自缘□臂到长安。黔江水暖还曾饮，楚岫云深不识寒。 
<br>大抵莫教闻雨后，此时肠断不应难。
<br>
<br>
<br>
<br>&nbsp;&nbsp; 卷536_53 【经古行宫】许浑 
<br>
<br>台阁参差倚太阳，年年花发满山香。重门勘锁青春晚， 
<br>深院垂帘白昼长。草色芊绵侵御路，泉声呜咽绕宫墙。 
<br>先皇一去无回驾，红粉云鬟空断肠。
<br>
<br>
<br>
<br>&nbsp;&nbsp; 卷536_54 【秋晚怀茅山石涵村舍】许浑 
<br>
<br>十亩山田近石涵，村居风俗旧曾谙。帘前白艾惊春燕， 
<br>篱上青桑待晚蚕。云暖采茶来岭北，月明沽酒过溪南。 
<br>陵阳秋尽多归思，红树萧萧覆碧潭。
<br>
<br>
<br>
<br>&nbsp;&nbsp; 卷536_55 【贵游】许浑 
<br>
<br>朝回佩马早凄凄，年少恩深卫霍齐。斧钺旧威龙塞北， 
<br>池台新赐凤城西。门通碧树开金锁，楼对青山倚玉梯。 
<br>南陌行人尽回首，笙歌一曲暮云低。
<br>
<br>
<br>
<br>&nbsp;&nbsp; 卷536_56 【赠别】许浑 
<br>
<br>眼前迎送不曾休，相续轮蹄似水流。门外若无南北路， 
<br>人间应免别离愁。苏秦六印归何日，潘岳双毛去值秋。 
<br>莫怪分襟衔泪语，十年耕钓忆沧洲。
<br>
<br>
<br>
<br>&nbsp;&nbsp; 卷536_57 【秋夜与友人宿】许浑 
<br>
<br>楚国同游过十霜，万重心事几堪伤。蒹葭露白莲塘浅， 
<br>砧杵夜清河汉凉。云外山川归梦远，天涯岐路客愁长。 
<br>寒城欲晓闻吹笛，犹卧东轩月满床。
<br>
<br>
<br>
<br>&nbsp;&nbsp; 卷536_58 【将赴京留赠僧院】许浑 
<br>
<br>九衢尘土递追攀，马迹轩车日暮间。玄发尽惊为客换， 
<br>白头曾见几人闲。空悲浮世云无定，多感流年水不还。 
<br>谢却从前受恩地，归来依止叩禅关。
<br>
<br>
<br>
<br>&nbsp;&nbsp; 卷536_59 【寄湘中友人】许浑 
<br>
<br>莫恋醉乡迷酒杯，流年长怕老年催。西陵水阔鱼难到， 
<br>南国路遥书未回。匹马计程愁日尽，一蝉何事引秋来。 
<br>相如已定题桥志，江上无由梦钓台。
<br>
<br>
<br>
<br>&nbsp;&nbsp; 卷536_60 【江上逢友人】许浑 
<br>
<br>故国归人酒一杯，暂停兰棹共徘徊。村连三峡暮云起， 
<br>潮送九江寒雨来。已作相如投赋计，还凭殷浩寄书回。 
<br>到时若见东篱菊，为问经霜几度开。
<br>
<br>
<br>
<br>&nbsp;&nbsp; 卷536_61 【金谷怀古】许浑 
<br>
<br>凄凉遗迹洛川东，浮世荣枯万古同。桃李香销金谷在， 
<br>绮罗魂断玉楼空。往年人事伤心外，今日风光属梦中。 
<br>□□□□□□□，□□□□□□□。
<br>
<br>
<br>
<br>&nbsp;&nbsp; 卷536_62 【经行庐山东林寺】许浑 
<br>
<br>离魂断续楚江壖，叶坠初红十月天。紫陌事多难数悉， 
<br>青山长在好闲眠。方趋上国期干禄，未得空堂学坐禅。 
<br>他岁若教如范蠡，也应须入五湖烟。
<br>
<br>
<br>
<br>&nbsp;&nbsp; 卷536_63 【途中逢故人，话西山读书早曾游览】许浑 
<br>
<br>西岩曾到读书堂，穿竹行沙十里强。湖上梦馀波滟滟， 
<br>岭头愁断路茫茫。经过事寄烟霞远，名利尘随日月长。 
<br>莫道少年头不白，君看潘岳几茎霜。
<br>
<br>
<br>
<br>&nbsp;&nbsp; 卷536_64 【将赴京题陵阳王氏水居】许浑 
<br>
<br>帘卷平芜接远天，暂宽行役到尊前。是非境里有闲日， 
<br>荣辱尘中无了年。山簇暮云千野雨，江分秋水九条烟。 
<br>马蹄不道贪西去，争向一声高树蝉。
<br>
<br>
<br>
<br>&nbsp;&nbsp; 卷536_65 【冬日五浪馆水亭怀别】许浑 
<br>
<br>芦荻花多触处飞，独凭虚槛雨微微。寒林叶落鸟巢出， 
<br>古渡浪高鱼艇稀。云抱四山终日在，草荒三径几时归。 
<br>江城向暝东风急，一半乡愁闻捣衣。
<br>
<br>
<br>
<br>&nbsp;&nbsp; 卷536_66 【送别】许浑 
<br>
<br>溪边杨柳色参差，攀折年年赠别离。一片风帆望已极， 
<br>三湘烟水返何时。多缘去棹将愁远，犹倚危楼欲下迟。 
<br>莫殢酒杯闲过日，碧云深处是佳期。
<br>
<br>
<br>
<br>&nbsp;&nbsp; 卷536_67 【寄远】许浑 
<br>
<br>两叶愁眉愁不开，独含惆怅上层台。碧云空断雁行处， 
<br>红叶已凋人未来。塞外音书无信息，道傍车马起尘埃。 
<br>功名待寄凌烟阁，力尽辽城不肯回。
<br>
<br>
<br>
<br>&nbsp;&nbsp; 卷536_68 【新柳】许浑 
<br>
<br>无力摇风晓色新，细腰争妒看来频。绿阴未覆长堤水， 
<br>金穗先迎上苑春。几处伤心怀远路，一枝和日送行尘。 
<br>东□门外多离别，愁杀朝朝暮暮人。
<br>
<br>
<br>
<br>&nbsp;&nbsp; 卷536_69 【旅怀作】许浑 
<br>
<br>促促因吟昼短诗，朝惊秾色暮空枝。无情春色不长久， 
<br>有限年光多盛衰。往事只应随梦里，劳生何处是闲时。 
<br>眼前扰扰日一日，暗送白头人不知。
<br>
<br>
<br>
<br>&nbsp;&nbsp; 卷536_70 【雁】许浑 
<br>
<br>万里衔芦别故乡，云飞水宿向潇湘。数声孤枕堪垂泪， 
<br>几处高楼欲断肠。度日翩翩斜避影，临风一一直成行。 
<br>年年辛苦来衡岳，羽翼摧残陇塞霜。
<br>
<br>
<br>
<br>&nbsp;&nbsp; 卷536_71 【出关】许浑 
<br>
<br>朝缨初解佐江滨，麋鹿心知自有群。汉囿猎稀慵献赋， 
<br>楚山耕早任移文。卧归渔浦月连海，行望凤城花隔云。 
<br>关吏不须迎马笑，去时无意学终军。
<br>
<br>
<br>
<br>&nbsp;&nbsp; 卷536_72 【寄房千里博士】许浑 
<br>
<br>春风白马紫丝缰，正值蚕眠未采桑。五夜有心随暮雨， 
<br>百年无节待秋霜。重寻绣带朱藤合，更认罗裙碧草长。 
<br>为报西游减离恨，阮郎才去嫁刘郎。
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷537_1 【泛五云溪】许浑 
<br>
<br>此溪何处路，遥问白髯翁。佛庙千岩里，人家一岛中。 
<br>鱼倾荷叶露，蝉噪柳林风。急濑鸣车轴，微波漾钓筒。 
<br>石苔萦棹绿，山果拂舟红。更就千村宿，溪桥与剡通。
<br>
<br>
<br>&nbsp;&nbsp; 卷537_2 【寄郴州李相公】许浑 
<br>
<br>高楼王与谢，逸韵比南金。不遇销忧日，埃尘谁复寻。 
<br>旷怀澹得丧，失意纵登临。彩槛浮云迥，绮窗明月深。 
<br>虬龙压沧海，鸳鸾思邓林。青云伤国器，白发轸乡心。 
<br>功高恩自洽，道直谤徒侵。应笑灵均恨，江畔独行吟。
<br>
<br>
<br>
<br>&nbsp;&nbsp; 卷537_3 【赠萧炼师】许浑 
<br>
<br>曾试昭阳曲，瑶斋帝自临。红珠络绣帽，翠钿束罗襟。 
<br>双阙胡尘起，千门宿露阴。出宫迷国步，回驾轸皇心。 
<br>桂殿春空晚，椒房夜自深。急宣求故剑，冥契得遗簪。 
<br>暗记神仙传，潜封女史箴。壶中知日永，掌上畏年侵。 
<br>莫比班家扇，宁同卓氏琴。云车辞凤辇，羽帔别鸳衾。 
<br>网断鱼游藻，笼开鹤戏林。洛烟浮碧汉，嵩月上丹岑。 
<br>露草争三秀，风篁共八音。吹笙延鹤舞，敲磬引龙吟。 
<br>旄节纤腰举，霞杯皓腕斟。还磨照宝镜，犹插辟寒金。 
<br>东海人情变，南山圣寿沈。朱颜常似渥，绿发已如寻。 
<br>养气齐生死，留形尽古今。更求应不见，鸡犬日駸駸。
<br>
<br>
<br>
<br>&nbsp;&nbsp; 卷537_4 【冬日宣城开元寺赠元孚上人】许浑 
<br>
<br>一钵事南宗，僧仪称病容。曹溪花里别，萧寺竹前逢。 
<br>烛影深寒殿，经声彻曙钟。欲斋檐睡鸽，初定壁吟蛩。 
<br>诗继休遗韵，书传永逸踪。艺多人誉洽，机绝道情浓。 
<br>汲涧瓶沈藻，眠阶锡挂松。云鸣新放鹤，池卧旧降龙。 
<br>露茗山厨焙，霜粳野碓舂。梵文明处译，禅衲暖时缝。 
<br>层塔题应遍，飞轩步不慵。绣梁交薜荔，画井倒芙蓉。 
<br>翠户垂旗网，朱窗列剑锋。寒风金磬远，晴雪玉楼重。 
<br>妙理三乘达，清才万象供。山高横睥睨，滩浅聚艨艟。 
<br>微雾苍平楚，残晖淡远峰。林疏霜摵摵，波静月溶溶。 
<br>剑出因雷焕，琴全遇蔡邕。西方知有社，支许合相从。
<br>
<br>
<br>
<br>&nbsp;&nbsp; 卷537_5 【维舟秦淮过温州李给事宅】许浑 
<br>
<br>给事为郎日，青溪醉隐衔。冰池通极浦，雪径绕高岩。 
<br>珠玉砂同弃，松筠草共芟。帝图忧一失，臣节耻三缄。 
<br>代有王陵戆，时无靳尚谗。定应标直笔，宁为发空函。 
<br>雾黑连云栈，风狂截海帆。石梯迎雨润，沙井带潮咸。 
<br>蜡屐青筇杖，篮舆白罽衫。应劳北归梦，山路正巉巉。
<br>
<br>
<br>
<br>&nbsp;&nbsp; 卷537_6 【登蒜山观发军】许浑 
<br>
<br>羽檄征兵急，辕门选将雄。犬羊忧破竹，貔虎极飞蓬。 
<br>定系猖狂虏，何烦矍铄翁。更探黄石略，重振黑山功。 
<br>别马嘶营柳，惊乌散井桐。低星连宝剑，残月让雕弓。 
<br>浪晓戈鋋里，山晴鼓角中。甲开鱼照水，旗飏虎拏风。 
<br>去想金河远，行知玉塞空。汉庭应有问，师律在元戎。
<br>
<br>
<br>
<br>&nbsp;&nbsp; 卷537_7 【送从兄别驾归蜀】许浑 
<br>
<br>闻与湘南令，童年侍玉墀。家留秦塞曲，官谪瘴溪湄。 
<br>道直奸臣屏，冤深圣主知。逝川东去疾，霈泽北来迟。 
<br>青汉龙髯绝，苍岑马鬣移。风凄闻笛处，月惨罢琴时。 
<br>客路黄公庙，乡关白帝祠。已称鹦鹉赋，宁诵鶺鴒诗。 
<br>远道书难达，长亭酒莫持。当凭蜀江水，万里寄相思。
<br>
<br>
<br>
<br>&nbsp;&nbsp; 卷537_8 【金陵阻风登延祚阁】许浑 
<br>
<br>极目皆陈迹，披图问远公。戈鋋三国后，冠盖六朝中。 
<br>葛蔓交残垒，芒花没后宫。水流箫鼓绝，山在绮罗空。 
<br>极浦千艘聚，高台一径通。云移吴岫雨，潮转楚江风。 
<br>登阁渐漂梗，停舟忆断蓬。归期与归路，杉桂海门东。
<br>
<br>
<br>
<br>&nbsp;&nbsp; 卷537_9 【送林处士自闽中道越由霅抵两川】许浑 
<br>
<br>书剑少青眼，烟波初白头。乡关背梨岭，客路转蘋洲。 
<br>处困道难固，乘时恩易酬。镜中非访戴，剑外欲依刘。 
<br>高枕海天暝，落帆江雨秋。鼍声应远鼓，蜃气学危楼。 
<br>智士役千虑，达人经百忧。唯闻陶靖节，多在醉乡游。
<br>
<br>
<br>
<br>&nbsp;&nbsp; 卷537_10 【宣城赠萧兵曹】许浑 
<br>
<br>桂楫谪湘渚，三年波上春。舟寒剡溪雪，衣破洛城尘。 
<br>客道耻摇尾，皇恩宽犯鳞。花时去国远，月夕上楼频。 
<br>贪酒不辞病，佣书非为贫。行吟值渔父，坐隐对樵人。 
<br>紫陌罢双辙，碧潭穷一纶。高歌更南去，烟水是通津。
<br>
<br>
<br>
<br>&nbsp;&nbsp; 卷537_11 【秋夕宴李侍御宅】许浑 
<br>
<br>公子徵词客，秋堂递玉杯。月高罗幕卷，风度锦屏开。 
<br>凤管添簧品，鹍弦促柱哀。转喉云旋合，垂手露徐来。 
<br>烛换三条烬，香销十炷灰。蛩声闻鼓歇，萤焰触帘回。 
<br>广槛烟分柳，空庭露积苔。解酲须满酌，应为拨新醅。
<br>
<br>
<br>
<br>&nbsp;&nbsp; 卷537_12 【晨自竹径至龙兴寺崇隐上人院】许浑 
<br>
<br>佛寺通南径，僧堂倚北坡。藤阴迷晚竹，苔滑仰晴莎。 
<br>病忆春前别，闲宜雨后过。石横闻水远，林缺见山多。 
<br>欲结三天社，初降十地魔。毒龙来有窟，灵鹤去无窠。 
<br>客路随萍梗，乡园失薜萝。禅心如可学，不藉鲁阳戈。
<br>
<br>
<br>
<br>&nbsp;&nbsp; 卷537_13 【岁暮自广江至新兴往复中题峡山寺四首】许浑 
<br>
<br>夜醉晨方醒，孤吟恐失群。海鰌潮上见，江鹄雾中闻。 
<br>未腊梅先实，经冬草自薰。树随山崦合，泉到石棱分。 
<br>虎迹空林雨，猿声绝岭云。萧萧异乡鬓，明日共丝棼。
<br>
<br>薄暮缘西峡，停桡一访僧。鹭巢横卧柳，猿饮倒垂藤。 
<br>水曲岩千叠，云重树百层。山风寒殿磬，溪雨夜船灯。 
<br>滩涨危槎没，泉冲怪石崩。中台一襟泪，岁杪别良朋。
<br>
<br>密树分苍壁，长溪抱碧岑。海风闻鹤远，潭日见鱼深。 
<br>松盖环清韵，榕根架绿阴。洞丁多斫石，蛮女半淘金。 
<br>南浦惊春至，西楼送月沉。江流不过岭，何处寄归心。
<br>
<br>月在行人起，千峰复万峰。海虚争翡翠，溪逻斗芙蓉。 
<br>古木高生槲，阴池满种松。火探深洞燕，香送远潭龙。 
<br>蓝坞寒先烧，禾堂晚并舂。更投何处宿，西峡隔云钟。
<br>
<br>
<br>
<br>&nbsp;&nbsp; 卷537_14 【南海使院对菊怀丁卯别墅】许浑 
<br>
<br>何处曾移菊，溪桥鹤岭东。篱疏还有艳，园小亦无丛。 
<br>日晚秋烟里，星繁晓露中。影摇金涧水，香染玉潭风。 
<br>罢酒惭陶令，题诗答谢公。朝来数花发，身在尉佗宫。
<br>
<br>
<br>
<br>&nbsp;&nbsp; 卷537_15 【和李相国】许浑 
<br>
<br>巨实珍吴果，驯雏重越禽。摘来渔浦上，携在兔园阴。 
<br>霜合凝丹颊，风披敛素襟。刀分琼液散，笼簌雪华深。 
<br>虎帐斋中设，龙楼洛下吟。含消兼受彩，应贵冢卿心。
<br>
<br>
<br>
<br>&nbsp;&nbsp; 卷537_16 【陪少师李相国崔宾客宴居守狄仆射池亭】许浑 
<br>
<br>池色似潇湘，仙舟正日长。燕飞惊蛱蝶，鱼跃动鸳鸯。 
<br>云聚歌初转，风回舞欲翔。暖醅松叶嫩，寒粥杏花香。 
<br>罗绮留春色，笙竽送晚光。何须明月夜，红烛在华堂。
<br>
<br>
<br>
<br>&nbsp;&nbsp; 卷537_17 【和宾客相国咏雪】许浑 
<br>
<br>近腊千岩白，迎春四气催。云阴连海起，风急度山来。 
<br>尽日隋堤絮，经冬越岭梅。艳疑歌处散，轻似舞时回。 
<br>道蕴诗传丽，相如赋骋才。霁添松筱媚，寒积蕙兰猜。 
<br>暗涨宫池水，平封辇路埃。烛龙初照耀，巢鹤乍裴回。 
<br>檐日琼先挂，墙风粉旋摧。五门环玉垒，双阙对瑶台。 
<br>绮席陵寒坐，珠帘远曙开。灵芝霜下秀，仙桂月中栽。 
<br>卷幌书千帙，援琴酒百杯。垂休编太史，呈瑞表中台。 
<br>皓夜迷三径，浮光彻九垓。兹辰是丰岁，歌咏属良哉。
<br>
<br>
<br>
<br>&nbsp;&nbsp; 卷537_18 【奉和卢大夫新立假山】许浑 
<br>
<br>岩谷留心赏，为山极自然。孤峰空迸笋，攒萼旋开莲。 
<br>黛色朱楼下，云形绣户前。砌尘凝积霭，檐溜挂飞泉。 
<br>树暗壶中月，花香洞里天。何如谢康乐，海峤独题篇。
<br>
<br>
<br>
<br>&nbsp;&nbsp; 卷537_19 【奉命和后池十韵】许浑 
<br>
<br>叠石通溪水，量波失旧规。芳洲还屈曲，朱阁更逶迤。 
<br>浴鸟翻荷叶，惊蝉出柳丝。翠烟秋桧耸，红露晓莲披。 
<br>攀槛登楼近，停桡待客迟。野桥从浪没，轻舸信风移。 
<br>竹韵迁棋局，松阴递酒卮。性闲鸥自识，心远鹤先知。 
<br>应想秦人会，休怀越相祠。当期穆天子，箫鼓宴瑶池。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷538_1 【雨后思湖上居（─作雨中忆湖山居）】许浑 
<br>
<br>前山风雨凉，歇马坐垂杨。何处芙蓉落，南渠秋水香。
<br>
<br>
<br>&nbsp;&nbsp; 卷538_2 【闻歌】许浑 
<br>
<br>新秋弦管清，时转遏云声。曲尽不知处，月高风满城。
<br>
<br>
<br>
<br>&nbsp;&nbsp; 卷538_3 【思天台】许浑 
<br>
<br>赤城云雪深，山客负归心。昨夜西斋宿，月明琪树阴。
<br>
<br>
<br>
<br>&nbsp;&nbsp; 卷538_4 【长安早春怀江南】许浑 
<br>
<br>云月有归处，故山清洛南。如何一花发，春梦遍江潭。
<br>
<br>
<br>
<br>&nbsp;&nbsp; 卷538_5 【塞下】许浑 
<br>
<br>夜战桑干北，秦兵半不归。朝来有乡信，犹自寄征衣。
<br>
<br>
<br>
<br>&nbsp;&nbsp; 卷538_6 【送客南归（一作寓居崇圣寺送客南浦）】许浑 
<br>
<br>野寺薜萝晚，官渠杨柳春。归心已无限，更送洞庭人。
<br>
<br>
<br>
<br>&nbsp;&nbsp; 卷538_7 【寄桐江隐者】许浑 
<br>
<br>潮去潮来洲渚春，山花如绣草如茵。
<br>严陵台下桐江水，解钓鲈鱼能几人。
<br>
<br>
<br>
<br>&nbsp;&nbsp; 卷538_8 【送曾主簿归楚州省觐，予亦明日归姑孰】许浑 
<br>
<br>帆转清淮极鸟飞，落帆应换老莱衣。
<br>河亭未醉先惆怅，明日还从此路归。
<br>
<br>
<br>
<br>&nbsp;&nbsp; 卷538_9 【重别（时诸妓同饯，一作重别曾主簿）】许浑 
<br>
<br>泪沿红粉湿罗巾，重系兰舟劝酒频。
<br>留却一枝河畔柳，明朝犹有远行人。
<br>
<br>
<br>
<br>&nbsp;&nbsp; 卷538_10 【湖上】许浑 
<br>
<br>仿佛欲当三五夕，万蝉清杂乱泉纹。
<br>钓鱼船上一尊酒，月出渡头零落云。
<br>
<br>
<br>
<br>&nbsp;&nbsp; 卷538_11 【夜泊永乐有怀】许浑 
<br>
<br>莲渚愁红荡碧波，吴娃齐唱采莲歌。
<br>横塘一别已千里，芦苇萧萧风雨多。
<br>
<br>
<br>
<br>&nbsp;&nbsp; 卷538_12 【宿水阁】许浑 
<br>
<br>野客从来不解愁，等闲乘月海西头。
<br>未知南陌谁家子，夜半吹笙入水楼。
<br>
<br>
<br>
<br>&nbsp;&nbsp; 卷538_13 【谢亭送别】许浑 
<br>
<br>劳歌一曲解行舟，红叶青山水急流。
<br>日暮酒醒人已远，满天风雨下西楼。
<br>
<br>
<br>
<br>&nbsp;&nbsp; 卷538_14 【酬李当】许浑 
<br>
<br>知有瑶华手自开，巴人虚唱懒封回。
<br>山阴一夜满溪雪，借问扁舟来不来。
<br>
<br>
<br>
<br>&nbsp;&nbsp; 卷538_15 【蝉】许浑 
<br>
<br>噪柳鸣槐晚未休，不知何事爱悲秋。
<br>朱门大有长吟处，刚傍愁人又送愁。
<br>
<br>
<br>
<br>&nbsp;&nbsp; 卷538_16 【夜过松江渡寄友人】许浑 
<br>
<br>清露白云明月天，与君齐棹木兰船。
<br>南湖风雨一相失，夜泊横塘心渺然。
<br>
<br>
<br>
<br>&nbsp;&nbsp; 卷538_17 【守风淮阴】许浑 
<br>
<br>遥见江阴夜渔客，因思京口钓鱼时。
<br>一潭明月万株柳，自去自来人不知。
<br>
<br>
<br>
<br>&nbsp;&nbsp; 卷538_18 【亡题】许浑 
<br>
<br>商岭采芝寻四老，紫阳收朮访三茅。
<br>欲求不死长生诀，骨里无仙不肯教。
<br>
<br>
<br>
<br>&nbsp;&nbsp; 卷538_19 【送杨发东归】许浑 
<br>
<br>红花半落燕于飞，同客长安今独归。
<br>一纸乡书报兄弟，还家羞著别时衣。
<br>
<br>
<br>
<br>&nbsp;&nbsp; 卷538_20 【寄宋邧（一作寄宋次都，一作寄友人）】许浑 
<br>
<br>朱槛烟霜夜坐劳，美人南国旧同袍。
<br>山长水远无消息，瑶瑟一弹秋月高。
<br>
<br>
<br>
<br>&nbsp;&nbsp; 卷538_21 【题四老庙二首（一作重经四皓庙）】许浑 
<br>
<br>峨峨商岭采芝人，雪顶霜髯虎豹茵。
<br>山酒一卮歌一曲，汉家天子忌功臣。
<br>
<br>避秦安汉出蓝关，松桂花阴满旧山。
<br>自是无人有归意，白云常在水潺潺。
<br>
<br>
<br>
<br>&nbsp;&nbsp; 卷538_22 【夏日寄江上亲友】许浑 
<br>
<br>雨过前山日未斜，清蝉嘒嘒落槐花。
<br>车轮南北已无限，江上故人才到家。
<br>
<br>
<br>
<br>&nbsp;&nbsp; 卷538_23 【下第怀友人】许浑 
<br>
<br>独掩衡门花盛时，一封书信缓归期。
<br>南宗更有潇湘客，夜夜月明闻竹枝。
<br>
<br>
<br>
<br>&nbsp;&nbsp; 卷538_24 【客有卜居不遂薄游汧陇因题】许浑 
<br>
<br>海燕西飞白日斜，天门遥望五侯家。
<br>楼台深锁无人到，落尽春风第一花。
<br>
<br>
<br>
<br>&nbsp;&nbsp; 卷538_25 【陈宫怨二首】许浑 
<br>
<br>风暖江城白日迟，昔人遗事后人悲。
<br>草生宫阙国无主，玉树后庭花为谁。
<br>
<br>地雄山险水悠悠，不信隋兵到石头。
<br>玉树后庭花一曲，与君同上景阳楼。
<br>
<br>
<br>
<br>&nbsp;&nbsp; 卷538_26 【经故太尉段公庙】许浑 
<br>
<br>静想追兵缓翠华，古碑荒庙闭松花。
<br>纪生不向荥阳死，争有山河属汉家。
<br>
<br>
<br>
<br>&nbsp;&nbsp; 卷538_27 【途经秦始皇墓】许浑 
<br>
<br>龙盘虎踞树层层，势入浮云亦是崩。
<br>一种青山秋草里，路人唯拜汉文陵。
<br>
<br>
<br>
<br>&nbsp;&nbsp; 卷538_28 【游楞伽寺】许浑 
<br>
<br>碧烟秋寺泛潮来，水浸城根古堞摧。
<br>尽日伤心人不见，石榴花满旧琴台。
<br>
<br>
<br>
<br>&nbsp;&nbsp; 卷538_29 【缑山庙】许浑 
<br>
<br>王子吹箫月满台，玉箫清转鹤裴回。
<br>曲终飞去不知处，山下碧桃春自开。
<br>
<br>
<br>
<br>&nbsp;&nbsp; 卷538_30 【送薛先辈入关】许浑 
<br>
<br>一卮春酒送离歌，花落敬亭芳草多。
<br>欲问归期已深醉，只应孤梦绕关河。
<br>
<br>
<br>
<br>&nbsp;&nbsp; 卷538_31 【鸿沟】许浑 
<br>
<br>相持未定各为君，秦政山河此地分。
<br>力尽乌江千载后，古沟芳草起寒云。
<br>
<br>
<br>
<br>&nbsp;&nbsp; 卷538_32 【韩信庙】许浑 
<br>
<br>朝言云梦暮南巡，已为功名少退身。
<br>尽握兵权犹不得，更将心计托何人。
<br>
<br>
<br>
<br>&nbsp;&nbsp; 卷538_33 【过湘妃庙】许浑 
<br>
<br>古木苍山掩翠娥，月明南浦起微波。
<br>九疑望断几千载，斑竹泪痕今更多。
<br>
<br>
<br>
<br>&nbsp;&nbsp; 卷538_34 【寄云际寺敬上人】许浑 
<br>
<br>万山秋雨水萦回，红叶多从紫阁来。
<br>云冷竹斋禅衲薄，已应飞锡过天台。
<br>
<br>
<br>
<br>&nbsp;&nbsp; 卷538_35 【秋思】许浑 
<br>
<br>琪树西风枕簟秋，楚云湘水忆同游。
<br>高歌一曲掩明镜，昨日少年今白头。
<br>
<br>
<br>
<br>&nbsp;&nbsp; 卷538_36 【送宋处士归山】许浑 
<br>
<br>卖药修琴归去迟，山风吹尽桂花枝。
<br>世间甲子须臾事，逢著仙人莫看棋。
<br>
<br>
<br>
<br>&nbsp;&nbsp; 卷538_37 【听琵琶】许浑 
<br>
<br>欲写明妃万里情，紫槽红拨夜丁丁。
<br>胡沙望尽汉宫远，月落天山闻一声。
<br>
<br>
<br>
<br>&nbsp;&nbsp; 卷538_38 【秦楼曲】许浑 
<br>
<br>秦女梦馀仙路遥，月窗风簟夜迢迢。
<br>潘郎翠凤双飞去，三十六宫闻玉箫。
<br>
<br>
<br>
<br>&nbsp;&nbsp; 卷538_39 【旌儒庙】许浑 
<br>
<br>寒陌阴风万古悲，儒冠相枕死秦时。
<br>庙前亦有商山路，不学老翁歌紫芝。
<br>
<br>
<br>
<br>&nbsp;&nbsp; 卷538_40 【览故人题僧院诗】许浑 
<br>
<br>高阁清吟寄远公，四时云月一篇中。
<br>今来借问独何处，日暮槿花零落风。
<br>
<br>
<br>
<br>&nbsp;&nbsp; 卷538_41 【楚宫怨二首】许浑 
<br>
<br>十二山晴花尽开，楚宫双阙对阳台。
<br>细腰争舞君沉醉，白日秦兵天上来。
<br>
<br>猎骑秋来在内稀，渚宫云雨湿龙衣。
<br>腾腾战鼓动城阙，江畔射麋殊未归。
<br>
<br>
<br>
<br>&nbsp;&nbsp; 卷538_42 【听唱山鹧鸪（一作听吹鹧鸪）】许浑 
<br>
<br>金谷歌传第一流，鹧鸪清怨碧烟愁。
<br>夜来省得曾闻处，万里月明湘水秋。
<br>
<br>
<br>
<br>&nbsp;&nbsp; 卷538_43 【晨起西楼】许浑 
<br>
<br>留情深处驻横波，敛翠凝红一曲歌。
<br>明月下楼人未散，共愁三径是天河。
<br>
<br>
<br>
<br>&nbsp;&nbsp; 卷538_44 【酬江西卢端公蓝口阻风见寄之什】许浑 
<br>
<br>又携刀笔泛膺舟，蓝口风高桂楫留。
<br>还似郢中歌一曲，夜来春雪照西楼。
<br>
<br>
<br>
<br>&nbsp;&nbsp; 卷538_45 【赠何处士】许浑 
<br>
<br>东别茅峰北去秦，梅仙书里说真人。
<br>白头主印青山下，虽遇唐生不敢亲。
<br>
<br>
<br>
<br>&nbsp;&nbsp; 卷538_46 【鹭鸶】许浑 
<br>
<br>西风澹澹水悠悠，雪点丝飘带雨愁。
<br>何限归心倚前閤，绿蒲红蓼练塘秋。
<br>
<br>
<br>
<br>&nbsp;&nbsp; 卷538_47 【学仙二首】许浑 
<br>
<br>汉武迎仙紫禁秋，玉笙瑶瑟祀昆丘。
<br>年年望断无消息，空闭重城十二楼。
<br>
<br>心期仙诀意无穷，采画云车起寿宫。
<br>闻有三山未知处，茂陵松柏满西风。
<br>
<br>
<br>
<br>&nbsp;&nbsp; 卷538_48 【酬康州韦侍御同年】许浑 
<br>
<br>桂楫美人歌木兰，西风袅袅露漙漙。
<br>夜长曲尽意不尽，月在清湘洲渚寒。
<br>
<br>
<br>
<br>&nbsp;&nbsp; 卷538_49 【紫藤】许浑 
<br>
<br>绿蔓秾阴紫袖低，客来留坐小堂西。
<br>醉中掩瑟无人会，家近江南罨画溪。
<br>
<br>
<br>
<br>&nbsp;&nbsp; 卷538_50 【宿咸宜观】许浑 
<br>
<br>羽袖飘飘杳夜风，翠幢归殿玉坛空。
<br>步虚声尽天未晓，露压桃花月满宫。
<br>
<br>
<br>
<br>&nbsp;&nbsp; 卷538_51 【金谷园】许浑 
<br>
<br>三惑沉身是此园，古藤荒草野禽喧。
<br>二十四友一朝尽，爱妾坠楼何足言。
<br>
<br>
<br>
<br>&nbsp;&nbsp; 卷538_52 【送崔珦入朝】许浑 
<br>
<br>书剑功迟白发新，强登萧寺送归秦。
<br>月斜松桂倚高阁，明夜江南江北人。
<br>
<br>
<br>
<br>&nbsp;&nbsp; 卷538_53 【病中和大夫玩江月】许浑 
<br>
<br>江上悬光海上生，仙舟迢递绕军营。
<br>高歌一曲同筵醉，却是刘桢坐到明。
<br>
<br>
<br>
<br>&nbsp;&nbsp; 卷538_54 【读戾太子传】许浑 
<br>
<br>佞臣巫蛊已相疑，身没湖边筑望思。
<br>今日更归何处是，年年芳草上台基。
<br>
<br>
<br>
<br>&nbsp;&nbsp; 卷538_55 【酬对雪见寄】许浑 
<br>
<br>飞度龙山下远空，拂檐萦竹昼濛濛。
<br>知君吟罢意无限，曾听玉堂歌北风。
<br>
<br>
<br>
<br>&nbsp;&nbsp; 卷538_56 【王可封临终】许浑 
<br>
<br>十世为儒少子孙，一生长负信陵恩。
<br>今朝埋骨寒山下，为报慈亲休倚门。
<br>
<br>
<br>
<br>&nbsp;&nbsp; 卷538_57 【僧院影堂】许浑 
<br>
<br>香销云凝旧僧家，僧刹残灯壁半斜。
<br>日暮松烟空漠漠，秋风吹破妙莲华。
<br>
<br>
<br>
<br>&nbsp;&nbsp; 卷538_58 【记梦】许浑 
<br>
<br>晓入瑶台露气清，座中唯有许飞琼。
<br>尘心未尽俗缘在，十里下山空月明。
<br>
<br>
<br>
<br>&nbsp;&nbsp; 卷538_59 【三十六湾】许浑 
<br>
<br>缥缈临风思美人，荻花枫叶带离声。
<br>夜深吹笛移船去，三十六湾秋月明。
<br>
<br>
<br>
<br>&nbsp;&nbsp; 卷538_60 【越中】许浑 
<br>
<br>石城花暖鹧鸪飞，征客春帆秋不归。
<br>犹自保郎心似石，绫梭夜夜织寒衣。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
