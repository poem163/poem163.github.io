<HTML>
<HEAD>
<TITLE>全唐诗 卷126-129 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷126-129</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷126-129</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6072"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷126-129')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷126-129]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  卷126_1 【奉和圣制赐史供奉曲江宴应制】王维 
<br>
<br>侍从有邹枚，琼筵就水开。言陪柏梁宴，新下建章来。 
<br>对酒山河满，移舟草树回。天文同丽日，驻景惜行杯。
<br>
<br>
<br>&nbsp;&nbsp; 卷126_2 【从岐王过杨氏别业应教】王维 
<br>
<br>杨子谈经所，淮王载酒过。兴阑啼鸟换，坐久落花多。 
<br>径转回银烛，林开散玉珂。严城时未启，前路拥笙歌。
<br>
<br>
<br>
<br>&nbsp;&nbsp; 卷126_3 【从岐王夜宴卫家山池应教】王维 
<br>
<br>座客香貂满，宫娃绮幔张。涧花轻粉色，山月少灯光。 
<br>积翠纱窗暗，飞泉绣户凉。还将歌舞出，归路莫愁长。
<br>
<br>
<br>
<br>&nbsp;&nbsp; 卷126_4 【早朝】王维 
<br>
<br>柳暗百花明，春深五凤城。城乌睥睨晓，宫井辘轳声。 
<br>方朔金门侍，班姬玉辇迎。仍闻遣方士，东海访蓬瀛。
<br>
<br>
<br>
<br>&nbsp;&nbsp; 卷126_5 【同崔员外秋宵寓直】王维 
<br>
<br>建礼高秋夜，承明候晓过。九门寒漏彻，万井曙钟多。 
<br>月迥藏珠斗，云消出绛河。更惭衰朽质，南陌共鸣珂。
<br>
<br>
<br>
<br>&nbsp;&nbsp; 卷126_6 【辋川闲居赠裴秀才迪】王维 
<br>
<br>寒山转苍翠，秋水日潺湲。倚杖柴门外，临风听暮蝉。 
<br>渡头馀落日，墟里上孤烟。复值接舆醉，狂歌五柳前。
<br>
<br>
<br>
<br>&nbsp;&nbsp; 卷126_7 【寄荆州张丞相】王维 
<br>
<br>所思竟何在，怅望深荆门。举世无相识，终身思旧恩。 
<br>方将与农圃，艺植老丘园。目尽南飞雁，何由寄一言。
<br>
<br>
<br>
<br>&nbsp;&nbsp; 卷126_8 【冬晚对雪忆胡居士家（一作王劭诗，非）】王维 
<br>
<br>寒更传晓箭，清镜览衰颜。隔牖风惊竹，开门雪满山。 
<br>洒空深巷静，积素广庭闲。借问袁安舍，翛然尚闭关。
<br>
<br>
<br>
<br>&nbsp;&nbsp; 卷126_9 【和尹谏议史馆山池】王维 
<br>
<br>云馆接天居，霓裳侍玉除。春池百子外，芳树万年馀。 
<br>洞有仙人箓，山藏太史书。君恩深汉帝，且莫上空虚。
<br>
<br>
<br>
<br>&nbsp;&nbsp; 卷126_10 【奉和杨驸马六郎秋夜即事】王维 
<br>
<br>高楼月似霜，秋夜郁金堂。对坐弹卢女，同看舞凤凰。 
<br>少儿多送酒，小玉更焚香。结束平阳骑，明朝入建章。
<br>
<br>
<br>
<br>&nbsp;&nbsp; 卷126_11 【酬虞部苏员外过蓝田别业不见留之作】王维 
<br>
<br>贫居依谷口，乔木带荒村。石路枉回驾，山家谁候门。 
<br>渔舟胶冻浦，猎火烧寒原。唯有白云外，疏钟闻夜猿。
<br>
<br>
<br>
<br>&nbsp;&nbsp; 卷126_12 【酬比部杨员外暮宿琴台朝跻书阁率尔见赠之作（卢照邻）】王维 
<br>
<br>旧简拂尘看，鸣琴候月弹。桃源迷汉姓，松树有秦官。 
<br>空谷归人少，青山背日寒。羡君栖隐处，遥望白云端。
<br>
<br>
<br>
<br>&nbsp;&nbsp; 卷126_13 【酬严少尹徐舍人见过不遇】王维 
<br>
<br>公门暇日少，穷巷故人稀。偶值乘篮舆，非关避白衣。 
<br>不知炊黍谷，谁解扫荆扉。君但倾茶碗，无妨骑马归。
<br>
<br>
<br>
<br>&nbsp;&nbsp; 卷126_14 【酬张少府】王维 
<br>
<br>晚年唯好静，万事不关心。自顾无长策，空知返旧林。 
<br>松风吹解带，山月照弹琴。君问穷通理，渔歌入浦深。
<br>
<br>
<br>
<br>&nbsp;&nbsp; 卷126_15 【酬贺四赠葛巾之作】王维 
<br>
<br>野巾传惠好，兹贶重兼金。嘉此幽栖物，能齐隐吏心。 
<br>早朝方暂挂，晚沐复来簪。坐觉嚣尘远，思君共入林。
<br>
<br>
<br>
<br>&nbsp;&nbsp; 卷126_16 【送丘为落第归江东】王维 
<br>
<br>怜君不得意，况复柳条春。为客黄金尽，还家白发新。 
<br>五湖三亩宅，万里一归人。知尔不能荐，羞称献纳臣。
<br>
<br>
<br>
<br>&nbsp;&nbsp; 卷126_17 【送李判官赴东江】王维 
<br>
<br>闻道皇华使，方随皂盖臣。封章通左语，冠冕化文身。 
<br>树色分扬子，潮声满富春。遥知辨璧吏，恩到泣珠人。
<br>
<br>
<br>
<br>&nbsp;&nbsp; 卷126_18 【送封太守】王维 
<br>
<br>忽解羊头削，聊驰熊首轓。扬舲发夏口，按节向吴门。 
<br>帆映丹阳郭，枫攒赤岸村。百城多候吏，露冕一何尊。
<br>
<br>
<br>
<br>&nbsp;&nbsp; 卷126_19 【送严秀才还蜀】王维 
<br>
<br>宁亲为令子，似舅即贤甥。别路经花县，还乡入锦城。 
<br>山临青塞断，江向白云平。献赋何时至，明君忆长卿。
<br>
<br>
<br>
<br>&nbsp;&nbsp; 卷126_20 【送张判官赴河西】王维 
<br>
<br>单车曾出塞，报国敢邀勋。见逐张征虏，今思霍冠军。 
<br>沙平连白云，蓬卷入黄云。慷慨倚长剑，高歌一送君。
<br>
<br>
<br>
<br>&nbsp;&nbsp; 卷126_21 【送岐州源长史归（同在崔常侍幕中，时常侍已殁）】王维 
<br>
<br>握手一相送，心悲安可论。秋风正萧索，客散孟尝门。 
<br>故驿通槐里，长亭下槿原。征西旧旌节，从此向河源。
<br>
<br>
<br>
<br>&nbsp;&nbsp; 卷126_22 【送张道士归山】王维 
<br>
<br>先生何处去，王屋访茅君。别妇留丹诀，驱鸡入白云。 
<br>人间若剩住，天上复离群。当作辽城鹤，仙歌使尔闻。
<br>
<br>
<br>
<br>&nbsp;&nbsp; 卷126_23 【同崔兴宗送衡岳瑗公南归】王维 
<br>
<br>言从石菌阁，新下穆陵关。独向池阳去，白云留故山。 
<br>绽衣秋日里，洗钵古松间。一施传心法，唯将戒定还。
<br>
<br>
<br>
<br>&nbsp;&nbsp; 卷126_24 【送钱少府还蓝田】王维 
<br>
<br>草色日向好，桃源人去稀。手持平子赋，目送老莱衣。 
<br>每候山樱发，时同海燕归。今年寒食酒，应是返柴扉。
<br>
<br>
<br>
<br>&nbsp;&nbsp; 卷126_25 【送丘为往唐州】王维 
<br>
<br>宛洛有风尘，君行多苦辛。四愁连汉水，百口寄随人。 
<br>槐色阴清昼，杨花惹暮春。朝端肯相送，天子绣衣臣。
<br>
<br>
<br>
<br>&nbsp;&nbsp; 卷126_26 【送元中丞转运江淮（一作钱起诗）】王维 
<br>
<br>薄赋归天府，轻徭赖使臣。欢沾赐帛老，恩及卷绡人。 
<br>去问珠官俗，来经石砝春。东南御亭上，莫使有风尘。
<br>
<br>
<br>
<br>&nbsp;&nbsp; 卷126_27 【送崔九兴宗游蜀】王维 
<br>
<br>送君从此去，转觉故人稀。徒御犹回首，田园方掩扉。 
<br>出门当旅食，中路授寒衣。江汉风流地，游人何岁归。
<br>
<br>
<br>
<br>&nbsp;&nbsp; 卷126_28 【送崔兴宗】王维 
<br>
<br>已恨亲皆远，谁怜友复稀。君王未西顾，游宦尽东归。 
<br>塞迥山河净，天长云树微。方同菊花节，相待洛阳扉。
<br>
<br>
<br>
<br>&nbsp;&nbsp; 卷126_29 【送平澹然判官】王维 
<br>
<br>不识阳关路，新从定远侯。黄云断春色，画角起边愁。 
<br>瀚海经年到，交河出塞流。须令外国使，知饮月氏头。
<br>
<br>
<br>
<br>&nbsp;&nbsp; 卷126_30 【送刘司直赴安西】王维 
<br>
<br>绝域阳关道，胡沙与塞尘。三春时有雁，万里少行人。 
<br>苜蓿随天马，葡萄逐汉臣。当令外国惧，不敢觅和亲。
<br>
<br>
<br>
<br>&nbsp;&nbsp; 卷126_31 【送赵都督赴代州得青字】王维 
<br>
<br>天官动将星，汉上柳条青。万里鸣刁斗，三军出井陉。 
<br>忘身辞凤阙，报国取龙庭。岂学书生辈，窗间老一经。
<br>
<br>
<br>
<br>&nbsp;&nbsp; 卷126_32 【送方城韦明府】王维 
<br>
<br>遥思葭菼际，寥落楚人行。高鸟长淮水，平芜故郢城。 
<br>使车听雉乳，县鼓应鸡鸣。若见州从事，无嫌手板迎。
<br>
<br>
<br>
<br>&nbsp;&nbsp; 卷126_33 【送李员外贤郎】王维 
<br>
<br>少年何处去，负米上铜梁。借问阿戎父，知为童子郎。 
<br>鱼笺请诗赋，橦布作衣裳。薏苡扶衰病，归来幸可将。
<br>
<br>
<br>
<br>&nbsp;&nbsp; 卷126_34 【送梓州李使君】王维 
<br>
<br>万壑树参天，千山响杜鹃。山中一夜雨，树杪百重泉。 
<br>汉女输橦布，巴人讼芋田。文翁翻教授，不敢依先贤。
<br>
<br>
<br>
<br>&nbsp;&nbsp; 卷126_35 【送张五諲归宣城】王维 
<br>
<br>五湖千万里，况复五湖西。渔浦南陵郭，人家春谷谿。 
<br>欲归江淼淼，未到草萋萋。忆想兰陵镇，可宜猿更啼。
<br>
<br>
<br>
<br>&nbsp;&nbsp; 卷126_36 【送友人南归】王维 
<br>
<br>万里春应尽，三江雁亦稀。连天汉水广，孤客郢城归。 
<br>郧国稻苗秀，楚人菰米肥。悬知倚门望，遥识老莱衣。
<br>
<br>
<br>
<br>&nbsp;&nbsp; 卷126_37 【送贺遂员外外甥】王维 
<br>
<br>南国有归舟，荆门溯上流。苍茫葭菼外，云水与昭丘。 
<br>樯带城乌去，江连暮雨愁。猿声不可听，莫待楚山秋。
<br>
<br>
<br>
<br>&nbsp;&nbsp; 卷126_38 【送杨长史赴果州】王维 
<br>
<br>褒斜不容幰，之子去何之。鸟道一千里，猿声十二时。 
<br>官桥祭酒客，山木女郎祠。别后同明月，君应听子规。
<br>
<br>
<br>
<br>&nbsp;&nbsp; 卷126_39 【送邢桂州】王维 
<br>
<br>铙吹喧京口，风波下洞庭。赭圻将赤岸，击汰复扬舲。 
<br>日落江湖白，潮来天地青。明珠归合浦，应逐使臣星。
<br>
<br>
<br>
<br>&nbsp;&nbsp; 卷126_40 【送宇文三赴河西充行军司马】王维 
<br>
<br>横吹杂繁笳，边风卷塞沙。还闻田司马，更逐李轻车。 
<br>蒲类成秦地，莎车属汉家。当令犬戎国，朝聘学昆邪。
<br>
<br>
<br>
<br>&nbsp;&nbsp; 卷126_41 【送孙二】王维 
<br>
<br>郊外谁相送，夫君道术亲。书生邹鲁客，才子洛阳人。 
<br>祖席依寒草，行车起暮尘。山川何寂寞，长望泪沾巾。
<br>
<br>
<br>
<br>&nbsp;&nbsp; 卷126_42 【送崔三往密州觐省】王维 
<br>
<br>南陌去悠悠，东郊不少留。同怀扇枕恋，独念倚门愁。 
<br>路绕天山雪，家临海树秋。鲁连功未报，且莫蹈沧洲。
<br>
<br>
<br>
<br>&nbsp;&nbsp; 卷126_43 【送孟六归襄阳（一作张子容诗）】王维 
<br>
<br>杜门不复出，久与世情疏。以此为良策，劝君归旧庐。 
<br>醉歌田舍酒，笑读古人书。好是一生事，无劳献子虚。
<br>
<br>
<br>
<br>&nbsp;&nbsp; 卷126_44 【初出济州别城中故人（一作被出济州）】王维 
<br>
<br>微官易得罪，谪去济川阴。执政方持法，明君照此心。 
<br>闾阎河润上，井邑海云深。纵有归来日，各愁年鬓侵。
<br>
<br>
<br>
<br>&nbsp;&nbsp; 卷126_45 【与卢象集朱家】王维 
<br>
<br>主人能爱客，终日有逢迎。贳得新丰酒，复闻秦女筝。 
<br>柳条疏客舍，槐叶下秋城。语笑且为乐，吾将达此生。
<br>
<br>
<br>
<br>&nbsp;&nbsp; 卷126_46 【登裴秀才迪小台】王维 
<br>
<br>端居不出户，满目望云山。落日鸟边下，秋原人外闲。 
<br>遥知远林际，不见此檐间。好客多乘月，应门莫上关。
<br>
<br>
<br>
<br>&nbsp;&nbsp; 卷126_47 【游李山人所居因题屋壁】王维 
<br>
<br>世上皆如梦，狂来止自歌。问年松树老，有地竹林多。 
<br>药倩韩康卖，门容尚子过。翻嫌枕席上，无那白云何。
<br>
<br>
<br>
<br>&nbsp;&nbsp; 卷126_48 【过崔驸马山池】王维 
<br>
<br>画楼吹笛妓，金碗酒家胡。锦石称贞女，青松学大夫。 
<br>脱貂贳桂醑，射雁与山厨。闻道高阳会，愚公谷正愚。
<br>
<br>
<br>
<br>&nbsp;&nbsp; 卷126_49 【过福禅师兰若】王维 
<br>
<br>岩壑转微径，云林隐法堂。羽人飞奏乐，天女跪焚香。 
<br>竹外峰偏曙，藤阴水更凉。欲知禅坐久，行路长春芳。
<br>
<br>
<br>
<br>&nbsp;&nbsp; 卷126_50 【过香积寺（一作王昌龄诗）】王维 
<br>
<br>不知香积寺，数里入云峰。古木无人径，深山何处钟。 
<br>泉声咽危石，日色冷青松。薄暮空潭曲，安禅制毒龙。
<br>
<br>
<br>
<br>&nbsp;&nbsp; 卷126_51 【过感化寺昙兴上人山院（与裴迪同作）】王维 
<br>
<br>暮持筇竹杖，相待虎谿头。催客闻山响，归房逐水流。 
<br>野花丛发好，谷鸟一声幽。夜坐空林寂，松风直似秋。
<br>
<br>
<br>
<br>&nbsp;&nbsp; 卷126_52 【夏日过青龙寺谒操禅师（与裴迪同作）】王维 
<br>
<br>龙钟一老翁，徐步谒禅宫。欲问义心义，遥知空病空。 
<br>山河天眼里，世界法身中。莫怪销炎热，能生大地风。
<br>
<br>
<br>
<br>&nbsp;&nbsp; 卷126_53 【登辨觉寺】王维 
<br>
<br>竹径从初地，莲峰出化城。窗中三楚尽，林上九江平。 
<br>软草承趺坐，长松响梵声。空居法云外，观世得无生。
<br>
<br>
<br>
<br>&nbsp;&nbsp; 卷126_54 【喜祖三至留宿】王维 
<br>
<br>门前洛阳客，下马拂征衣。不枉故人驾，平生多掩扉。 
<br>行人返深巷，积雪带馀晖。早岁同袍者，高车何处归。
<br>
<br>
<br>
<br>&nbsp;&nbsp; 卷126_55 【黎拾遗昕裴秀才迪见过秋夜对雨之作】王维 
<br>
<br>促织鸣已急，轻衣行向重。寒灯坐高馆，秋雨闻疏钟。 
<br>白法调狂象，玄言问老龙。何人顾蓬径，空愧求羊踪。
<br>
<br>
<br>
<br>&nbsp;&nbsp; 卷126_56 【慕容承携素馔见过】王维 
<br>
<br>纱帽乌皮几，闲居懒赋诗。门看五柳识，年算六身知。 
<br>灵寿君王赐，雕胡弟子炊。空劳酒食馔，持底解人颐。
<br>
<br>
<br>
<br>&nbsp;&nbsp; 卷126_57 【晚春严少尹与诸公见过】王维 
<br>
<br>松菊荒三径，图书共五车。烹葵邀上客，看竹到贫家。 
<br>鹊乳先春草，莺啼过落花。自怜黄发暮，一倍惜年华。
<br>
<br>
<br>
<br>&nbsp;&nbsp; 卷126_58 【郑果州相过】王维 
<br>
<br>丽日照残春，初晴草木新。床前磨镜客，树下灌园人。 
<br>五马惊穷巷，双童逐老身。中厨办粗饭，当恕阮家贫。
<br>
<br>
<br>
<br>&nbsp;&nbsp; 卷126_59 【山居秋暝】王维 
<br>
<br>空山新雨后，天气晚来秋。明月松间照，清泉石上流。 
<br>竹喧归浣女，莲动下渔舟。随意春芳歇，王孙自可留。
<br>
<br>
<br>
<br>&nbsp;&nbsp; 卷126_60 【终南别业（一作初至山中，一作入山寄城中故人）】王维 
<br>
<br>中岁颇好道，晚家南山陲。兴来每独往，胜事空自知。 
<br>行到水穷处，坐看云起时。偶然值林叟，谈笑无还期。
<br>
<br>
<br>
<br>&nbsp;&nbsp; 卷126_61 【归嵩山作】王维 
<br>
<br>清川带长薄，车马去闲闲。流水如有意，暮禽相与还。 
<br>荒城临古渡，落日满秋山。迢递嵩高下，归来且闭关。
<br>
<br>
<br>
<br>&nbsp;&nbsp; 卷126_62 【归辋川作】王维 
<br>
<br>谷口疏钟动，渔樵稍欲稀。悠然远山暮，独向白云归。 
<br>菱蔓弱难定，杨花轻易飞。东皋春草色，惆怅掩柴扉。
<br>
<br>
<br>
<br>&nbsp;&nbsp; 卷126_63 【韦给事山居】王维 
<br>
<br>幽寻得此地，讵有一人曾。大壑随阶转，群山入户登。 
<br>庖厨出深竹，印绶隔垂藤。即事辞轩冕，谁云病未能。
<br>
<br>
<br>
<br>&nbsp;&nbsp; 卷126_64 【山居即事】王维 
<br>
<br>寂寞掩柴扉，苍茫对落晖。鹤巢松树遍，人访荜门稀。 
<br>绿竹含新粉，红莲落故衣。渡头烟火起，处处采菱归。
<br>
<br>
<br>
<br>&nbsp;&nbsp; 卷126_65 【终南山】王维 
<br>
<br>太乙近天都，连山接海隅。白云回望合，青霭入看无。 
<br>分野中峰变，阴晴众壑殊。欲投人处宿，隔水问樵夫。
<br>
<br>
<br>
<br>&nbsp;&nbsp; 卷126_66 【辋川闲居】王维 
<br>
<br>一从归白社，不复到青门。时倚檐前树，远看原上村。 
<br>青菰临水拔，白鸟向山翻。寂寞於陵子，桔槔方灌园。
<br>
<br>
<br>
<br>&nbsp;&nbsp; 卷126_67 【春园即事】王维 
<br>
<br>宿雨乘轻屐，春寒著弊袍。开畦分白水，间柳发红桃。 
<br>草际成棋局，林端举桔槔。还持鹿皮几，日暮隐蓬蒿。
<br>
<br>
<br>
<br>&nbsp;&nbsp; 卷126_68 【淇上田园即事】王维 
<br>
<br>屏居淇水上，东野旷无山。日隐桑柘外，河明闾井间。 
<br>牧童望村去，猎犬随人还。静者亦何事，荆扉乘昼关。
<br>
<br>
<br>
<br>&nbsp;&nbsp; 卷126_69 【凉州郊外游望（时为节度判官，在凉州作）】王维 
<br>
<br>野老才三户，边村少四邻。婆娑依里社，箫鼓赛田神。 
<br>洒酒浇刍狗，焚香拜木人。女巫纷屡舞，罗袜自生尘。
<br>
<br>
<br>
<br>&nbsp;&nbsp; 卷126_70 【观猎】王维 
<br>
<br>风劲角弓鸣，将军猎渭城。草枯鹰眼疾，雪尽马蹄轻。 
<br>忽过新丰市，还归细柳营。回看射雕处，千里暮云平。
<br>
<br>
<br>
<br>&nbsp;&nbsp; 卷126_71 【春日上方即事】王维 
<br>
<br>好读高僧传，时看辟谷方。鸠形将刻仗，龟壳用支床。 
<br>柳色青山映，梨花夕鸟藏。北窗桃李下，闲坐但焚香。
<br>
<br>
<br>
<br>&nbsp;&nbsp; 卷126_72 【汉江临泛】王维 
<br>
<br>楚塞三湘接，荆门九派通。江流天地外，山色有无中。 
<br>郡邑浮前浦，波澜动远空。襄阳好风日，留醉与山翁。
<br>
<br>
<br>
<br>&nbsp;&nbsp; 卷126_73 【泛前陂】王维 
<br>
<br>秋空自明迥，况复远人间。畅以沙际鹤，兼之云外山。 
<br>澄波澹将夕，清月皓方闲。此夜任孤棹，夷犹殊未还。
<br>
<br>
<br>
<br>&nbsp;&nbsp; 卷126_74 【登河北城楼作】王维 
<br>
<br>井邑傅岩上，客亭云雾间。高城眺落日，极浦映苍山。 
<br>岸火孤舟宿，渔家夕鸟还。寂寥天地暮，心与广川闲。
<br>
<br>
<br>
<br>&nbsp;&nbsp; 卷126_75 【千塔主人】王维 
<br>
<br>逆旅逢佳节，征帆未可前。窗临汴河水，门渡楚人船。 
<br>鸡犬散墟落，桑榆荫远田。所居人不见，枕席生云烟。
<br>
<br>
<br>
<br>&nbsp;&nbsp; 卷126_76 【使至塞上】王维 
<br>
<br>单车欲问边，属国过居延。征蓬出汉塞，归雁入胡天。 
<br>大漠孤烟直，长河落日圆。萧关逢候吏，都护在燕然。
<br>
<br>
<br>
<br>&nbsp;&nbsp; 卷126_77 【晚春归思】王维 
<br>
<br>新妆可怜色，落日卷罗帷。炉气清珍簟，墙阴上玉墀。 
<br>春虫飞网户，暮雀隐花枝。向晚多愁思，闲窗桃李时。
<br>
<br>
<br>
<br>&nbsp;&nbsp; 卷126_78 【戏题示萧氏甥】王维 
<br>
<br>怜尔解临池，渠爷未学诗。老夫何足似，弊宅倘因之。 
<br>芦笋穿荷叶，菱花罥雁儿。郗公不易胜，莫著外家欺。
<br>
<br>
<br>
<br>&nbsp;&nbsp; 卷126_79 【秋夜独坐（一作冬夜书怀）】王维 
<br>
<br>独坐悲双鬓，空堂欲二更。雨中山果落，灯下草虫鸣。 
<br>白发终难变，黄金不可成。欲知除老病，唯有学无生。
<br>
<br>
<br>
<br>&nbsp;&nbsp; 卷126_80 【待储光羲不至】王维 
<br>
<br>重门朝已启，起坐听车声。要欲闻清佩，方将出户迎。 
<br>晚钟鸣上苑，疏雨过春城。了自不相顾，临堂空复情。
<br>
<br>
<br>
<br>&nbsp;&nbsp; 卷126_81 【听宫莺】王维 
<br>
<br>春树绕宫墙，宫莺啭曙光。忽惊啼暂断，移处弄还长。 
<br>隐叶栖承露，攀花出未央。游人未应返，为此始思乡。
<br>
<br>
<br>
<br>&nbsp;&nbsp; 卷126_82 【杂诗】王维 
<br>
<br>双燕初命子，五桃新作花。王昌是东舍，宋玉次西家。 
<br>小小能织绮，时时出浣纱。亲劳使君问，南陌驻香车。
<br>
<br>
<br>
<br>&nbsp;&nbsp; 卷126_83 【留别钱起】王维 
<br>
<br>卑栖却得性，每与白云归。徇禄仍怀橘，看山免采薇。 
<br>暮禽先去马，新月待开扉。霄汉时回首，知音青琐闱。
<br>
<br>
<br>
<br>&nbsp;&nbsp; 卷126_84 【留别丘为】王维 
<br>
<br>归鞍白云外，缭绕出前山。今日又明日，自知心不闲。 
<br>亲劳簪组送，欲趁莺花还。一步一回首，迟迟向近关。
<br>
<br>
<br>
<br>&nbsp;&nbsp; 卷126_85 【愚公谷三首（青龙寺与黎昕戏题）】王维 
<br>
<br>愚谷与谁去，唯将黎子同。非须一处住，不那两心空。 
<br>宁问春将夏，谁论西复东。不知吾与子，若个是愚公。
<br>
<br>吾家愚谷里，此谷本来平。虽则行无迹，还能响应声。 
<br>不随云色暗，只待日光明。缘底名愚谷，都由愚所成。
<br>
<br>借问愚公谷，与君聊一寻。不寻翻到谷，此谷不离心。 
<br>行处曾无险，看时岂有深。寄言尘世客，何处欲归临。
<br>
<br>
<br>
<br>&nbsp;&nbsp; 卷126_86 【酬慕容十一】王维 
<br>
<br>行行西陌返，驻幰问车公。挟毂双官骑，应门五尺僮。 
<br>老年如塞北，强起离墙东。为报壶丘子，来人道姓蒙。
<br>
<br>
<br>
<br>&nbsp;&nbsp; 卷126_87 【过始皇墓（时年十五，一作二十一）】王维 
<br>
<br>古墓成苍岭，幽宫象紫台。星辰七曜隔，河汉九泉开。 
<br>有海人宁渡，无春雁不回。更闻松韵切，疑是大夫哀。
<br>
<br>
<br>
<br>&nbsp;&nbsp; 卷126_88 【恭懿太子挽歌五首】王维 
<br>
<br>何悟藏环早，才知拜璧年。翀天王子去，对日圣君怜。 
<br>树转宫犹出，笳悲马不前。虽蒙绝驰道，京兆别开阡。
<br>
<br>兰殿新恩切，椒宫夕临幽。白云随凤管，明月在龙楼。 
<br>人向青山哭，天临渭水愁。鸡鸣常问膳，今恨玉京留。
<br>
<br>骑吹凌霜发，旌旗夹路陈。凯容金节护，册命玉符新。 
<br>傅母悲香褓，君家拥画轮。射熊今梦帝，秤象问何人。
<br>
<br>苍舒留帝宠，子晋有仙才。五岁过人智，三天使鹤催。 
<br>心悲阳禄馆，目断望思台。若道长安近，何为更不来。
<br>
<br>西望昆池阔，东瞻下杜平。山朝豫章馆，树转凤凰城。 
<br>五校连旗色，千门叠鼓声。金环如有验，还向画堂生。
<br>
<br>
<br>
<br>&nbsp;&nbsp; 卷126_89 【故太子太师徐公挽歌四首】王维 
<br>
<br>功德冠群英，弥纶有大名。轩皇用风后，傅说是星精。 
<br>就第优遗老，来朝诏不名。留侯常辟谷，何苦不长生。
<br>
<br>谋猷为相国，翊戴奉宸舆。剑履升前殿，貂蝉托后车。 
<br>齐侯疏土宇，汉室赖图书。僻处留田宅，仍才十顷馀。
<br>
<br>旧里趋庭日，新年置酒辰。闻诗鸾渚客，献赋凤楼人。 
<br>北首辞明主，东堂哭大臣。犹思御朱辂，不惜污车茵。
<br>
<br>久践中台座，终登上将坛。谁言断车骑，空忆盛衣冠。 
<br>风日咸阳惨，笳箫渭水寒。无人当便阙，应罢太师官。
<br>
<br>
<br>
<br>&nbsp;&nbsp; 卷126_90 【故西河郡杜太守挽歌三首】王维 
<br>
<br>天上去西征，云中护北平。生擒白马将，连破黑雕城。 
<br>忽见刍灵苦，徒闻竹使荣。空留左氏传，谁继卜商名。
<br>
<br>返葬金符守，同归石窌妻。卷衣悲画翟，持翣待鸣鸡。 
<br>容卫都人惨，山川驷马嘶。犹闻陇上客，相对哭征西。
<br>
<br>涂刍去国门，秘器出东园。太守留金印，夫人罢锦轩。 
<br>旌旗转衰木，箫鼓上寒原。坟树应西靡，长思魏阙恩。
<br>
<br>
<br>
<br>&nbsp;&nbsp; 卷126_91 【故南阳夫人樊氏挽歌】王维 
<br>
<br>锦衣馀翟茀，绣毂罢鱼轩。淑女诗长在，夫人法尚存。 
<br>凝笳随晓旆，行哭向秋原。归去将何见，谁能返戟门。
<br>
<br>
<br>
<br>&nbsp;&nbsp; 卷126_92 【达奚侍郎夫人寇氏挽词二首】王维 
<br>
<br>束带将朝日，鸣环映牖辰。能令谏明主，相劝识贤人。 
<br>遗挂空留壁，回文日覆尘。金蚕将画柳，何处更知春。
<br>
<br>女史悲彤管，夫人罢锦轩。卜茔占二室，行哭度千门。 
<br>秋日光能淡，寒川波自翻。一朝成万古，松柏暗平原。
<br>
<br>
<br>
<br>&nbsp;&nbsp; 卷126_93 【送孙秀才（《纪事》作王缙诗）】王维 
<br>
<br>帝城风日好，况复建平家。玉枕双文簟，金盘五色瓜。 
<br>山中无鲁酒，松下饭胡麻。莫厌田家苦，归期远复赊。
<br>
<br>
<br>
<br>
<br>
<br>
<br>
<br>&nbsp;&nbsp;卷127_1 【奉和圣制庆玄元皇帝玉像之作应制】王维 
<br>
<br>明君梦帝先，宝命上齐天。秦后徒闻乐，周王耻卜年。 
<br>玉京移大像，金箓会群仙。承露调天供，临空敞御筵。 
<br>斗回迎寿酒，山近起炉烟。愿奉无为化，斋心学自然。
<br>
<br>
<br>&nbsp;&nbsp; 卷127_2 【奉和圣制与太子诸王三月三日龙池春禊应制】王维 
<br>
<br>故事修春禊，新宫展豫游。明君移凤辇，太子出龙楼。 
<br>赋掩陈王作，杯如洛水流。金人来捧剑，画鹢去回舟。 
<br>苑树浮宫阙，天池照冕旒。宸章在云表，垂象满皇州。
<br>
<br>
<br>
<br>&nbsp;&nbsp; 卷127_3 【奉和圣制上巳于望春亭观禊饮应制】王维 
<br>
<br>长乐青门外，宜春小苑东。楼开万井上，辇过百花中。 
<br>画鹢移仙妓，金貂列上公。清歌邀落日，妙舞向春风。 
<br>渭水明秦甸，黄山入汉宫。君王来祓禊，灞浐亦朝宗。
<br>
<br>
<br>
<br>&nbsp;&nbsp; 卷127_4 【奉和圣制暮春送朝集使归郡应制】王维 
<br>
<br>万国仰宗周，衣冠拜冕旒。玉乘迎大客，金节送诸侯。 
<br>祖席倾三省，褰帷向九州。杨花飞上路，槐色荫通沟。 
<br>来预钧天乐，归分汉主忧。宸章类河汉，垂象满中州。
<br>
<br>
<br>
<br>&nbsp;&nbsp; 卷127_5 【三月三日曲江侍宴应制】王维 
<br>
<br>万乘亲斋祭，千官喜豫游。奉迎从上苑，祓禊向中流。 
<br>草树连容卫，山河对冕旒。画旗摇浦溆，春服满汀洲。 
<br>仙籞龙媒下，神皋凤跸留。从今亿万岁，天宝纪春秋。
<br>
<br>
<br>
<br>&nbsp;&nbsp; 卷127_6 【奉和圣制重阳节宰臣及群官上寿应制】王维 
<br>
<br>四海方无事，三秋大有年。百生无此日，万寿愿齐天。 
<br>芍药和金鼎，茱萸插玳筵。玉堂开右个，天乐动宫悬。 
<br>御柳疏秋景，城鸦拂曙烟。无穷菊花节，长奉柏梁篇。
<br>
<br>
<br>
<br>&nbsp;&nbsp; 卷127_7 【三月三日勤政楼侍宴应制】王维 
<br>
<br>彩仗连宵合，琼楼拂曙通。年光三月里，宫殿百花中。 
<br>不数秦王日，谁将洛水同。酒筵嫌落絮，舞袖怯春风。 
<br>天保无为德，人欢不战功。仍临九衢宴，更达四门聪。
<br>
<br>
<br>
<br>&nbsp;&nbsp; 卷127_8 【奉和圣制十五夜然灯继以酺宴应制】王维 
<br>
<br>上路笙歌满，春城漏刻长。游人多昼日，明月让灯光。 
<br>鱼钥通翔凤，龙舆出建章。九衢陈广乐，百福透名香。 
<br>仙伎来金殿，都人绕玉堂。定应偷妙舞，从此学新妆。 
<br>奉引迎三事，司仪列万方。愿将天地寿，同以献君王。
<br>
<br>
<br>
<br>&nbsp;&nbsp; 卷127_9 【奉和圣制幸玉真公主山庄因题石壁十韵之作应制】王维 
<br>
<br>碧落风烟外，瑶台道路赊。如何连帝苑，别自有仙家。 
<br>此地回鸾驾，缘谿转翠华。洞中开日月，窗里发云霞。 
<br>庭养冲天鹤，溪流上汉查。种田生白玉，泥灶化丹砂。 
<br>谷静泉逾响，山深日易斜。御羹和石髓，香饭进胡麻。 
<br>大道今无外，长生讵有涯。还瞻九霄上，来往五云车。
<br>
<br>
<br>
<br>&nbsp;&nbsp; 卷127_10 【春日直门下省早朝（时为右补阙）】王维 
<br>
<br>骑省直明光，鸡鸣谒建章。遥闻侍中珮，闇识令君香。 
<br>玉漏随铜史，天书拜夕郎。旌旗映阊阖，歌吹满昭阳。 
<br>官舍梅初紫，宫门柳欲黄。愿将迟日意，同与圣恩长。
<br>
<br>
<br>
<br>&nbsp;&nbsp; 卷127_11 【和仆射晋公扈从温汤（时为右补阙）】王维 
<br>
<br>天子幸新丰，旌旗渭水东。寒山天仗外，温谷幔城中。 
<br>奠玉群仙座，焚香太乙宫。出游逢牧马，罢猎见非熊。 
<br>上宰无为化，明时太古同。灵芝三秀紫，陈粟万箱红。 
<br>王礼尊儒教，天兵小战功。谋犹归哲匠，词赋属文宗。 
<br>司谏方无阙，陈诗且未工。长吟吉甫颂，朝夕仰清风。
<br>
<br>
<br>
<br>&nbsp;&nbsp; 卷127_12 【和宋中丞夏日游福贤观天长寺寺即陈左相宅所施之作】王维 
<br>
<br>已相殷王国，空馀尚父谿。钓矶开月殿，筑道出云梯。 
<br>积水浮香象，深山鸣白鸡。虚空陈伎乐，衣服制虹霓。 
<br>墨点三千界，丹飞六一泥。桃源勿遽返，再访恐君迷。
<br>
<br>
<br>
<br>&nbsp;&nbsp; 卷127_13 【和陈监四郎秋雨中思从弟据】王维 
<br>
<br>袅袅秋风动，凄凄烟雨繁。声连鳷鹊观，色暗凤凰原。 
<br>细柳疏高阁，轻槐落洞门。九衢行欲断，万井寂无喧。 
<br>忽有愁霖唱，更陈多露言。平原思令弟，康乐谢贤昆。 
<br>逸兴方三接，衰颜强七奔。相如今老病，归守茂陵园。
<br>
<br>
<br>
<br>&nbsp;&nbsp; 卷127_14 【上张令公】王维 
<br>
<br>珥笔趋丹陛，垂珰上玉除。步檐青琐闼，方幰画轮车。 
<br>市阅千金字，朝闻五色书。致君光帝典，荐士满公车。 
<br>伏奏回金驾，横经重石渠。从兹罢角牴，且复幸储胥。 
<br>天统知尧后，王章笑鲁初。匈奴遥俯伏，汉相俨簪裾。 
<br>贾生非不遇，汲黯自堪疏。学易思求我，言诗或起予。 
<br>当从大夫后，何惜隶人馀。
<br>
<br>
<br>
<br>&nbsp;&nbsp; 卷127_15 【赠焦道士】王维 
<br>
<br>海上游三岛，淮南预八公。坐知千里外，跳向一壶中。 
<br>缩地朝珠阙，行天使玉童。饮人聊割酒，送客乍分风。 
<br>天老能行气，吾师不养空。谢君徒雀跃，无可问鸿濛。
<br>
<br>
<br>
<br>&nbsp;&nbsp; 卷127_16 【赠东岳焦炼师】王维 
<br>
<br>先生千岁馀，五岳遍曾居。遥识齐侯鼎，新过王母庐。 
<br>不能师孔墨，何事问长沮。玉管时来凤，铜盘即钓鱼。 
<br>竦身空里语，明目夜中书。自有还丹术，时论太素初。 
<br>频蒙露版诏，时降软轮车。山静泉逾响，松高枝转疏。 
<br>支颐问樵客，世上复何如。
<br>
<br>
<br>
<br>&nbsp;&nbsp; 卷127_17 【送秘书晁监还日本国】王维 
<br>
<br>积水不可极，安知沧海东。九州何处远，万里若乘空。 
<br>向国唯看日，归帆但信风。鳌身映天黑，鱼眼射波红。 
<br>乡树扶桑外，主人孤岛中。别离方异域，音信若为通。
<br>
<br>
<br>
<br>&nbsp;&nbsp; 卷127_18 【送祢郎中】王维 
<br>
<br>东郊春草色，驱马去悠悠。况复乡山外，猿啼湘水流。 
<br>岛夷传露版，江馆候鸣驺。卉服为诸吏，珠官拜本州。 
<br>孤莺吟远墅，野杏发山邮。早晚方归奏，南中才忌秋。
<br>
<br>
<br>
<br>&nbsp;&nbsp; 卷127_19 【送李太守赴上洛】王维 
<br>
<br>商山包楚邓，积翠蔼沉沉。驿路飞泉洒，关门落照深。 
<br>野花开古戍，行客响空林。板屋春多雨，山城昼欲阴。 
<br>丹泉通虢略，白羽抵荆岑。若见西山爽，应知黄绮心。
<br>
<br>
<br>
<br>&nbsp;&nbsp; 卷127_20 【送熊九赴任安阳】王维 
<br>
<br>魏国应刘后，寂寥文雅空。漳河如旧日，之子继清风。 
<br>阡陌铜台下，闾阎金虎中。送车盈灞上，轻骑出关东。 
<br>相去千馀里，西园明月同。
<br>
<br>
<br>
<br>&nbsp;&nbsp; 卷127_21 【山中示弟】王维 
<br>
<br>山林吾丧我，冠带尔成人。莫学嵇康懒，且安原宪贫。 
<br>山阴多北户，泉水在东邻。缘合妄相有，性空无所亲。 
<br>安知广成子，不是老夫身。
<br>
<br>
<br>
<br>&nbsp;&nbsp; 卷127_22 【青龙寺昙璧上人兄院集】王维 
<br>
<br>高处敞招提，虚空讵有倪。坐看南陌骑，下听秦城鸡。 
<br>眇眇孤烟起，芊芊远树齐。青山万井外，落日五陵西。 
<br>眼界今无染，心空安可迷。
<br>
<br>
<br>
<br>&nbsp;&nbsp; 卷127_23 【济州过赵叟家宴】王维 
<br>
<br>虽与人境接，闭门成隐居。道言庄叟事，儒行鲁人馀。 
<br>深巷斜晖静，闲门高柳疏。荷锄修药圃，散帙曝农书。 
<br>上客摇芳翰，中厨馈野蔬。夫君第高饮，景晏出林闾。
<br>
<br>
<br>
<br>&nbsp;&nbsp; 卷127_24 【春过贺遂员外药园】王维 
<br>
<br>前年槿篱故，新作药栏成。香草为君子，名花是长卿。 
<br>水穿盘石透，藤系古松生。画畏开厨走，来蒙倒屣迎。 
<br>蔗浆菰米饭，蒟酱露葵羹。颇识灌园意，於陵不自轻。
<br>
<br>
<br>
<br>&nbsp;&nbsp; 卷127_25 【过卢四员外宅看饭僧共题七韵】王维 
<br>
<br>三贤异七贤，青眼慕青莲。乞饭从香积，裁衣学水田。 
<br>上人飞锡杖，檀越施金钱。趺坐檐前日，焚香竹下烟。 
<br>寒空法云地，秋色净居天。身逐因缘法，心过次第禅。 
<br>不须愁日暮，自有一灯然。
<br>
<br>
<br>
<br>&nbsp;&nbsp; 卷127_26 【河南严尹弟见宿弊庐访别人赋十韵】王维 
<br>
<br>上客能论道，吾生学养蒙。贫交世情外，才子古人中。 
<br>冠上方簪豸，车边已画熊。拂衣迎五马，垂手凭双童。 
<br>花醥和松屑，茶香透竹丛。薄霜澄夜月，残雪带春风。 
<br>古壁苍苔黑，寒山远烧红。眼看东候别，心事北川同。 
<br>为学轻先辈，何能访老翁。欲知今日后，不乐为车公。
<br>
<br>
<br>
<br>&nbsp;&nbsp; 卷127_27 【投道一师兰若宿】王维 
<br>
<br>一公栖太白，高顶出风烟。梵流诸壑遍，花雨一峰偏。 
<br>迹为无心隐，名因立教传。鸟来远语法，客去更安禅。 
<br>昼涉松路尽，暮投兰若边。洞房隐深竹，清夜闻遥泉。 
<br>向是云霞里，今成枕席前。岂唯暂留宿，服事将穷年。
<br>
<br>
<br>
<br>&nbsp;&nbsp; 卷127_28 【游化感寺】王维 
<br>
<br>翡翠香烟合，琉璃宝地平。龙宫连栋宇，虎穴傍檐楹。 
<br>谷静唯松响，山深无鸟声。琼峰当户拆，金涧透林明。 
<br>郢路云端迥，秦川雨外晴。雁王衔果献，鹿女踏花行。 
<br>抖擞辞贫里，归依宿化城。绕篱生野蕨，空馆发山樱。 
<br>香饭青菰米，嘉蔬绿笋茎。誓陪清梵末，端坐学无生。
<br>
<br>
<br>
<br>&nbsp;&nbsp; 卷127_29 【游悟真寺（一作王缙诗）】王维 
<br>
<br>闻道黄金地，仍开白玉田。掷山移巨石，咒岭出飞泉。 
<br>猛虎同三径，愁猿学四禅。买香然绿桂，乞火踏红莲。 
<br>草色摇霞上，松声泛月边。山河穷百二，世界接三千。 
<br>梵宇聊凭视，王城遂渺然。灞陵才出树，渭水欲连天。 
<br>远县分诸郭，孤村起白烟。望云思圣主，披雾隐群贤。 
<br>薄宦惭尸素，终身拟尚玄。谁知草庵客，曾和柏梁篇。
<br>
<br>
<br>
<br>&nbsp;&nbsp; 卷127_30 【与苏卢二员外期游方丈寺而苏不至，因有是作】王维 
<br>
<br>共仰头陀行，能忘世谛情。回看双凤阙，相去一牛鸣。 
<br>法向空林说，心随宝地平。手巾花氎净，香帔稻畦成。 
<br>闻道邀同舍，相期宿化城。安知不来往，翻得似无生。
<br>
<br>
<br>
<br>&nbsp;&nbsp; 卷127_31 【晓行巴峡】王维 
<br>
<br>际晓投巴峡，馀春忆帝京。晴江一女浣，朝日众鸡鸣。 
<br>水国舟中市，山桥树杪行。登高万井出，眺迥二流明。 
<br>人作殊方语，莺为故国声。赖多山水趣，稍解别离情。
<br>
<br>
<br>
<br>&nbsp;&nbsp; 卷127_32 【清如玉壶冰（京兆府试，时年十九）】王维 
<br>
<br>玉壶何用好，偏许素冰居。未共销丹日，还同照绮疏。 
<br>抱明中不隐，含净外疑虚。气似庭霜积，光言砌月馀。 
<br>晓凌飞鹊镜，宵映聚萤书。若向夫君比，清心尚不如。
<br>
<br>
<br>
<br>&nbsp;&nbsp; 卷127_33 【赋得秋日悬清光】王维 
<br>
<br>寥廓凉天静，晶明白日秋。圆光含万象，碎影入闲流。 
<br>迥与青冥合，遥同江甸浮。昼阴殊众木，斜影下危楼。 
<br>宋玉登高怨，张衡望远愁。馀辉如可托，云路岂悠悠。
<br>
<br>
<br>
<br>&nbsp;&nbsp; 卷127_34 【东谿玩月（一作王昌龄诗）】王维 
<br>
<br>月从断山口，遥吐柴门端。万木分空霁，流阴中夜攒。 
<br>光连虚象白，气与风露寒。谷静秋泉响，岩深青霭残。 
<br>清灯入幽梦，破影抱空峦。恍惚琴窗里，松谿晓思难。
<br>
<br>
<br>
<br>&nbsp;&nbsp; 卷127_35 【田家】王维 
<br>
<br>旧谷行将尽，良苗未可希。老年方爱粥，卒岁且无衣。 
<br>雀乳青苔井，鸡鸣白板扉。柴车驾羸牸，草屩牧豪豨。 
<br>夕雨红榴拆，新秋绿芋肥。饷田桑下憩，旁舍草中归。 
<br>住处名愚谷，何烦问是非。
<br>
<br>
<br>
<br>&nbsp;&nbsp; 卷127_36 【沈十四拾遗新竹生读经处同诸公之作】王维 
<br>
<br>闲居日清静，修竹自檀栾。嫩节留馀箨，新业出旧阑。 
<br>细枝风响乱，疏影月光寒。乐府裁龙笛，渔家伐钓竿。 
<br>何如道门里，青翠拂仙坛。
<br>
<br>
<br>
<br>&nbsp;&nbsp; 卷127_37 【杂诗】王维 
<br>
<br>朝因折杨柳，相见洛阳隅。楚国无如妾，秦家自有夫。 
<br>对人传玉腕，映烛解罗襦。人见东方骑，皆言夫婿殊。 
<br>持谢金吾子，烦君提玉壶。
<br>
<br>
<br>
<br>&nbsp;&nbsp; 卷127_38 【哭褚司马】王维 
<br>
<br>妄识皆心累，浮生定死媒。谁言老龙吉，未免伯牛灾。 
<br>故有求仙药，仍馀遁俗杯。山川秋树苦，窗户夜泉哀。 
<br>尚忆青骡去，宁知白马来。汉臣修史记，莫蔽褚生才。
<br>
<br>
<br>
<br>&nbsp;&nbsp; 卷127_39 【过沈居士山居哭之】王维 
<br>
<br>杨朱来此哭，桑扈返于真。独自成千古，依然旧四邻。 
<br>闲檐喧鸟鹊，故榻满埃尘。曙月孤莺啭，空山五柳春。 
<br>野花愁对客，泉水咽迎人。善卷明时隐，黔娄在日贫。 
<br>逝川嗟尔命，丘井叹吾身。前后徒言隔，相悲讵几晨。
<br>
<br>
<br>
<br>&nbsp;&nbsp; 卷127_40 【哭祖六自虚（时年十八）】王维 
<br>
<br>否极尝闻泰，嗟君独不然。悯凶才稚齿，羸疾主中年。 
<br>馀力文章秀，生知礼乐全。翰留天帐览，词入帝宫传。 
<br>国讶终军少，人知贾谊贤。公卿尽虚左，朋识共推先。 
<br>不恨依穷辙，终期济巨川。才雄望羔雁，寿促背貂蝉。 
<br>福善闻前录，歼良昧上玄。何辜铩鸾翮，底事碎龙泉。 
<br>鵩起长沙赋，麟终曲阜编。域中君道广，海内我情偏。 
<br>乍失疑犹见，沉思悟绝缘。生前不忍别，死后向谁宣。 
<br>为此情难尽，弥令忆更缠。本家清渭曲，归葬旧茔边。 
<br>永去长安道，徒闻京兆阡。旌车出郊甸，乡国隐云天。 
<br>定作无期别，宁同旧日旋。候门家属苦，行路国人怜。 
<br>送客哀难进，征途泥复前。赠言为挽曲，奠席是离筵。 
<br>念昔同携手，风期不暂捐。南山俱隐逸，东洛类神仙。 
<br>未省音容间，那堪生死迁。花时金谷饮，月夜竹林眠。 
<br>满地传都赋，倾朝看药船。群公咸属目，微物敢齐肩。 
<br>谬合同人旨，而将玉树连。不期先挂剑，长恐后施鞭。 
<br>为善吾无矣，知音子绝焉。琴声纵不没，终亦继悲弦。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷128_1 【奉和圣制从蓬莱向兴庆阁道中留春雨中春望之作应制】王维 
<br>
<br>渭水自萦秦塞曲，黄山旧绕汉宫斜。銮舆迥出千门柳， 
<br>阁道回看上苑花。云里帝城双凤阙，雨中春树万人家。 
<br>为乘阳气行时令，不是宸游玩物华。
<br>
<br>
<br>&nbsp;&nbsp; 卷128_2 【大同殿柱产玉芝龙池上有庆云神光照殿百官共睹…即事】王维 
<br>
<br>欲笑周文歌宴镐，遥轻汉武乐横汾。岂知玉殿生三秀， 
<br>讵有铜池出五云。陌上尧樽倾北斗，楼前舜乐动南薰。 
<br>共欢天意同人意，万岁千秋奉圣君。
<br>
<br>
<br>
<br>&nbsp;&nbsp; 卷128_3 【敕赐百官樱桃（时为文部郎）】王维 
<br>
<br>芙蓉阙下会千官，紫禁朱樱出上阑。才是寝园春荐后， 
<br>非关御苑鸟衔残。归鞍竞带青丝笼，中使频倾赤玉盘。 
<br>饱食不须愁内热，大官还有蔗浆寒。
<br>
<br>
<br>
<br>&nbsp;&nbsp; 卷128_4 【敕借岐王九成宫避暑应教】王维 
<br>
<br>帝子远辞丹凤阙，天书遥借翠微宫。隔窗云雾生衣上， 
<br>卷幔山泉入镜中。林下水声喧语笑，岩间树色隐房栊。 
<br>仙家未必能胜此，何事吹笙向碧空。
<br>
<br>
<br>
<br>&nbsp;&nbsp; 卷128_5 【和贾舍人早朝大明宫之作】王维 
<br>
<br>绛帻鸡人送晓筹，尚衣方进翠云裘。九天阊阖开宫殿， 
<br>万国衣冠拜冕旒。日色才临仙掌动，香烟欲傍衮龙浮。 
<br>朝罢须裁五色诏，佩声归向凤池头。
<br>
<br>
<br>
<br>&nbsp;&nbsp; 卷128_6 【和太常韦主簿五郎温汤寓目之作】王维 
<br>
<br>汉主离宫接露台，秦川一半夕阳开。青山尽是朱旗绕， 
<br>碧涧翻从玉殿来。新丰树里行人度，小苑城边猎骑回。 
<br>闻道甘泉能献赋，悬知独有子云才。
<br>
<br>
<br>
<br>&nbsp;&nbsp; 卷128_7 【苑舍人能书梵字兼达梵音，皆曲尽其妙，戏为之赠】王维 
<br>
<br>名儒待诏满公车。才子为郎典石渠。莲花法藏心悬悟， 
<br>贝叶经文手自书。楚词共许胜扬马，梵字何人辨鲁鱼。 
<br>故旧相望在三事，愿君莫厌承明庐。
<br>
<br>
<br>
<br>&nbsp;&nbsp; 卷128_8 【重酬苑郎中（时为库部员外）】王维 
<br>
<br>何幸含香奉至尊，多惭未报主人恩。草木尽能酬雨露， 
<br>荣枯安敢问乾坤。仙郎有意怜同舍，丞相无私断扫门。 
<br>扬子解嘲徒自遣，冯唐已老复何论。
<br>
<br>
<br>
<br>&nbsp;&nbsp; 卷128_9 【酬郭给事】王维 
<br>
<br>洞门高阁霭馀辉，桃李阴阴柳絮飞。禁里疏钟官舍晚， 
<br>省中啼鸟吏人稀。晨摇玉佩趋金殿，夕奉天书拜琐闱。 
<br>强欲从君无那老，将因卧病解朝衣。
<br>
<br>
<br>
<br>&nbsp;&nbsp; 卷128_10 【出塞（时为御史监察塞上作）】王维 
<br>
<br>居延城外猎天骄，白草连山野火烧。暮云空碛时驱马， 
<br>秋日平原好射雕。护羌校尉朝乘障，破虏将军夜渡辽。 
<br>玉靶角弓珠勒马，汉家将赐霍嫖姚。
<br>
<br>
<br>
<br>&nbsp;&nbsp; 卷128_11 【既蒙宥罪旋复拜官伏感圣恩窃书鄙意兼奉简新…等诸公】王维 
<br>
<br>忽蒙汉诏还冠冕，始觉殷王解网罗。日比皇明犹自暗， 
<br>天齐圣寿未云多。花迎喜气皆知笑，鸟识欢心亦解歌。 
<br>闻道百城新佩印，还来双阙共鸣珂。
<br>
<br>
<br>
<br>&nbsp;&nbsp; 卷128_12 【送方尊师归嵩山】王维 
<br>
<br>仙官欲往九龙潭，旄节朱幡倚石龛。山压天中半天上， 
<br>洞穿江底出江南。瀑布杉松常带雨，夕阳苍翠忽成岚。 
<br>借问迎来双白鹤，已曾衡岳送苏耽。
<br>
<br>
<br>
<br>&nbsp;&nbsp; 卷128_13 【送杨少府贬郴州】王维 
<br>
<br>明到衡山与洞庭，若为秋月听猿声。愁看北渚三湘远， 
<br>恶说南风五两轻。青草瘴时过夏口，白头浪里出湓城。 
<br>长沙不久留才子，贾谊何须吊屈平。
<br>
<br>
<br>
<br>&nbsp;&nbsp; 卷128_14 【过乘如禅师萧居士嵩丘兰若】王维 
<br>
<br>无著天亲弟与兄，嵩丘兰若一峰晴。食随鸣磬巢乌下， 
<br>行踏空林落叶声。迸水定侵香案湿，雨花应共石床平。 
<br>深洞长松何所有，俨然天竺古先生。
<br>
<br>
<br>
<br>&nbsp;&nbsp; 卷128_15 【春日与裴迪过新昌里访吕逸人不遇】王维 
<br>
<br>桃源一向绝风尘，柳市南头访隐沦。到门不敢题凡鸟， 
<br>看竹何须问主人。城上青山如屋里，东家流水入西邻。 
<br>闭户著书多岁月，种松皆老作龙鳞。
<br>
<br>
<br>
<br>&nbsp;&nbsp; 卷128_16 【酌酒与裴迪】王维 
<br>
<br>酌酒与君君自宽，人情翻覆似波澜。白首相知犹按剑， 
<br>朱门先达笑弹冠。草色全经细雨湿，花枝欲动春风寒。 
<br>世事浮云何足问，不如高卧且加餐。
<br>
<br>
<br>
<br>&nbsp;&nbsp; 卷128_17 【辋川别业】王维 
<br>
<br>不到东山向一年，归来才及种春田。雨中草色绿堪染， 
<br>水上桃花红欲然。优娄比丘经论学，伛偻丈人乡里贤。 
<br>披衣倒屣且相见，相欢语笑衡门前。
<br>
<br>
<br>
<br>&nbsp;&nbsp; 卷128_18 【早秋山中作】王维 
<br>
<br>无才不敢累明时，思向东谿守故篱。岂厌尚平婚嫁早， 
<br>却嫌陶令去官迟。草间蛩响临秋急，山里蝉声薄暮悲。 
<br>寂寞柴门人不到，空林独与白云期。
<br>
<br>
<br>
<br>&nbsp;&nbsp; 卷128_19 【积雨辋川庄作（一作秋归辋川庄作）】王维 
<br>
<br>积雨空林烟火迟，蒸藜炊黍饷东菑。漠漠水田飞白鹭， 
<br>阴阴夏木啭黄鹂。山中习静观朝槿，松下清斋折露葵。 
<br>野老与人争席罢，海鸥何事更相疑。
<br>
<br>
<br>
<br>&nbsp;&nbsp; 卷128_20 【听百舌鸟】王维 
<br>
<br>上兰门外草萋萋，未央宫中花里栖。亦有相随过御苑， 
<br>不知若个向金堤。入春解作千般语，拂曙能先百鸟啼。 
<br>万户千门应觉晓，建章何必听鸣鸡。
<br>
<br>
<br>
<br>&nbsp;&nbsp; 卷128_21 【息夫人（时年二十）】王维 
<br>
<br>莫以今时宠，难忘旧日恩。看花满眼泪，不共楚王言。
<br>
<br>
<br>
<br>&nbsp;&nbsp; 卷128_22 【班婕妤三首】王维 
<br>
<br>玉窗萤影度，金殿人声绝。秋夜守罗帷，孤灯耿不灭。
<br>
<br>宫殿生秋草，君王恩幸疏。那堪闻凤吹，门外度金舆。
<br>
<br>怪来妆阁闭，朝下不相迎。总向春园里，花间笑语声。
<br>
<br>
<br>
<br>&nbsp;&nbsp; 卷128_23 【辋川集·孟城坳】王维 
<br>
<br>新家孟城口，古木馀衰柳。来者复为谁，空悲昔人有。
<br>
<br>
<br>
<br>&nbsp;&nbsp; 卷128_24 【辋川集·华子冈】王维 
<br>
<br>飞鸟去不穷，连山复秋色。上下华子冈，惆怅情何极。
<br>
<br>
<br>
<br>&nbsp;&nbsp; 卷128_25 【辋川集·文杏馆】王维 
<br>
<br>文杏裁为梁，香茅结为宇。不知栋里云，去作人间雨。
<br>
<br>
<br>
<br>&nbsp;&nbsp; 卷128_26 【辋川集·斤竹岭】王维 
<br>
<br>檀栾映空曲，青翠漾涟漪。暗入商山路，樵人不可知。
<br>
<br>
<br>
<br>&nbsp;&nbsp; 卷128_27 【辋川集·鹿柴】王维 
<br>
<br>空山不见人，但闻人语响。返景入深林，复照青苔上。
<br>
<br>
<br>
<br>&nbsp;&nbsp; 卷128_28 【辋川集·木兰柴】王维 
<br>
<br>秋山敛馀照，飞鸟逐前侣。彩翠时分明，夕岚无处所。
<br>
<br>
<br>
<br>&nbsp;&nbsp; 卷128_29 【辋川集·茱萸沜】王维 
<br>
<br>结实红且绿，复如花更开。山中傥留客，置此芙蓉杯。
<br>
<br>
<br>
<br>&nbsp;&nbsp; 卷128_30 【辋川集·宫槐陌】王维 
<br>
<br>仄径荫宫槐，幽阴多绿苔。应门但迎扫，畏有山僧来。
<br>
<br>
<br>
<br>&nbsp;&nbsp; 卷128_31 【辋川集·临湖亭】王维 
<br>
<br>轻舸迎上客，悠悠湖上来。当轩对尊酒，四面芙蓉开。
<br>
<br>
<br>
<br>&nbsp;&nbsp; 卷128_32 【辋川集·南垞】王维 
<br>
<br>轻舟南垞去，北垞淼难即。隔浦望人家，遥遥不相识。
<br>
<br>
<br>
<br>&nbsp;&nbsp; 卷128_33 【辋川集·欹湖】王维 
<br>
<br>吹箫凌极浦，日暮送夫君。湖上一回首，青山卷白云。
<br>
<br>
<br>
<br>&nbsp;&nbsp; 卷128_34 【辋川集·柳浪】王维 
<br>
<br>分行接绮树，倒影入清漪。不学御沟上，春风伤别离。
<br>
<br>
<br>
<br>&nbsp;&nbsp; 卷128_35 【辋川集·栾家濑】王维 
<br>
<br>飒飒秋雨中，浅浅石溜泻。跳波自相溅，白鹭惊复下。
<br>
<br>
<br>
<br>&nbsp;&nbsp; 卷128_36 【辋川集·金屑泉】王维 
<br>
<br>日饮金屑泉，少当千馀岁。翠凤翊文螭，羽节朝玉帝。
<br>
<br>
<br>
<br>&nbsp;&nbsp; 卷128_37 【辋川集·白石滩】王维 
<br>
<br>清浅白石滩，绿蒲向堪把。家住水东西，浣纱明月下。
<br>
<br>
<br>
<br>&nbsp;&nbsp; 卷128_38 【辋川集·北垞】王维 
<br>
<br>北垞湖水北，杂树映朱阑。逶迤南川水，明灭青林端。
<br>
<br>
<br>
<br>&nbsp;&nbsp; 卷128_39 【辋川集·竹里馆】王维 
<br>
<br>独坐幽篁里，弹琴复长啸。深林人不知，明月来相照。
<br>
<br>
<br>
<br>&nbsp;&nbsp; 卷128_40 【辋川集·辛夷坞】王维 
<br>
<br>木末芙蓉花，山中发红萼。涧户寂无人，纷纷开且落。
<br>
<br>
<br>
<br>&nbsp;&nbsp; 卷128_41 【辋川集·漆园】王维 
<br>
<br>古人非傲吏，自阙经世务。偶寄一微官，婆娑数株树。
<br>
<br>
<br>
<br>&nbsp;&nbsp; 卷128_42 【辋川集·椒园】王维 
<br>
<br>桂尊迎帝子，杜若赠佳人。椒浆奠瑶席，欲下云中君。
<br>
<br>
<br>
<br>&nbsp;&nbsp; 卷128_43 【皇甫岳云溪杂题五首·鸟鸣涧】王维 
<br>
<br>人闲桂花落，夜静春山空。月出惊山鸟，时鸣春涧中。
<br>
<br>
<br>
<br>&nbsp;&nbsp; 卷128_44 【皇甫岳云溪杂题五首·莲花坞】王维 
<br>
<br>日日采莲去，洲长多暮归。弄篙莫溅水，畏湿红莲衣。
<br>
<br>
<br>
<br>&nbsp;&nbsp; 卷128_45 【皇甫岳云溪杂题五首·鸬鹚堰】王维 
<br>
<br>乍向红莲没，复出清蒲飏。独立何褵褷，衔鱼古查上。
<br>
<br>
<br>
<br>&nbsp;&nbsp; 卷128_46 【皇甫岳云溪杂题五首·上平田】王维 
<br>
<br>朝耕上平田，暮耕上平田。借问问津者，宁知沮溺贤。
<br>
<br>
<br>
<br>&nbsp;&nbsp; 卷128_47 【皇甫岳云溪杂题五首·萍池】王维 
<br>
<br>春池深且广，会待轻舟回。靡靡绿萍合，垂杨扫复开。
<br>
<br>
<br>
<br>&nbsp;&nbsp; 卷128_48 【答裴迪辋口遇雨忆终南山之作】王维 
<br>
<br>淼淼寒流广，苍苍秋雨晦。君问终南山，心知白云外。
<br>
<br>
<br>
<br>&nbsp;&nbsp; 卷128_49 【山中寄诸弟妹】王维 
<br>
<br>山中多法侣，禅诵自为群。城郭遥相望，唯应见白云。
<br>
<br>
<br>
<br>&nbsp;&nbsp; 卷128_50 【闻裴秀才迪吟诗因戏赠】王维 
<br>
<br>猿吟一何苦，愁朝复悲夕。莫作巫峡声，肠断秋江客。
<br>
<br>
<br>
<br>&nbsp;&nbsp; 卷128_51 【赠韦穆十八】王维 
<br>
<br>与君青眼客，共有白云心。不向东山去，日令春草深。
<br>
<br>
<br>
<br>&nbsp;&nbsp; 卷128_52 【送别（一作山中送别，一作送友）】王维 
<br>
<br>山中相送罢，日暮掩柴扉。春草明年绿，王孙归不归。
<br>
<br>
<br>
<br>&nbsp;&nbsp; 卷128_53 【临高台送黎拾遗】王维 
<br>
<br>相送临高台，川原杳何极。日暮飞鸟还，行人去不息。
<br>
<br>
<br>
<br>&nbsp;&nbsp; 卷128_54 【别辋川别业】王维 
<br>
<br>依迟动车马，惆怅出松萝。忍别青山去，其如绿水何。
<br>
<br>
<br>
<br>&nbsp;&nbsp; 卷128_55 【崔九弟欲往南山马上口号与别】王维 
<br>
<br>城隅一分手，几日还相见。山中有桂花，莫待花如霰。
<br>
<br>
<br>
<br>&nbsp;&nbsp; 卷128_56 【题友人云母障子（时年十五）】王维 
<br>
<br>君家云母障，时向野庭开。自有山泉入，非因采画来。
<br>
<br>
<br>
<br>&nbsp;&nbsp; 卷128_57 【红牡丹】王维 
<br>
<br>绿艳闲且静，红衣浅复深。花心愁欲断，春色岂知心。
<br>
<br>
<br>
<br>&nbsp;&nbsp; 卷128_58 【左掖梨花（一作海棠。与丘为、皇甫冉同作）】王维 
<br>
<br>闲洒阶边草，轻随箔外风。黄莺弄不足，衔入未央宫。
<br>
<br>
<br>
<br>&nbsp;&nbsp; 卷128_59 【菩提寺禁口号又示裴迪】王维 
<br>
<br>安得舍罗网，拂衣辞世喧。悠然策藜杖，归向桃花源。
<br>
<br>
<br>
<br>&nbsp;&nbsp; 卷128_60 【杂诗三首】王维 
<br>
<br>家住孟津河，门对孟津口。常有江南船，寄书家中否。
<br>
<br>君自故乡来，应知故乡事。来日绮窗前，寒梅著花未。
<br>
<br>已见寒梅发，复闻啼鸟声。心心视春草，畏向阶前生。
<br>
<br>
<br>
<br>&nbsp;&nbsp; 卷128_61 【崔兴宗写真咏】王维 
<br>
<br>画君年少时，如今君已老。今时新识人，知君旧时好。
<br>
<br>
<br>
<br>&nbsp;&nbsp; 卷128_62 【山茱萸】王维 
<br>
<br>朱实山下开，清香寒更发。幸与丛桂花，窗前向秋月。
<br>
<br>
<br>
<br>&nbsp;&nbsp; 卷128_63 【相思】王维 
<br>
<br>红豆生南国，秋来发故枝。愿君多采撷，此物最相思。
<br>
<br>
<br>
<br>&nbsp;&nbsp; 卷128_64 【书事】王维 
<br>
<br>轻阴阁小雨，深院昼慵开。坐看苍苔色，欲上人衣来。
<br>
<br>
<br>
<br>&nbsp;&nbsp; 卷128_65 【哭孟浩然（时为殿中侍御史，知南选，至襄阳有作）】王维 
<br>
<br>故人不可见，汉水日东流。借问襄阳老，江山空蔡州。
<br>
<br>
<br>
<br>&nbsp;&nbsp; 卷128_66 【阙题二首】王维 
<br>
<br>荆谿白石出，天寒红叶稀。山路元无雨，空翠湿人衣。
<br>
<br>相看不忍发，惨淡暮潮平。语罢更携手，月明洲渚生。
<br>
<br>
<br>
<br>&nbsp;&nbsp; 卷128_67 【田园乐七首（一作辋川六言，第六首一作皇甫曾诗）】王维 
<br>
<br>厌见千门万户，经过北里南邻。 
<br>官府鸣珂有底，崆峒散发何人。
<br>
<br>再见封侯万户，立谈赐璧一双。 
<br>讵胜耦耕南亩，何如高卧东窗。
<br>
<br>采菱渡头风急，策杖林西日斜。 
<br>杏树坛边渔父，桃花源里人家。
<br>
<br>萋萋春草秋绿，落落长松夏寒。 
<br>牛羊自归村巷，童稚不识衣冠。
<br>
<br>山下孤烟远村，天边独树高原。 
<br>一瓢颜回陋巷，五柳先生对门。
<br>
<br>桃红复含宿雨，柳绿更带朝烟。 
<br>花落家童未扫，莺啼山客犹眠。
<br>
<br>酌酒会临泉水，抱琴好倚长松。 
<br>南园露葵朝折，东谷黄粱夜舂。
<br>
<br>
<br>
<br>&nbsp;&nbsp; 卷128_68 【少年行四首】王维 
<br>
<br>新丰美酒斗十千，咸阳游侠多少年。
<br>相逢意气为君饮，系马高楼垂柳边。
<br>
<br>出身仕汉羽林郎，初随骠骑战渔阳。
<br>孰知不向边庭苦，纵死犹闻侠骨香。
<br>
<br>一身能擘两雕弧，虏骑千重只似无。
<br>偏坐金鞍调白羽，纷纷射杀五单于。
<br>
<br>汉家君臣欢宴终，高议云台论战功。
<br>天子临轩赐侯印，将军佩出明光宫。
<br>
<br>
<br>
<br>&nbsp;&nbsp; 卷128_69 【赠裴旻将军】王维 
<br>
<br>腰间宝剑七星文，臂上雕弓百战勋。
<br>见说云中擒黠虏，始知天上有将军。
<br>
<br>
<br>
<br>&nbsp;&nbsp; 卷128_70 【九月九日忆山东兄弟（时年十七）】王维 
<br>
<br>独在异乡为异客，每逢佳节倍思亲。
<br>遥知兄弟登高处，遍插茱萸少一人。
<br>
<br>
<br>
<br>&nbsp;&nbsp; 卷128_71 【送王尊师归蜀中拜扫】王维 
<br>
<br>大罗天上神仙客，濯锦江头花柳春。
<br>不为碧鸡称使者，唯令白鹤报乡人。
<br>
<br>
<br>
<br>&nbsp;&nbsp; 卷128_72 【渭城曲（一作送元二使安西）】王维 
<br>
<br>渭城朝雨浥轻尘，客舍青青杨柳春。
<br>劝君更尽一杯酒，西出阳关无故人。
<br>
<br>
<br>
<br>&nbsp;&nbsp; 卷128_73 【齐州送祖二（一作送别）】王维 
<br>
<br>送君南浦泪如丝，君向东州使我悲。
<br>为报故人憔悴尽，如今不似洛阳时。
<br>
<br>
<br>
<br>&nbsp;&nbsp; 卷128_74 【送韦评事】王维 
<br>
<br>欲逐将军取右贤，沙场走马向居延。
<br>遥知汉使萧关外，愁见孤城落日边。
<br>
<br>
<br>
<br>&nbsp;&nbsp; 卷128_75 【灵云池送从弟】王维 
<br>
<br>金杯缓酌清歌转，画舸轻移艳舞回。
<br>自叹鶺鴒临水别，不同鸿雁向池来。
<br>
<br>
<br>
<br>&nbsp;&nbsp; 卷128_76 【送沈子归江东（一作送沈子福之）】王维 
<br>
<br>杨柳渡头行客稀，罟师荡桨向临圻。
<br>唯有相思似春色，江南江北送君归。
<br>
<br>
<br>
<br>&nbsp;&nbsp; 卷128_77 【与卢员外象过崔处士兴宗林亭】王维 
<br>
<br>绿树重阴盖四邻，青苔日厚自无尘。
<br>科头箕踞长松下，白眼看他世上人。
<br>
<br>
<br>
<br>&nbsp;&nbsp; 卷128_78 【寒食汜上作（一作途中口号）】王维 
<br>
<br>广武城边逢暮春，汶阳归客泪沾巾。
<br>落花寂寂啼山鸟，杨柳青青渡水人。
<br>
<br>
<br>
<br>&nbsp;&nbsp; 卷128_79 【戏题辋川别业】王维 
<br>
<br>柳条拂地不须折，松树披云从更长。
<br>藤花欲暗藏猱子，柏叶初齐养麝香。
<br>
<br>
<br>
<br>&nbsp;&nbsp; 卷128_80 【戏题盘石】王维 
<br>
<br>可怜盘石临泉水，复有垂杨拂酒杯。
<br>若道春风不解意，何因吹送落花来。
<br>
<br>
<br>
<br>&nbsp;&nbsp; 卷128_81 【寄河上段十六】王维 
<br>
<br>与君相见即相亲，闻道君家在孟津。
<br>为见行舟试借问，客中时有洛阳人。
<br>
<br>
<br>
<br>&nbsp;&nbsp; 卷128_82 【菩提寺禁裴迪来相看说逆贼等凝碧池上作音乐…示裴迪】王维 
<br>
<br>万户伤心生野烟，百僚何日更朝天。
<br>秋槐叶落空宫里，凝碧池头奏管弦。
<br>
<br>
<br>
<br>&nbsp;&nbsp; 卷128_83 【凉州赛神（时为节度判官，在凉州作）】王维 
<br>
<br>凉州城外少行人，百尺峰头望虏尘。
<br>健儿击鼓吹羌笛，共赛城东越骑神。
<br>
<br>
<br>
<br>&nbsp;&nbsp; 卷128_84 【戏嘲史寰】王维 
<br>
<br>清风细雨湿梅花，骤马先过碧玉家。
<br>正值楚王宫里至，门前初下七香车。
<br>
<br>
<br>
<br>&nbsp;&nbsp; 卷128_85 【叹白发】王维 
<br>
<br>宿昔朱颜成暮齿，须臾白发变垂髫。
<br>一生几许伤心事，不向空门何处销。
<br>
<br>
<br>
<br>&nbsp;&nbsp; 卷128_86 【伊州歌】王维 
<br>
<br>清风明月苦相思，荡子从戎十载馀。
<br>征人去日殷勤嘱，归雁来时数附书。
<br>
<br>
<br>
<br>&nbsp;&nbsp; 卷128_87 【送殷四葬（一作哭殷遥）】王维 
<br>
<br>送君返葬石楼山，松柏苍苍宾驭还。
<br>埋骨白云长已矣，空馀流水向人间。
<br>
<br>
<br>
<br>&nbsp;&nbsp; 卷128_88 【疑梦】王维 
<br>
<br>莫惊宠辱空忧喜，莫计恩雠浪苦辛。
<br>黄帝孔丘何处问，安知不是梦中身。
<br>
<br>
<br>
<br>&nbsp;&nbsp; 卷128_89 【句】王维 
<br>
<br>人家在仙掌，云气欲生衣。 
<br>（见《董逌画跋》、《杨慎诗话补遗》）
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷129_1 【古离别】王缙 
<br>
<br>下阶欲离别，相对映兰丛。含辞未及吐，泪落兰丛中。 
<br>高堂静秋日，罗衣飘暮风。谁能待明月，回首见床空。
<br>
<br>
<br>&nbsp;&nbsp; 卷129_2 【青雀歌】王缙 
<br>
<br>林间青雀儿，来往翩翩绕一枝。 
<br>莫言不解衔环报，但问君恩今若为。
<br>
<br>
<br>
<br>&nbsp;&nbsp; 卷129_3 【同王昌龄裴迪游青龙寺昙壁上人兄院集和兄维】王缙 
<br>
<br>林中空寂舍，阶下终南山。高卧一床上，回看六合间。 
<br>浮云几处灭，飞鸟何时还。问义天人接，无心世界闲。 
<br>谁知大隐者，兄弟自追攀。
<br>
<br>
<br>
<br>&nbsp;&nbsp; 卷129_4 【别辋川别业】王缙 
<br>
<br>山月晓仍在，林风凉不绝。殷勤如有情，惆怅令人别。
<br>
<br>
<br>
<br>&nbsp;&nbsp; 卷129_5 【与卢员外象过崔处士兴宗林亭】王缙 
<br>
<br>身名不问十年馀，老大谁能更读书。
<br>林中独酌邻家酒，门外时闻长者车。
<br>
<br>
<br>
<br>&nbsp;&nbsp; 卷129_6 【九日作】王缙 
<br>
<br>莫将边地比京都，八月严霜草已枯。
<br>今日登高樽酒里，不知能有菊花无。
<br>
<br>
<br>
<br>&nbsp;&nbsp; 卷129_7 【送孙秀才（以下二首一作王维诗）】王缙 
<br>
<br>帝城风日好，况复建平家。玉枕双纹簟，金盘五色瓜。 
<br>山中无鲁酒，松下饭胡麻。莫厌田家苦，归期远复赊。
<br>
<br>
<br>
<br>&nbsp;&nbsp; 卷129_8 【游悟真寺】王缙 
<br>
<br>闻道黄金地，仍开白玉田。掷山移巨石，咒岭出飞泉。 
<br>猛虎同三径，愁猿学四禅。买香然绿桂，乞火蹈红莲。 
<br>草色摇霞上，松声泛月边。山河穷百二，世界接三千。 
<br>梵宇聊凭视，王城遂渺然。灞陵才出树，渭水欲连天。 
<br>远县分朱郭，孤村起白烟。望云思圣主，披雾忆群贤。 
<br>薄宦惭尸素，终身拟尚玄。谁知草庵客，曾和柏梁篇。
<br>
<br>
<br>
<br>&nbsp;&nbsp; 卷129_9 【青龙寺昙壁上人院集】裴迪 
<br>
<br>灵境信为绝，法堂出尘氛。自然成高致，向下看浮云。 
<br>迤逦峰岫列，参差闾井分。林端远堞见，风末疏钟闻。 
<br>吾师久禅寂，在世超人群。
<br>
<br>
<br>
<br>&nbsp;&nbsp; 卷129_10 【青雀歌】裴迪 
<br>
<br>动息自适性，不曾妄与燕雀群。幸忝鹓鸾早相识， 
<br>何时提携致青云。
<br>
<br>
<br>
<br>&nbsp;&nbsp; 卷129_11 【游感化寺昙兴上人山院】裴迪 
<br>
<br>不远灞陵边，安居向十年。入门穿竹径，留客听山泉。 
<br>鸟啭深林里，心闲落照前。浮名竟何益，从此愿栖禅。
<br>
<br>
<br>
<br>&nbsp;&nbsp; 卷129_12 【夏日过青龙寺谒操禅师】裴迪 
<br>
<br>安禅一室内，左右竹亭幽。有法知不染，无言谁敢酬。 
<br>鸟飞争向夕，蝉噪已先秋。烦暑自兹适，清凉何所求。
<br>
<br>
<br>
<br>&nbsp;&nbsp; 卷129_13 【春日与王右丞过新昌里访吕逸人不遇】裴迪 
<br>
<br>恨不逢君出荷蓑，青松白屋更无他。陶令五男曾不有， 
<br>蒋生三径枉相过。芙蓉曲沼春流满，薜荔成帷晚霭多。 
<br>闻说桃源好迷客，不如高卧眄庭柯。
<br>
<br>
<br>
<br>&nbsp;&nbsp; 卷129_14 【辋川集二十首·孟城坳】裴迪 
<br>
<br>结庐古城下，时登古城上。古城非畴昔，今人自来往。
<br>
<br>
<br>
<br>&nbsp;&nbsp; 卷129_15 【辋川集二十首·华子冈】裴迪 
<br>
<br>落日松风起，还家草露晞。云光侵履迹，山翠拂人衣。
<br>
<br>
<br>
<br>&nbsp;&nbsp; 卷129_16 【辋川集二十首·文杏馆】裴迪 
<br>
<br>迢迢文杏馆，跻攀日已屡。南岭与北湖，前看复回顾。
<br>
<br>
<br>
<br>&nbsp;&nbsp; 卷129_17 【辋川集二十首·斤竹岭】裴迪 
<br>
<br>明流纡且直，绿筱密复深。一径通山路，行歌望旧岑。
<br>
<br>
<br>
<br>&nbsp;&nbsp; 卷129_18 【辋川集二十首·鹿柴】裴迪 
<br>
<br>日夕见寒山，便为独往客。不知深林事，但有麏麚迹。
<br>
<br>
<br>
<br>&nbsp;&nbsp; 卷129_19 【辋川集二十首·木兰柴】裴迪 
<br>
<br>苍苍落日时，鸟声乱溪水。缘溪路转深，幽兴何时已。
<br>
<br>
<br>
<br>&nbsp;&nbsp; 卷129_20 【辋川集二十首·茱萸沜】裴迪 
<br>
<br>飘香乱椒桂，布叶间檀栾。云日虽回照，森沉犹自寒。
<br>
<br>
<br>
<br>&nbsp;&nbsp; 卷129_21 【辋川集二十首·宫槐陌】裴迪 
<br>
<br>门前宫槐陌，是向欹湖道。秋来山雨多，落叶无人扫。
<br>
<br>
<br>
<br>&nbsp;&nbsp; 卷129_22 【辋川集二十首·临湖亭】裴迪 
<br>
<br>当轩弥滉漾，孤月正裴回。谷口猿声发，风传入户来。
<br>
<br>
<br>
<br>&nbsp;&nbsp; 卷129_23 【辋川集二十首·南垞】裴迪 
<br>
<br>孤舟信一泊，南垞湖水岸。落日下崦嵫，清波殊淼漫。
<br>
<br>
<br>
<br>&nbsp;&nbsp; 卷129_24 【辋川集二十首·欹湖】裴迪 
<br>
<br>空阔湖水广，青荧天色同。舣舟一长啸，四面来清风。
<br>
<br>
<br>
<br>&nbsp;&nbsp; 卷129_25 【辋川集二十首·柳浪】裴迪 
<br>
<br>映池同一色，逐吹散如丝。结阴既得地，何谢陶家时。
<br>
<br>
<br>
<br>&nbsp;&nbsp; 卷129_26 【辋川集二十首·栾家濑】裴迪 
<br>
<br>濑声喧极浦，沿涉向南津。泛泛鸥凫渡，时时欲近人。
<br>
<br>
<br>
<br>&nbsp;&nbsp; 卷129_27 【辋川集二十首·金屑泉】裴迪 
<br>
<br>萦渟澹不流，金碧如可拾。迎晨含素华，独往事朝汲。
<br>
<br>
<br>
<br>&nbsp;&nbsp; 卷129_28 【辋川集二十首·白石滩】裴迪 
<br>
<br>跂石复临水，弄波情未极。日下川上寒，浮云澹无色。
<br>
<br>
<br>
<br>&nbsp;&nbsp; 卷129_29 【辋川集二十首·北垞】裴迪 
<br>
<br>南山北垞下，结宇临欹湖。每欲采樵去，扁舟出菰蒲。
<br>
<br>
<br>
<br>&nbsp;&nbsp; 卷129_30 【辋川集二十首·竹里馆】裴迪 
<br>
<br>来过竹里馆，日与道相亲。出入唯山鸟，幽深无世人。
<br>
<br>
<br>
<br>&nbsp;&nbsp; 卷129_31 【辋川集二十首·辛夷坞】裴迪 
<br>
<br>绿堤春草合，王孙自留玩。况有辛夷花，色与芙蓉乱。
<br>
<br>
<br>
<br>&nbsp;&nbsp; 卷129_32 【辋川集二十首·漆园】裴迪 
<br>
<br>好闲早成性，果此谐宿诺。今日漆园游，还同庄叟乐。
<br>
<br>
<br>
<br>&nbsp;&nbsp; 卷129_33 【辋川集二十首·椒园】裴迪 
<br>
<br>丹刺罥人衣，芳香留过客。幸堪调鼎用，愿君垂采摘。
<br>
<br>
<br>
<br>&nbsp;&nbsp; 卷129_34 【辋口遇雨忆终南山因献王维】裴迪 
<br>
<br>积雨晦空曲，平沙灭浮彩。辋水去悠悠，南山复何在。
<br>
<br>
<br>
<br>&nbsp;&nbsp; 卷129_35 【崔九欲往南山马上口号与别（一作留别王维）】裴迪 
<br>
<br>归山深浅去，须尽丘壑美。莫学武陵人，暂游桃源里。
<br>
<br>
<br>
<br>&nbsp;&nbsp; 卷129_36 【与卢员外象过崔处士兴宗林亭】裴迪 
<br>
<br>乔柯门里自成阴，散发窗中曾不簪。
<br>逍遥且喜从吾事，荣宠从来非我心。
<br>
<br>
<br>
<br>&nbsp;&nbsp; 卷129_37 【西塔寺陆羽茶泉】裴迪 
<br>
<br>竟陵西塔寺，踪迹尚空虚。不独支公住，曾经陆羽居。 
<br>草堂荒产蛤，茶井冷生鱼。一汲清泠水，高风味有馀。
<br>
<br>
<br>
<br>&nbsp;&nbsp; 卷129_38 【同王右丞送瑗公南归】崔兴宗 
<br>
<br>行苦神亦秀，泠然谿上松。铜瓶与竹杖，来自祝融峰。 
<br>常愿入灵岳，藏经访遗踪。南归见长老，且为说心胸。
<br>
<br>
<br>
<br>&nbsp;&nbsp; 卷129_39 【青雀歌】崔兴宗 
<br>
<br>青扈绕青林，翩翾陋体一微禽。 
<br>不应常在藩篱下，他日凌云谁见心。
<br>
<br>
<br>
<br>&nbsp;&nbsp; 卷129_40 【和王维敕赐百官樱桃】崔兴宗 
<br>
<br>未央朝谒正逶迤，天上樱桃锡此时。朱实初传九华殿， 
<br>繁花旧杂万年枝。未胜晏子江南橘，莫比潘家大谷梨。 
<br>闻道令人好颜色，神农本草自应知。
<br>
<br>
<br>
<br>&nbsp;&nbsp; 卷129_41 【留别王维】崔兴宗 
<br>
<br>驻马欲分襟，清寒御沟上。前山景气佳，独往还惆怅。
<br>
<br>
<br>
<br>&nbsp;&nbsp; 卷129_42 【酬王维卢象见过林亭】崔兴宗 
<br>
<br>穷巷空林常闭关，悠然独卧对前山。
<br>今朝忽枉嵇生驾，倒屣开门遥解颜。
<br>
<br>
<br>
<br>&nbsp;&nbsp; 卷129_43 【送大理正摄御史判凉州别驾】苑咸 
<br>
<br>天子念西疆，咨君去不遑。垂银棘庭印，持斧柏台纲。 
<br>雪下天山白，泉枯塞草黄。伫闻河陇外，还继海沂康。
<br>
<br>
<br>
<br>&nbsp;&nbsp; 卷129_44 【酬王维】苑咸 
<br>
<br>莲花梵字本从天，华省仙郎早悟禅。三点成伊犹有想， 
<br>一观如幻自忘筌。为文已变当时体，入用还推间气贤。 
<br>应同罗汉无名欲，故作冯唐老岁年。
<br>
<br>
<br>
<br>&nbsp;&nbsp; 卷129_45 【寻西山隐者不遇（一作山行寻隐者不遇）】丘为 
<br>
<br>绝顶一茅茨，直上三十里。扣关无僮仆，窥室唯案几。 
<br>若非巾柴车，应是钓秋水。差池不相见，黾勉空仰止。 
<br>草色新雨中，松声晚窗里。及兹契幽绝，自足荡心耳。 
<br>虽无宾主意，颇得清净理。兴尽方下山，何必待之子。
<br>
<br>
<br>
<br>&nbsp;&nbsp; 卷129_46 【题农父庐舍】丘为 
<br>
<br>东风何时至，已绿湖上山。湖上春已早，田家日不闲。 
<br>沟塍流水处，耒耜平芜间。薄暮饭牛罢，归来还闭关。
<br>
<br>
<br>
<br>&nbsp;&nbsp; 卷129_47 【泛若耶谿】丘为 
<br>
<br>结庐若耶里，左右若耶水。无日不钓鱼，有时向城市。 
<br>溪中水流急，渡口水流宽。每得樵风便，往来殊不难。 
<br>一川草长绿，四时那得辨。短褐衣妻儿，馀粮及鸡犬。 
<br>日暮鸟雀稀，稚子呼牛归。住处无邻里，柴门独掩扉。
<br>
<br>
<br>
<br>&nbsp;&nbsp; 卷129_48 【湖中寄王侍御】丘为 
<br>
<br>日日湖水上，好登湖上楼。终年不向郭，过午始梳头。 
<br>尝自爱杯酒，得无相献酬。小僮能脍鲤，少妾事莲舟。 
<br>每有南浦信，仍期后月游。方春转摇荡，孤兴时淹留。 
<br>骢马真傲吏，翛然无所求。晨趋玉阶下，心许沧江流。 
<br>少别如昨日，何言经数秋。应知方外事，独往非悠悠。
<br>
<br>
<br>
<br>&nbsp;&nbsp; 卷129_49 【登润州城】丘为 
<br>
<br>天末江城晚，登临客望迷。春潮平岛屿，残雨隔虹蜺。 
<br>鸟与孤帆远，烟和独树低。乡山何处是，目断广陵西。
<br>
<br>
<br>
<br>&nbsp;&nbsp; 卷129_50 【寻庐山崔征君】丘为 
<br>
<br>日高鸡犬静，门掩向寒塘。夜竹深茅宇，秋亭冷石床。 
<br>住山年已远，服药寿偏长。虚弃浮生者，相逢益自伤。
<br>
<br>
<br>
<br>&nbsp;&nbsp; 卷129_51 【留别王维（一作王维留别丘为诗）】丘为 
<br>
<br>归鞍白云外，缭绕出前山。今日又明日，自知心不闲。 
<br>亲劳簪组送，欲趁莺花还。一步一回首，迟迟向近关。
<br>
<br>
<br>
<br>&nbsp;&nbsp; 卷129_52 【竹下残雪】丘为 
<br>
<br>一点消未尽，孤月在竹阴。晴光夜转莹，寒气晓仍深。 
<br>还对读书牖，且关乘兴心。已能依此地，终不傍瑶琴。
<br>
<br>
<br>
<br>&nbsp;&nbsp; 卷129_53 【送阎校书之越】丘为 
<br>
<br>南入剡中路，草云应转微。湖边好花照，山口细泉飞。 
<br>此地饶古迹，世人多忘归。经年松雪在，永日世情稀。 
<br>芸阁应相望，芳时不可违。
<br>
<br>
<br>
<br>&nbsp;&nbsp; 卷129_54 【省试夏日可畏（一作张籍诗）】丘为 
<br>
<br>赫赫温风扇，炎炎夏日徂。火威驰迥野，畏景烁遥途。 
<br>势矫翔阳翰，功分造化炉。禁城千品烛，黄道一轮孤。 
<br>落照频空簟，馀晖卷夕梧。如何倦游子，中路独踟蹰。
<br>
<br>
<br>
<br>&nbsp;&nbsp; 卷129_55 【左掖梨花（同王维、皇甫冉赋）】丘为 
<br>
<br>冷艳全欺雪，馀香乍入衣。春风且莫定，吹向玉阶飞。
<br>
<br>
<br>
<br>&nbsp;&nbsp; 卷129_56 【渡汉江（一作戴叔伦诗，题作江行）】丘为 
<br>
<br>漾舟汉江上，挂席候风生。临泛何容与，爱此江水清。 
<br>芦洲隐遥嶂，露日映孤城。自顾疏野性，难忘鸥鸟情。 
<br>聊复与时顾，暂欲解尘缨。跋涉非吾愿，虚怀浩已盈。
<br>
<br>
<br>
<br>&nbsp;&nbsp; 卷129_57 【冬至下寄舍弟时应赴入京（杂言）】丘为 
<br>
<br>去去知未远，依依甚初别。他乡至下心，昨夜阶前雪。 
<br>终日读书仍少孤，家贫兄弟未当途。适远才过宿舂料， 
<br>相随惟一平头奴。男儿出门事四海，立身世业文章在。 
<br>莫漫忆柴扉，驷马高车朝紫微。江南驿使不曾断， 
<br>迎前为尔非春衣。
<br>
<br>
<br>
<br>&nbsp;&nbsp; 卷129_58 【送晁补阙归日本国】赵骅 
<br>
<br>西掖承休浣，东隅返故林。来称郯子学，归是越人吟。 
<br>马上秋郊远，舟中曙海阴。知君怀魏阙，万里独摇心。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
