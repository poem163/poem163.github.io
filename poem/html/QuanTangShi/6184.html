<HTML>
<HEAD>
<TITLE>全唐诗 卷578-581 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷578-581</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷578-581</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6184"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷578-581')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷578-581]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷578_1 【送李亿东归】温庭筠 
<br>
<br>黄山远隔秦树，紫禁斜通渭城。别路青青柳弱， 
<br>前溪漠漠苔生。和风澹荡归客，落月殷勤早莺。 
<br>灞上金樽未饮，宴歌已有馀声。
<br>
<br>
<br>&nbsp;&nbsp; 卷578_2 【开圣寺】温庭筠 
<br>
<br>路分谿石夹烟丛，十里萧萧古树风。出寺马嘶秋色里， 
<br>向陵鸦乱夕阳中。竹间泉落山厨静，塔下僧归影殿空。 
<br>犹有南朝旧碑在，耻将兴废问休公。
<br>
<br>
<br>
<br>&nbsp;&nbsp; 卷578_3 【赠蜀府将（蛮入成都，频著功劳）】温庭筠 
<br>
<br>十年分散剑关秋，万事皆随锦水流。志气已曾明汉节， 
<br>功名犹自滞吴钩。雕边认箭寒云重，马上听笳塞草愁。 
<br>今日逢君倍惆怅，灌婴韩信尽封侯。
<br>
<br>
<br>
<br>&nbsp;&nbsp; 卷578_4 【西江贻钓叟骞生（一作西江寄友人骞生）】温庭筠 
<br>
<br>晴江如镜月如钩，泛滟苍茫送客愁。衣泪潜生竹枝曲， 
<br>春潮遥上木兰舟。事随云去身难到，梦逐烟销水自流。 
<br>昨日欢娱竟何在，一枝梅谢楚江头。
<br>
<br>
<br>
<br>&nbsp;&nbsp; 卷578_5 【寄清源寺僧】温庭筠 
<br>
<br>石路无尘竹径开，昔年曾伴戴颙来。窗间半偈闻钟后， 
<br>松下残棋送客回。帘向玉峰藏夜雪，砌因蓝水长秋苔。 
<br>白莲社里如相问，为说游人是姓雷。
<br>
<br>
<br>
<br>&nbsp;&nbsp; 卷578_6 【重游圭峰宗密禅师精庐（一作哭卢处士）】温庭筠 
<br>
<br>百尺青崖三尺坟，微言已绝杳难闻。戴颙今日称居士， 
<br>支遁他年识领军。暂对杉松如结社，偶同麋鹿自成群。 
<br>故山弟子空回首，葱岭唯应见宋云。
<br>
<br>
<br>
<br>&nbsp;&nbsp; 卷578_7 【题李处士幽居】温庭筠 
<br>
<br>水玉簪头白角巾，瑶琴寂历拂轻尘。浓阴似帐红薇晚， 
<br>细雨如烟碧草春。隔竹见笼疑有鹤，卷帘看画静无人。 
<br>南山自是忘年友，谷口徒称郑子真。
<br>
<br>
<br>
<br>&nbsp;&nbsp; 卷578_8 【利州南渡】温庭筠 
<br>
<br>澹然空水对斜晖，曲岛苍茫接翠微，波上马嘶看棹去， 
<br>柳边人歇待船归。数丛沙草群鸥散，万顷江田一鹭飞。 
<br>谁解乘舟寻范蠡，五湖烟水独忘机。
<br>
<br>
<br>
<br>&nbsp;&nbsp; 卷578_9 【赠李将军】温庭筠 
<br>
<br>谁言荀羡爱功勋，年少登坛众所闻。曾以能书称内史， 
<br>又因明易号将军。金沟故事春长在，玉轴遗文火半焚。 
<br>不学龙骧画山水，醉乡无迹似闲云。
<br>
<br>
<br>
<br>&nbsp;&nbsp; 卷578_10 【寒食日作】温庭筠 
<br>
<br>红深绿暗径相交，抱暖含芳披紫袍。彩索平时墙婉娩， 
<br>轻球落处晚寥梢，窗中草色妒鸡卵，盘上芹泥憎燕巢。 
<br>自有玉楼春意在，不能骑马度烟郊。
<br>
<br>
<br>
<br>&nbsp;&nbsp; 卷578_11 【李羽处士寄新酝走笔戏酬】温庭筠 
<br>
<br>高谈有伴还成薮，沉醉无期即是乡。已恨流莺欺谢客， 
<br>更将浮蚁与刘郎。檐前柳色分张绿，窗外花枝借助香。 
<br>所恨玳筵红烛夜，草玄寥落近回塘。
<br>
<br>
<br>
<br>&nbsp;&nbsp; 卷578_12 【郊居秋日有怀一二知己】温庭筠 
<br>
<br>稻田凫雁满晴沙，钓渚归来一径斜。门带果林招邑吏， 
<br>井分蔬圃属邻家。皋原寂历垂禾穗，桑竹参差映豆花。 
<br>自笑谩怀经济策，不将心事许烟霞。
<br>
<br>
<br>
<br>&nbsp;&nbsp; 卷578_13 【题友人池亭（一作偶题林亭）】温庭筠 
<br>
<br>月榭风亭绕曲池，粉垣回互瓦参差。侵帘片白摇翻影， 
<br>落镜愁红写倒枝。鸂鶒刷毛花荡漾，鹭鸶拳足雪离披。 
<br>山翁醉后如相忆，羽扇清樽我自知。
<br>
<br>
<br>
<br>&nbsp;&nbsp; 卷578_14 【南湖】温庭筠 
<br>
<br>湖上微风入槛凉，翻翻菱荇满回塘。野船著岸偎春草， 
<br>水鸟带波飞夕阳。芦叶有声疑雾雨，浪花无际似潇湘。 
<br>飘然篷艇东归客，尽日相看忆楚乡。
<br>
<br>
<br>
<br>&nbsp;&nbsp; 卷578_15 【赠袁司录（一即丞相淮阳公之犹子与庭筠有旧也）】温庭筠 
<br>
<br>一朝辞满有心期，花发杨园雪压枝。刘尹故人谙往事， 
<br>谢郎诸弟得新知。金钗醉就胡姬画，玉管闲留洛客吹。 
<br>记得襄阳耆旧语，不堪风景岘山碑。
<br>
<br>
<br>
<br>&nbsp;&nbsp; 卷578_16 【题西明寺僧院】温庭筠 
<br>
<br>曾识匡山远法师，低松片石对前墀。为寻名画来过院， 
<br>因访闲人得看棋。新雁参差云碧处，寒鸦辽乱叶红时。 
<br>自知终有张华识，不向沧洲理钓丝。
<br>
<br>
<br>
<br>&nbsp;&nbsp; 卷578_17 【偶题】温庭筠 
<br>
<br>微风和暖日鲜明，草色迷人向渭城。吴客卷帘闲不语， 
<br>楚娥攀树独含情。红垂果蒂樱桃重，黄染花丛蝶粉轻。 
<br>自恨青楼无近信，不将心事许卿卿。
<br>
<br>
<br>
<br>&nbsp;&nbsp; 卷578_18 【寄湘阴阎少府乞钓轮子】温庭筠 
<br>
<br>钓轮形与月轮同，独茧和烟影似空。若向三湘逢雁信， 
<br>莫辞千里寄渔翁。篷声夜滴松江雨，菱叶秋传镜水风。 
<br>终日垂钩还有意，尺书多在锦鳞中。
<br>
<br>
<br>
<br>&nbsp;&nbsp; 卷578_19 【哭王元裕】温庭筠 
<br>
<br>闻说萧郎逐逝川，伯牙因此绝清弦。柳边犹忆青骢影， 
<br>坟上俄生碧草烟。箧里诗书疑谢后，梦中风貌似潘前。 
<br>他时若到相寻处，碧树红楼自宛然。
<br>
<br>
<br>
<br>&nbsp;&nbsp; 卷578_20 【法云寺双桧（一作晋朝柏树）】温庭筠 
<br>
<br>晋朝名辈此离群，想对浓阴去住分。题处尚寻王内史， 
<br>画时应是顾将军。长廊夜静声疑雨，古殿秋深影胜云。 
<br>一下南台到人世，晓泉清籁更难闻。
<br>
<br>
<br>
<br>&nbsp;&nbsp; 卷578_21 【送陈嘏之侯官兼简李常侍】温庭筠 
<br>
<br>纵得步兵无绿蚁，不缘句漏有丹砂。殷勤为报同袍友， 
<br>我亦无心似海槎。春服照尘连草色，夜船闻雨滴芦花。 
<br>梅仙自是青云客，莫羡相如却到家。
<br>
<br>
<br>
<br>&nbsp;&nbsp; 卷578_22 【春日野行】温庭筠 
<br>
<br>雨涨西塘金堤斜，碧草芊芊晴吐芽。野岸明媚山芍药， 
<br>水田叫噪官虾蟆。镜中有浪动菱蔓，陌上无风飘柳花。 
<br>何事轻桡句溪客，绿萍方好不归家。
<br>
<br>
<br>
<br>&nbsp;&nbsp; 卷578_23 【溪上行】温庭筠 
<br>
<br>绿塘漾漾烟濛濛，张翰此来情不穷。雪羽褵褷立倒影， 
<br>金鳞拨剌跳晴空。风翻荷叶一向白，雨湿蓼花千穗红。 
<br>心羡夕阳波上客，片时归梦钓船中。
<br>
<br>
<br>
<br>&nbsp;&nbsp; 卷578_24 【投翰林萧舍人】温庭筠 
<br>
<br>人间鹓鹭杳难从，独恨金扉直九重。万象晚归仁寿镜， 
<br>百花春隔景阳钟。紫微芒动词初出，红烛香残诰未封。 
<br>每过朱门爱庭树，一枝何日许相容。
<br>
<br>
<br>
<br>&nbsp;&nbsp; 卷578_25 【春日偶作】温庭筠 
<br>
<br>西园一曲艳阳歌，扰扰车尘负薜萝。自欲放怀犹未得， 
<br>不知经世竟如何。夜闻猛雨判花尽，寒恋重衾觉梦多。 
<br>钓渚别来应更好，春风还为起微波。
<br>
<br>
<br>
<br>&nbsp;&nbsp; 卷578_26 【春暮宴罢寄宋寿先辈】温庭筠 
<br>
<br>斜掩朱门花外钟，晓莺时节好相逢。窗间桃蕊宿妆在， 
<br>雨后牡丹春睡浓。苏小风姿迷下蔡，马卿才调似临邛。 
<br>谁怜芳草生三径，参佐桥西陆士龙。
<br>
<br>
<br>
<br>&nbsp;&nbsp; 卷578_27 【马嵬驿】温庭筠 
<br>
<br>穆满曾为物外游，六龙经此暂淹留。返魂无验青烟灭， 
<br>埋血空生碧草愁。香辇却归长乐殿，晓钟还下景阳楼。 
<br>甘泉不复重相见，谁道文成是故侯。
<br>
<br>
<br>
<br>&nbsp;&nbsp; 卷578_28 【和道溪君别业（一作和友人溪居别业）】温庭筠 
<br>
<br>积润初销碧草新，凤阳晴日带雕轮。风飘弱柳平桥晚， 
<br>雪点寒梅小苑春。屏上楼台陈后主，镜中金翠李夫人。 
<br>花房透露红珠落，蛱蝶双飞护粉尘。
<br>
<br>
<br>
<br>&nbsp;&nbsp; 卷578_29 【奉天西佛寺】温庭筠 
<br>
<br>忆昔狂童犯顺年，玉虬闲暇出甘泉。宗臣欲舞千钧剑， 
<br>追骑犹观七宝鞭。星背紫垣终扫地，日归黄道却当天。 
<br>至今南顿诸耆旧，犹指榛芜作弄田。
<br>
<br>
<br>
<br>&nbsp;&nbsp; 卷578_30 【题望苑驿（东有马嵬驿西有端正树一作相思树）】温庭筠 
<br>
<br>弱柳千条杏一枝，半含春雨半垂丝。景阳寒井人难到， 
<br>长乐晨钟鸟自知。花影至今通博望，树名从此号相思。 
<br>分明十二楼前月，不向西陵照盛姬。
<br>
<br>
<br>
<br>&nbsp;&nbsp; 卷578_31 【寄分司元庶子兼呈元处士】温庭筠 
<br>
<br>闭门高卧莫长嗟，水木凝晖属谢家。缑岭参差残晓雪， 
<br>洛波清浅露晴沙。刘公春尽芜菁色，华廙愁深苜蓿花。 
<br>月榭知君还怅望，碧霄烟阔雁行斜。
<br>
<br>
<br>
<br>&nbsp;&nbsp; 卷578_32 【题柳】温庭筠 
<br>
<br>杨柳千条拂面丝，绿烟金穗不胜吹。香随静婉歌尘起， 
<br>影伴娇娆舞袖垂。羌管一声何处曲，流莺百啭最高枝。 
<br>千门九陌花如雪，飞过宫墙两自知。
<br>
<br>
<br>
<br>&nbsp;&nbsp; 卷578_33 【和友人悼亡（一作丧歌姬）】温庭筠 
<br>
<br>玉貌潘郎泪满衣，画罗轻鬓雨霏微。红兰委露愁难尽， 
<br>白马朝天望不归。宝镜尘昏鸾影在，钿筝弦断雁行稀。 
<br>春来多少伤心事，碧草侵阶粉蝶飞。
<br>
<br>
<br>
<br>&nbsp;&nbsp; 卷578_34 【李羽处士故里】温庭筠 
<br>
<br>柳不成丝草带烟，海槎东去鹤归天。愁肠断处春何限， 
<br>病眼开时月正圆。花若有情还怅望，水应无事莫潺湲。 
<br>终知此恨销难尽，辜负南华第一篇。
<br>
<br>
<br>
<br>&nbsp;&nbsp; 卷578_35 【却经商山寄昔同行人】温庭筠 
<br>
<br>曾道逍遥第一篇，尔来无处不恬然。便同南郭能忘象， 
<br>兼笑东林学坐禅。人事转新花烂熳，客程依旧水潺湲， 
<br>若教犹作当时意，应有垂丝在鬓边。
<br>
<br>
<br>
<br>&nbsp;&nbsp; 卷578_36 【池塘七夕】温庭筠 
<br>
<br>月出西南露气秋，绮罗河汉在斜沟。杨家绣作鸳鸯幔， 
<br>张氏金为翡翠钩。香烛有花妨宿燕，画屏无睡待牵牛。 
<br>万家砧杵三篙水，一夕横塘似旧游。
<br>
<br>
<br>
<br>&nbsp;&nbsp; 卷578_37 【偶游】温庭筠 
<br>
<br>曲巷斜临一水间，小门终日不开关。红珠斗帐樱桃熟， 
<br>金尾屏风孔雀闲。云髻几迷芳草蝶，额黄无限夕阳山。 
<br>与君便是鸳鸯侣，休向人间觅往还。
<br>
<br>
<br>
<br>&nbsp;&nbsp; 卷578_38 【寄河南杜少尹】温庭筠 
<br>
<br>十载归来鬓未凋，玳簪珠履见常僚。岂关名利分荣路， 
<br>自有才华作庆霄。鸟影参差经上苑，骑声断续过中桥。 
<br>夕阳亭畔山如画，应念田歌正寂寥。
<br>
<br>
<br>
<br>&nbsp;&nbsp; 卷578_39 【赠知音】温庭筠 
<br>
<br>翠羽花冠碧树鸡，未明先向短墙啼。窗间谢女青蛾敛， 
<br>门外萧郎白马嘶。星汉渐移庭竹影，露珠犹缀野花迷。 
<br>景阳宫里钟初动，不语垂鞭上柳堤。
<br>
<br>
<br>
<br>&nbsp;&nbsp; 卷578_40 【过陈琳墓】温庭筠 
<br>
<br>曾于青史见遗文，今日飘蓬过古坟。词客有灵应识我， 
<br>霸才无主始怜君。石麟埋没藏春草，铜雀荒凉对暮云。 
<br>莫怪临风倍惆怅，欲将书剑学从军。
<br>
<br>
<br>
<br>&nbsp;&nbsp; 卷578_41 【题崔公池亭旧游（一作题怀贞亭旧游）】温庭筠 
<br>
<br>皎镜方塘菡萏秋，此来重见采莲舟。谁能不逐当年乐， 
<br>还恐添成异日愁。红艳影多风袅袅，碧空云断水悠悠。 
<br>檐前依旧青山色，尽日无人独上楼。
<br>
<br>
<br>
<br>&nbsp;&nbsp; 卷578_42 【回中作】温庭筠 
<br>
<br>苍莽寒空远色愁，呜呜戍角上高楼。吴姬怨思吹双管， 
<br>燕客悲歌别五侯。千里关山边草暮，一星烽火朔云秋。 
<br>夜来霜重西风起，陇水无声冻不流。
<br>
<br>
<br>
<br>&nbsp;&nbsp; 卷578_43 【西江上送渔父】温庭筠 
<br>
<br>却逐严光向若耶，钓轮菱棹寄年华。三秋梅雨愁枫叶， 
<br>一夜篷舟宿苇花。不见水云应有梦，偶随鸥鹭便成家。 
<br>白蘋风起楼船暮，江燕双双五两斜。
<br>
<br>
<br>
<br>&nbsp;&nbsp; 卷578_44 【经故秘书崔监扬州南塘旧居】温庭筠 
<br>
<br>昔年曾识范安成，松竹风姿鹤性情。西掖曙河横漏响， 
<br>北山秋月照江声。乘舟觅吏经舆县，为酒求官得步兵。 
<br>千顷水流通故墅，至今留得谢公名。
<br>
<br>
<br>
<br>&nbsp;&nbsp; 卷578_45 【七夕】温庭筠 
<br>
<br>鹊归燕去两悠悠，青琐西南月似钩。天上岁时星右转， 
<br>世间离别水东流。金风入树千门夜，银汉横空万象秋。 
<br>苏小横塘通桂楫，未应清浅隔牵牛。
<br>
<br>
<br>
<br>&nbsp;&nbsp; 卷578_46 【题韦筹博士草堂（一作薛逢诗，题作韦寿博书斋）】温庭筠 
<br>
<br>玄晏先生已白头，不随鹓鹭狎群鸥。元卿谢免开三径， 
<br>平仲朝归卧一裘。醉后独知殷甲子，病来犹作晋春秋。 
<br>沧浪未濯尘缨在，野水无情处处流。
<br>
<br>
<br>
<br>&nbsp;&nbsp; 卷578_47 【和友人题壁】温庭筠 
<br>
<br>冲尚犹来出范围，肯将经世作风徽。三台位缺严陵卧， 
<br>百战功高范蠡归。自欲一鸣惊鹤寝，不应孤愤学牛衣。 
<br>西州未有看棋暇，涧户何由得掩扉。
<br>
<br>
<br>
<br>&nbsp;&nbsp; 卷578_48 【春日将欲东归寄新及第苗绅先辈（一作下第寄司马札）】温庭筠 
<br>
<br>几年辛苦与君同，得丧悲欢尽是空。犹喜故人先折桂， 
<br>自怜羁客尚飘蓬。三春月照千山道，十日花开一夜风。 
<br>知有杏园无路入，马前惆怅满枝红。
<br>
<br>
<br>
<br>&nbsp;&nbsp; 卷578_49 【经李征君故居（一作王建诗）】温庭筠 
<br>
<br>露浓烟重草萋萋，树映阑干柳拂堤。一院落花无客醉， 
<br>五更残月有莺啼。芳筵想像情难尽，故榭荒凉路已迷。 
<br>惆怅羸骖往来惯，每经门巷亦长嘶。
<br>
<br>
<br>
<br>&nbsp;&nbsp; 卷578_50 【送崔郎中赴幕】温庭筠 
<br>
<br>一别黔巫似断弦，故交东去更凄然。心游目送三千里， 
<br>雨散云飞二十年。发迹岂劳天上桂，属词还得幕中莲。 
<br>相思休话长安远，江月随人处处圆。
<br>
<br>
<br>
<br>&nbsp;&nbsp; 卷578_51 【经旧游（一作怀真珠亭）】温庭筠 
<br>
<br>珠箔金钩对彩桥，昔年于此见娇娆。香灯怅望飞琼鬓， 
<br>凉月殷勤碧玉箫。屏倚故窗山六扇，柳垂寒砌露千条。 
<br>坏墙经雨苍苔遍，拾得当时旧翠翘。
<br>
<br>
<br>
<br>&nbsp;&nbsp; 卷578_52 【老君庙】温庭筠 
<br>
<br>紫气氤氲捧半岩，莲峰仙掌共巉巉。庙前晚色连寒水， 
<br>天外斜阳带远帆。百二关山扶玉座，五千文字閟瑶缄。 
<br>自怜金骨无人识，知有飞龟在石函。
<br>
<br>
<br>
<br>&nbsp;&nbsp; 卷578_53 【过五丈原】温庭筠 
<br>
<br>铁马云雕久绝尘，柳阴高压汉营春。天晴杀气屯关右， 
<br>夜半妖星照渭滨。下国卧龙空误主，中原逐鹿不因人。 
<br>象床锦帐无言语，从此谯周是老臣。
<br>
<br>
<br>
<br>&nbsp;&nbsp; 卷578_54 【和友人伤歌姬】温庭筠 
<br>
<br>月缺花残莫怆然，花须终发月终圆。更能何事销芳念， 
<br>亦有浓华委逝川。一曲艳歌留婉转，九原春草妒婵娟。 
<br>王孙莫学多情客，自古多情损少年。
<br>
<br>
<br>
<br>&nbsp;&nbsp; 卷578_55 【山中与诸道友夜坐闻边防不宁因示同志】温庭筠 
<br>
<br>龙砂铁马犯烟尘，迹近群鸥意倍亲。风卷蓬根屯戊己， 
<br>月移松影守庚申。韬钤岂足为经济，岩壑何尝是隐沦。 
<br>心许故人知此意，古来知者竟谁人。
<br>
<br>
<br>
<br>&nbsp;&nbsp; 卷578_56 【秘书省有贺监知章草题诗笔力遒健风尚高远…因有此作】温庭筠 
<br>
<br>越溪渔客贺知章，任达怜才爱酒狂。鸂鶒苇花随钓艇， 
<br>蛤蜊菰菜梦横塘。几年凉月拘华省，一宿秋风忆故乡。 
<br>荣路脱身终自得，福庭回首莫相忘。出笼鸾鹤归辽海， 
<br>落笔龙蛇满坏墙。李白死来无醉客，可怜神彩吊残阳。
<br>
<br>
<br>
<br>&nbsp;&nbsp; 卷578_57 【题裴晋公林亭】温庭筠 
<br>
<br>谢傅林亭暑气微，山丘零落閟音徽。东山终为苍生起， 
<br>南浦虚言白首归。池凤已传春水浴，渚禽犹带夕阳飞。 
<br>悠然到此忘情处，一日何妨有万几。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷579_1 【车驾西游因而有作】温庭筠 
<br>
<br>宣曲长杨瑞气凝，上林狐兔待秋鹰。
<br>谁将词赋陪雕辇，寂寞相如卧茂林。
<br>
<br>
<br>&nbsp;&nbsp; 卷579_2 【伤温德彝（一作伤边将）】温庭筠 
<br>
<br>昔年戎虏犯榆关，一败龙城匹马还。
<br>侯印不闻封李广，他人丘垄似天山。
<br>
<br>
<br>
<br>&nbsp;&nbsp; 卷579_3 【赠少年】温庭筠 
<br>
<br>江海相逢客恨多，秋风叶下洞庭波。
<br>酒酣夜别淮阴市，月照高楼一曲歌。
<br>
<br>
<br>
<br>&nbsp;&nbsp; 卷579_4 【赠郑征君家匡山首春与丞相赞皇公游止】温庭筠 
<br>
<br>一抛兰棹逐燕鸿，曾向江湖识谢公。
<br>每到朱门还怅望，故山多在画屏中。
<br>
<br>
<br>
<br>&nbsp;&nbsp; 卷579_5 【夏中病痁作】温庭筠 
<br>
<br>山鬼扬威正气愁，便辞珍簟袭狐裘。
<br>西窗一夕悲人事，团扇无情不待秋。
<br>
<br>
<br>
<br>&nbsp;&nbsp; 卷579_6 【题友人居】温庭筠 
<br>
<br>尽日松堂看画图，绮疏岑寂似清都。
<br>若教烟水无鸥鸟，张翰何由到五湖。
<br>
<br>
<br>
<br>&nbsp;&nbsp; 卷579_7 【题李相公敕赐锦屏风】温庭筠 
<br>
<br>丰沛曾为社稷臣，赐书名画墨犹新。
<br>几人同保山河誓，犹自栖栖九陌尘。
<br>
<br>
<br>
<br>&nbsp;&nbsp; 卷579_8 【蔡中郎坟】温庭筠 
<br>
<br>古坟零落野花春，闻说中郎有后身。
<br>今日爱才非昔日，莫抛心力作词人。
<br>
<br>
<br>
<br>&nbsp;&nbsp; 卷579_9 【元处士池上】温庭筠 
<br>
<br>蓼穗菱丛思蟪蛄，水萤江鸟满烟蒲。
<br>愁红一片风前落，池上秋波似五湖。
<br>
<br>
<br>
<br>&nbsp;&nbsp; 卷579_10 【华阴韦氏林亭】温庭筠 
<br>
<br>自有林亭不得闲，陌尘宫树是非间。
<br>终南长在茅檐外，别向人间看华山。
<br>
<br>
<br>
<br>&nbsp;&nbsp; 卷579_11 【寄裴生乞钓钩】温庭筠 
<br>
<br>一随菱棹谒王侯，深愧移文负钓舟。
<br>今日太湖风色好，却将诗句乞鱼钩。
<br>
<br>
<br>
<br>&nbsp;&nbsp; 卷579_12 【长安春晚二首】温庭筠 
<br>
<br>曲江春半日迟迟，正是王孙怅望时。
<br>杏花落尽不归去，江上东风吹柳丝。
<br>
<br>四方无事太平年，万象鲜明禁火前。
<br>九重细雨惹春色，轻染龙池杨柳烟。
<br>
<br>
<br>
<br>&nbsp;&nbsp; 卷579_13 【三月十八日雪中作】温庭筠 
<br>
<br>芍药蔷薇语早梅，不知谁是艳阳才。
<br>今朝领得春风意，不复饶君雪里开。
<br>
<br>
<br>
<br>&nbsp;&nbsp; 卷579_14 【咸阳值雨】温庭筠 
<br>
<br>咸阳桥上雨如悬，万点空濛隔钓船。
<br>还似洞庭春水色，晓云将入岳阳天。
<br>
<br>
<br>
<br>&nbsp;&nbsp; 卷579_15 【弹筝人】温庭筠 
<br>
<br>天宝年中事玉皇，曾将新曲教宁王。
<br>钿蝉金雁今零落，一曲伊州泪万行。
<br>
<br>
<br>
<br>&nbsp;&nbsp; 卷579_16 【瑶瑟怨】温庭筠 
<br>
<br>冰簟银床梦不成，碧天如水夜云轻。
<br>雁声远过潇湘去，十二楼中月自明。
<br>
<br>
<br>
<br>&nbsp;&nbsp; 卷579_17 【题端正树】温庭筠 
<br>
<br>路傍佳树碧云愁，曾侍金舆幸驿楼。
<br>草木荣枯似人事，绿阴寂寞汉陵秋。
<br>
<br>
<br>
<br>&nbsp;&nbsp; 卷579_18 【渭上题三首】温庭筠 
<br>
<br>吕公荣达子陵归，万古烟波绕钓矶。
<br>桥上一通名利迹，至今江鸟背人飞。
<br>
<br>目极云霄思浩然，风帆一片水连天。
<br>轻桡便是东归路，不肯忘机作钓船。
<br>
<br>烟水何曾息世机，暂时相向亦依依。
<br>所嗟白首磻溪叟，一下渔舟更不归。
<br>
<br>
<br>
<br>&nbsp;&nbsp; 卷579_19 【经故翰林袁学士居】温庭筠 
<br>
<br>剑逐惊波玉委尘，谢安门下更何人。
<br>西州城外花千树，尽是羊昙醉后春。
<br>
<br>
<br>
<br>&nbsp;&nbsp; 卷579_20 【题城南杜邠公林亭（时公镇淮南自西蜀移节）】温庭筠 
<br>
<br>卓氏垆前金线柳，隋家堤畔锦帆风。
<br>贪为两地分霖雨，不见池莲照水红。
<br>
<br>
<br>
<br>&nbsp;&nbsp; 卷579_21 【夜看牡丹】温庭筠 
<br>
<br>高低深浅一阑红，把火殷勤绕露丛。
<br>希逸近来成懒病，不能容易向春风。
<br>
<br>
<br>
<br>&nbsp;&nbsp; 卷579_22 【宿城南亡友别墅】温庭筠 
<br>
<br>水流花落叹浮生，又伴游人宿杜城。
<br>还似昔年残梦里，透帘斜月独闻莺。
<br>
<br>
<br>
<br>&nbsp;&nbsp; 卷579_23 【过分水岭】温庭筠 
<br>
<br>溪水无情似有情，入山三日得同行。
<br>岭头便是分头处，惜别潺湲一夜声。
<br>
<br>
<br>
<br>&nbsp;&nbsp; 卷579_24 【鄠杜郊居】温庭筠 
<br>
<br>槿篱芳援近樵家，垄麦青青一径斜。
<br>寂寞游人寒食后，夜来风雨送梨花。
<br>
<br>
<br>
<br>&nbsp;&nbsp; 卷579_25 【题河中紫极宫】温庭筠 
<br>
<br>昔年曾伴玉真游，每到仙宫即是秋。
<br>曼倩不归花落尽，满丛烟露月当楼。
<br>
<br>
<br>
<br>&nbsp;&nbsp; 卷579_26 【四皓】温庭筠 
<br>
<br>商於甪里便成功，一寸沉机万古同。
<br>但得戚姬甘定分，不应真有紫芝翁。
<br>
<br>
<br>
<br>&nbsp;&nbsp; 卷579_27 【赠张炼师】温庭筠 
<br>
<br>丹溪药尽变金骨，清洛月寒吹玉笙。
<br>他日隐居无访处，碧桃花发水纵横。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷580_1 【病中书怀呈友人】温庭筠 
<br>
<br>逸足皆先路，穷郊独向隅。顽童逃广柳，羸马卧平芜。 
<br>黄卷嗟谁问，朱弦偶自娱。鹿鸣皆缀士，雌伏竟非夫。 
<br>采地荒遗野，爰田失故都。亡羊犹博簺，牧马倦呼卢。 
<br>奕世参周禄，承家学鲁儒。功庸留剑舄，铭戒在盘盂。 
<br>经济怀良画，行藏识远图。未能鸣楚玉，空欲握隋珠。 
<br>定为鱼缘木，曾因兔守株。五车堆缥帙，三径阖绳枢。 
<br>适与群英集，将期善价沽。叶龙图夭矫，燕鼠笑胡卢。 
<br>赋分知前定，寒心畏厚诬。蹑尘追庆忌，操剑学班输。 
<br>文囿陪多士，神州试大巫。对虽希鼓瑟，名亦滥吹竽。 
<br>正使猜奔竞，何尝计有无。镏惔虚访觅，王霸竟揶揄。 
<br>市义虚焚券，关讥谩弃繻。至言今信矣，微尚亦悲夫。 
<br>白雪调歌响，清风乐舞雩。胁肩难黾勉，搔首易嗟吁。 
<br>角胜非能者，推贤见射乎。兕觥增恐竦，杯水失锱铢。 
<br>粉垛收丹采，金髇隐仆姑。垂櫜羞尽爵，扬觯辱弯弧。 
<br>虎拙休言画，龙希莫学屠。转蓬随款段，耘草辟墁垆。 
<br>受业乡名郑，藏机谷号愚。质文精等贯，琴筑韵相须。 
<br>筑室连中野，诛茅接上腴。苇花纶虎落，松瘿斗栾栌。 
<br>静语莺相对，闲眠鹤浪俱。蕊多劳蝶翅，香酷坠蜂须。 
<br>芳草迷三岛，澄波似五湖。跃鱼翻藻荇，愁鹭睡葭芦。 
<br>暝渚藏鸂鶒，幽屏卧鹧鸪。苦辛随艺殖，甘旨仰樵苏。 
<br>笑语空怀橘，穷愁亦据梧。尚能甘半菽，非敢薄生刍。 
<br>钓石封苍藓，芳蹊艳绛跗。树兰畦缭绕，穿竹路萦纡。 
<br>机杼非桑女，林园异木奴。横竿窥赤鲤，持翳望青鸬。 
<br>泮水思芹味，琅琊得稻租。杖轻藜拥肿，衣破芰披敷。 
<br>芳意忧鶗鴂，愁声觉蟪蛄。短檐喧语燕，高木堕饥鼯。 
<br>事迫离幽墅，贫牵犯畏途。爱憎防杜挚，悲叹似杨朱。 
<br>旅食常过卫，羁游欲渡泸。塞歌伤督护，边角思单于。 
<br>堡戍标枪槊，关河锁舳舻。威容尊大树，刑法避秋荼。 
<br>远目穷千里，归心寄九衢。寝甘诚系滞，浆馈贵睢盱。 
<br>怀刺名先远，干时道自孤。齿牙频激发，簦笈尚崎岖。 
<br>莲府侯门贵，霜台帝命俞。骥蹄初蹑景，鹏翅欲抟扶。 
<br>寓直回骢马，分曹对暝乌。百神歆仿佛，孤竹韵含胡。 
<br>凤阙分班立，鹓行竦剑趋。触邪承密勿，持法奉訏谟。 
<br>鸣玉锵登降，衡牙响曳娄。祀亲和氏璧，香近博山炉。 
<br>瑞景森琼树，轻水莹玉壶。豸冠簪铁柱，螭首对金铺。 
<br>内史书千卷，将军画一厨。眼明惊气象，心死伏规模。 
<br>岂意观文物，保劳琢碔砆。草肥牧騕褭，苔涩淬昆吾。 
<br>乡思巢枝鸟，年华过隙驹。衔恩空抱影，酬德未捐躯。 
<br>时辈推良友，家声继令图。致身伤短翮，骧首顾疲驽。 
<br>班马方齐骛，陈雷亦并驱。昔皆言尔志，今亦畏吾徒。 
<br>有气干牛斗，无人辩辘轳。客来斟绿蚁，妻试踏青蚨。 
<br>积毁方销骨，微瑕惧掩瑜。蛇予犹转战，鱼服自囚拘。 
<br>欲就欺人事，何能逭鬼诛。是非迷觉梦，行役议秦吴。 
<br>凛冽风埃惨，萧条草木枯。低徊伤志气，蒙犯变肌肤。 
<br>旅雁唯闻叫，饥鹰不待呼。梦梭抛促织，心茧学蜘蛛。 
<br>宁复机难料，庸非信未孚。激扬衔箭虎，疑惧听冰狐。 
<br>处己将营窟，论心若合符。浪言辉棣萼，何所托葭莩。 
<br>乔木能求友，危巢莫吓雏。风华飘领袖，诗礼拜衾繻。 
<br>欹枕情何苦，同舟道岂殊。放怀亲蕙芷，收迹异桑榆。 
<br>赠远聊攀柳，栽书欲截蒲。瞻风无限泪，回首更踟蹰。
<br>
<br>
<br>&nbsp;&nbsp; 卷580_2 【感旧陈情五十韵献淮南李仆射】温庭筠 
<br>
<br>嵇绍垂髫日，山涛筮仕年。琴樽陈席上，纨绮拜床前。 
<br>邻里才三徙，云霄已九迁。感深情惝怳，言发泪潺湲。 
<br>忆昔龙图盛，方今鹤羽全。桂枝香可袭，杨叶旧频穿。 
<br>玉籍标人瑞，金丹化地仙。赋成攒笔写，歌出满城传。 
<br>既矫排虚翅，将持造物权。万灵思鼓铸，群品待陶甄。 
<br>视草丝纶出，持纲雨露悬。法行黄道内，居近翠华边。 
<br>书迹临汤鼎，吟声接舜弦。白麻红烛夜，清漏紫微天。 
<br>雷电随神笔，鱼龙落彩笺。闲宵陪雍时，清暑在甘泉。 
<br>耿介非持禄，优游是养贤。冰清临百粤，风靡化三川。 
<br>委寄崇推毂，威仪压控弦。梁园提彀骑，淮水换戎旃。 
<br>照日青油湿，迎风锦帐鲜。黛蛾陈二八，珠履列三千。 
<br>舞转回红袖，歌愁敛翠钿。满堂开照曜，分座俨婵娟。 
<br>油额芙蓉帐，香尘玳瑁筵。绣旗随影合，金阵似波旋。 
<br>缇幕深回互，朱门暗接连。彩虬蟠画戟，花马立金鞭。 
<br>有客将谁托，无媒窃自怜。抑扬中散曲，漂泊孝廉船。 
<br>未展干时策，徒抛负郭田。转蓬犹邈尔，怀橘更潸然。 
<br>投足乖蹊径，冥心向简编。未知鱼跃地，空愧鹿鸣篇。 
<br>稷下期方至，漳滨病未痊。定非笼外鸟，真是壳中蝉。 
<br>蕙径邻幽澹，荆扉兴静便。草堂苔点点，蔬囿水溅溅。 
<br>钓罢溪云重，樵归涧月圆。懒多成宿疢，愁甚似春眠。 
<br>木直终难怨，膏明只自煎。郑乡空健羡，陈榻未招延。 
<br>旅食逢春尽，羁游为事牵。宦无毛义檄，婚乏阮修钱。 
<br>冉弱营中柳，披敷幕下莲。傥能容委质，非敢望差肩。 
<br>涩剑犹堪淬，馀朱或可研。从师当鼓箧，穷理久忘筌。 
<br>折简能荣瘁，遣簪莫弃捐。韶光如见借，寒谷变风烟。
<br>
<br>
<br>
<br>&nbsp;&nbsp; 卷580_3 【题翠微寺二十二韵（太宗升遐之所）】温庭筠 
<br>
<br>邠土初成邑，虞宾竟让王。乾符初得位，天弩夜收铓。 
<br>偃息齐三代，优游念四方。万灵扶正寝，千嶂抱重冈。 
<br>幽石归阶陛，乔柯入栋梁。火云如沃雪，汤殿似含霜。 
<br>涧籁添仙曲，岩花借御香。野麋陪兽舞，林鸟逐鹓行。 
<br>镜写三秦色，窗摇八水光。问云征楚女，疑粉试何郎。 
<br>兰芷承雕辇，杉萝入画堂。受朝松露晓，颁朔桂烟凉。 
<br>岚湿金铺外，溪鸣锦幄傍。倚丝忧汉祖，持璧告秦皇。 
<br>短景催风驭，长星属羽觞。储君犹问竖，元老已登床。 
<br>鹤盖趋平乐，鸡人下建章。龙髯悲满眼，螭首泪沾裳。 
<br>叠鼓严灵仗，吹笙送夕阳。断泉辞剑佩，昏日伴旂常。 
<br>遗庙青莲在，颓垣碧草芳。无因奏韶濩，流涕对幽篁。
<br>
<br>
<br>
<br>&nbsp;&nbsp; 卷580_4 【过孔北海墓二十韵】温庭筠 
<br>
<br>抚事如神遇，临风独涕零。墓平春草绿，碑折古苔青。 
<br>珪玉埋英气，山河孕炳灵。发言惊辨囿，撝翰动文星。 
<br>蕴策期干世，持权欲反经。激扬思壮志，流落叹颓龄。 
<br>恶木人皆息，贪泉我独醒。轮辕无匠石，刀几有庖丁。 
<br>碌碌迷藏器，规规守挈瓶。愤容凌鼎镬，公议动朝廷。 
<br>故国将辞宠，危邦竟缓刑。钝工磨白璧，凡石砺青萍。 
<br>揭日昭东夏，抟风滞北溟。后尘遵轨辙，前席咏仪型。 
<br>木秀当忧悴，弦伤不底宁。矜夸遭斥鷃，光彩困飞萤。 
<br>白羽留谈柄，清风袭德馨。鸾凰婴雪刃，狼虎犯云屏。 
<br>兰蕙荒遗址，榛芜蔽旧坰。镮辕近沂水，何事恋明庭。
<br>
<br>
<br>
<br>&nbsp;&nbsp; 卷580_5 【过华清宫二十二韵】温庭筠 
<br>
<br>忆昔开元日，承平事胜游。贵妃专宠幸，天子富春秋。 
<br>月白霓裳殿，风干羯鼓楼。斗鸡花蔽膝，骑马玉搔头。 
<br>绣毂千门妓，金鞍万户侯。薄云欹雀扇，轻雪犯貂裘。 
<br>过客闻韶濩，居人识冕旒。气和春不觉，烟暖霁难收。 
<br>涩浪和琼甃，晴阳上彩斿。卷衣轻鬓懒，窥镜澹蛾羞。 
<br>屏掩芙蓉帐，帘褰玳瑁钩。重瞳分渭曲，纤手指神州。 
<br>御案迷萱草，天袍妒石榴。深岩藏浴凤，鲜隰媚潜虬。 
<br>不料邯郸虱，俄成即墨牛。剑锋挥太皞，旗焰拂蚩尤。 
<br>内嬖陪行在，孤臣预坐筹。瑶簪遗翡翠，霜仗驻骅骝。 
<br>艳笑双飞断，香魂一哭休。早梅悲蜀道，高树隔昭丘。 
<br>朱阁重霄近，苍崖万古愁。至今汤殿水，呜咽县前流。
<br>
<br>
<br>
<br>&nbsp;&nbsp; 卷580_6 【洞户二十二韵】温庭筠 
<br>
<br>洞户连珠网，方疏隐碧浔。烛盘烟坠烬，帘压月通阴。 
<br>粉白仙郎署，霜清玉女砧。醉乡高窈窈，棋阵静愔愔。 
<br>素手琉璃扇，玄髫玳瑁簪。昔邪看寄迹，栀子咏同心。 
<br>树列千秋胜，楼悬七夕针。旧词翻白纻，新赋换黄金。 
<br>唳鹤调蛮鼓，惊蝉应宝琴。舞疑繁易度，歌转断难寻。 
<br>露委花相妒，风欹柳不禁。桥弯双表迥，池涨一篙深。 
<br>清跸传恢囿，黄旗幸上林。神鹰参翰苑，天马破蹄涔。 
<br>武库方题品，文园有好音。朱茎殊菌蠢，丹桂欲萧森。 
<br>黼帐回瑶席，华灯对锦衾。画图惊走兽，书帖得来禽。 
<br>河曙秦楼映，山晴魏阙临。绿囊逢赵后，青锁见王沈。 
<br>任达嫌孤愤，疏慵倦九箴。若为南遁客，犹作卧龙吟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷581_1 【送洛南李主簿】温庭筠 
<br>
<br>想君秦塞外，因见楚山青。槲叶晓迷路，枳花春满庭。 
<br>禄优仍侍膳，官散得专经。子敬怀愚谷，归心在翠屏。
<br>
<br>
<br>&nbsp;&nbsp; 卷581_2 【巫山神女庙】温庭筠 
<br>
<br>黯黯闭宫殿，霏霏荫薜萝。晓峰眉上色，春水脸前波。 
<br>古树芳菲尽，扁舟离恨多。一丛斑竹夜，环佩响如何。
<br>
<br>
<br>
<br>&nbsp;&nbsp; 卷581_3 【地肺山春日】温庭筠 
<br>
<br>冉冉花明岸，涓涓水绕山。几时抛俗事，来共白云闲。
<br>
<br>
<br>
<br>&nbsp;&nbsp; 卷581_4 【题陈处士幽居】温庭筠 
<br>
<br>松轩尘外客，高枕自萧疏。雨后苔侵井，霜来叶满渠。 
<br>闲看镜湖画，秋得越僧书。若待前溪月，谁人伴钓鱼。
<br>
<br>
<br>
<br>&nbsp;&nbsp; 卷581_5 【握柘词】温庭筠 
<br>
<br>杨柳萦桥绿，玫瑰拂地红。绣衫金騕褭，花髻玉珑璁。 
<br>宿雨香潜润，春流水暗通。画楼初梦断，晓日照湘风。
<br>
<br>
<br>
<br>&nbsp;&nbsp; 卷581_6 【题卢处士山居（一作处士卢岵山居）】温庭筠 
<br>
<br>西溪问樵客，遥识楚人家。古树老连石，急泉清露沙。 
<br>千峰随雨暗，一径入云斜。日暮飞鸦集，满山荞麦花。
<br>
<br>
<br>
<br>&nbsp;&nbsp; 卷581_7 【初秋寄友人】温庭筠 
<br>
<br>闲梦正悠悠，凉风生竹楼。夜琴知欲雨，晓簟觉新秋。 
<br>独鸟楚山远，一蝉关树愁。凭将离别恨，江外问同游。
<br>
<br>
<br>
<br>&nbsp;&nbsp; 卷581_8 【题丰安里王相林亭二首（公明太玄经）】温庭筠 
<br>
<br>花竹有薄埃，嘉游集上才。白蘋安石渚，红叶子云台。 
<br>朱户雀罗设，黄门驭骑来。不知淮水浊，丹藕为谁开。
<br>
<br>偶到乌衣巷，含情更惘然。西州曲堤柳，东府旧池莲。 
<br>星坼悲元老，云归送墨仙。谁知济川楫，今作野人船。
<br>
<br>
<br>
<br>&nbsp;&nbsp; 卷581_9 【早秋山居】温庭筠 
<br>
<br>山近觉寒早，草堂霜气晴。树凋窗有日，池满水无声。 
<br>果落见猿过，叶干闻鹿行。素琴机虑静，空伴夜泉清。
<br>
<br>
<br>
<br>&nbsp;&nbsp; 卷581_10 【和友人盘石寺逢旧友】温庭筠 
<br>
<br>楚寺上方宿，满堂皆旧游。月溪逢远客，烟浪有归舟。 
<br>江馆白蘋夜，水关红叶秋。西风吹暮雨，汀草更堪愁。
<br>
<br>
<br>
<br>&nbsp;&nbsp; 卷581_11 【送人南游】温庭筠 
<br>
<br>送君游楚国，江浦树苍然。沙净有波迹，岸平多草烟。 
<br>角悲临海郡，月到渡淮船。唯以一杯酒，相思高楚天。
<br>
<br>
<br>
<br>&nbsp;&nbsp; 卷581_12 【赠郑处士】温庭筠 
<br>
<br>飘然随钓艇，云水是天涯。红叶下荒井，碧梧侵古槎。 
<br>醉收陶令菊，贫卖邵平瓜。更有相期处，南篱一树花。
<br>
<br>
<br>
<br>&nbsp;&nbsp; 卷581_13 【江岸即事】温庭筠 
<br>
<br>水容侵古岸，峰影度青蘋。庙竹唯闻鸟，江帆不见人。 
<br>雀声花外暝，客思柳边春。别恨转难尽，行行汀草新。
<br>
<br>
<br>
<br>&nbsp;&nbsp; 卷581_14 【赠隐者】温庭筠 
<br>
<br>茅堂对薇蕨，炉暖一裘轻。醉后楚山梦，觉来春鸟声。 
<br>采茶溪树绿，煮药石泉清。不问人间事，忘机过此生。
<br>
<br>
<br>
<br>&nbsp;&nbsp; 卷581_15 【渚宫晚春寄秦地友人】温庭筠 
<br>
<br>风华已眇然，独立思江天。凫雁野塘水，牛羊春草烟。 
<br>秦原晓重叠，灞浪夜潺湲。今日思归客，愁容在镜悬。
<br>
<br>
<br>
<br>&nbsp;&nbsp; 卷581_16 【碧涧驿晓思】温庭筠 
<br>
<br>香灯伴残梦，楚国在天涯。月落子规歇，满庭山杏花。
<br>
<br>
<br>
<br>&nbsp;&nbsp; 卷581_17 【送并州郭书记】温庭筠 
<br>
<br>宾筵得佳客，侯印有光辉。候骑不传箭，回文空上机。 
<br>塞城收马去，烽火射雕归。惟有严家濑，回环径草微。
<br>
<br>
<br>
<br>&nbsp;&nbsp; 卷581_18 【赠越僧岳云二首】温庭筠 
<br>
<br>世机消已尽，巾屦亦飘然。一室故山月，满瓶秋涧泉。 
<br>禅庵过微雪，乡寺隔寒烟。应共白莲客，相期松桂前。
<br>
<br>兰亭旧都讲，今日意如何。有树关深院，无尘到浅莎。 
<br>僧居随处好，人事出门多。不及新春雁，年年镜水波。
<br>
<br>
<br>
<br>&nbsp;&nbsp; 卷581_19 【咏山鸡】温庭筠 
<br>
<br>万壑动晴景，山禽凌翠微。绣翎翻草去，红觜啄花归。 
<br>巢暖碧云色，影孤清镜辉。不知春树伴，何处又分飞。
<br>
<br>
<br>
<br>&nbsp;&nbsp; 卷581_20 【清旦题采药翁草堂】温庭筠 
<br>
<br>幽人寻药径，来自晓云边。衣湿术花雨，语成松岭烟。 
<br>解藤开涧户，踏石过溪泉。林外晨光动，山昏鸟满天。
<br>
<br>
<br>
<br>&nbsp;&nbsp; 卷581_21 【商山早行】温庭筠 
<br>
<br>晨起动征铎，客行悲故乡。鸡声茅店月，人迹板桥霜。 
<br>槲叶落山路，枳花明驿墙。因思杜陵梦，凫雁满回塘。
<br>
<br>
<br>
<br>&nbsp;&nbsp; 卷581_22 【题竹谷神祠（一作谷神庙）】温庭筠 
<br>
<br>苍苍松竹晚，一径入荒祠。古树风吹马，虚廊日照旗。 
<br>烟煤朝奠处，风雨夜归时。寂寞东湖客，空看蒋帝碑。
<br>
<br>
<br>
<br>&nbsp;&nbsp; 卷581_23 【途中有怀】温庭筠 
<br>
<br>驱车何日闲，扰扰路岐间。岁暮自多感，客程殊未还。 
<br>亭皋汝阳道，风雪穆陵关。腊后寒梅发，谁人在故山。
<br>
<br>
<br>
<br>&nbsp;&nbsp; 卷581_24 【经李处士杜城别业】温庭筠 
<br>
<br>忆昔几游集，今来倍叹伤。百花情易老，一笑事难忘。 
<br>白社已萧索，青楼空艳阳。不闲云雨梦，犹欲过高唐。
<br>
<br>
<br>
<br>&nbsp;&nbsp; 卷581_25 【登李羽士东楼】温庭筠 
<br>
<br>经客有馀音，他年终故林。高楼本危睇，凉月更伤心。 
<br>此意竟难折，伊人成古今。流尘其可欲，非复懒鸣琴。
<br>
<br>
<br>
<br>&nbsp;&nbsp; 卷581_26 【题僧泰恭院二首】温庭筠 
<br>
<br>昔岁东林下，深公识姓名。尔来辞半偈，空复叹劳生。 
<br>忧患慕禅味，寂寥遗世情。所归心自得，何事倦尘缨。
<br>
<br>微生竟劳止，晤言犹是非。出门还有泪，看竹暂忘机。 
<br>爽气三秋近，浮生一笑稀。故山松菊在，终欲掩荆扉。
<br>
<br>
<br>
<br>&nbsp;&nbsp; 卷581_27 【西游书怀】温庭筠 
<br>
<br>渭川通野戍，有路上桑干。独鸟青天暮，惊麏赤烧残。 
<br>高秋辞故国，昨日梦长安。客意自如此，非关行路难。
<br>
<br>
<br>
<br>&nbsp;&nbsp; 卷581_28 【送人东游】温庭筠 
<br>
<br>荒戍落黄叶，浩然离故关。高风汉阳渡，初日郢门山。 
<br>江上几人在，天涯孤棹还。何当重相见，尊酒慰离颜。
<br>
<br>
<br>
<br>&nbsp;&nbsp; 卷581_29 【寄山中友人】温庭筠 
<br>
<br>惟昔有归趣，今兹固愿言。啸歌成往事，风雨坐凉轩。 
<br>时物信佳节，岁华非故园。固知春草色，何意为王孙。
<br>
<br>
<br>
<br>&nbsp;&nbsp; 卷581_30 【偶题】温庭筠 
<br>
<br>孔雀眠高阁，樱桃拂短檐。画明金冉冉，筝语玉纤纤。 
<br>细雨无妨烛，轻寒不隔帘。欲将红锦段，因梦寄江淹。
<br>
<br>
<br>
<br>&nbsp;&nbsp; 卷581_31 【赠考功卢郎中】温庭筠 
<br>
<br>白首方辞满，荆扉对渚田。雪中无陋巷，醉后似当年。 
<br>一笈负山药，两瓶携涧泉。夜来风浪起，何处认渔船。
<br>
<br>
<br>
<br>&nbsp;&nbsp; 卷581_32 【题萧山庙】温庭筠 
<br>
<br>故道木阴浓，荒祠山影东。杉松一庭雨，幡盖满堂风。 
<br>客奠晓莎湿，马嘶秋庙空。夜深池上歇，龙入古潭中。
<br>
<br>
<br>
<br>&nbsp;&nbsp; 卷581_33 【春日寄岳州从事李员外二首】温庭筠 
<br>
<br>苒弱楼前柳，轻空花外窗。蝶高飞有伴，莺早语无双。 
<br>剪胜裁春字，开屏见晓江。从来共情战，今日欲归降。
<br>
<br>从小识宾卿，恩深若弟兄。相逢在何日，此别不胜情。 
<br>红粉座中客，彩斿江上城。尚平婚嫁累，无路逐双旌。
<br>
<br>
<br>
<br>&nbsp;&nbsp; 卷581_34 【和段少常柯古】温庭筠 
<br>
<br>称觞惭座客，怀刺即门人。素向宁知贵，清淡不厌贫。 
<br>野梅江上晚，堤柳雨中春。未报淮南诏，何劳问白蘋。
<br>
<br>
<br>
<br>&nbsp;&nbsp; 卷581_35 【海榴】温庭筠 
<br>
<br>海榴开似火，先解报春风。叶乱裁笺绿，花宜插鬓红。 
<br>蜡珠攒作蒂，缃彩剪成丛。郑驿多归思，相期一笑同。
<br>
<br>
<br>
<br>&nbsp;&nbsp; 卷581_36 【李先生别墅望僧舍宝刹，因作双韵声】温庭筠 
<br>
<br>栖息消心象，檐楹溢艳阳。帘栊兰露落，邻里柳林凉。 
<br>高阁过空谷，孤竿隔古冈。潭庐同淡荡，仿佛复芬芳。
<br>
<br>
<br>
<br>&nbsp;&nbsp; 卷581_37 【敷水小桃盛开因作】温庭筠 
<br>
<br>敷水小桥东，娟娟照露丛。所嗟非胜地，堪恨是春风。 
<br>二月艳阳节，一枝惆怅红。定知留不住，吹落路尘中。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
