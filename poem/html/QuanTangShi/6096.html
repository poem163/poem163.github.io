<HTML>
<HEAD>
<TITLE>全唐诗 卷226-228 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷226-228</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷226-228</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6096"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷226-228')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷226-228]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷226_1 【蜀相（诸葛亮祠在昭烈庙西）】杜甫 
<br>
<br>丞相祠堂何处寻，锦官城外柏森森。映阶碧草自春色， 
<br>隔叶黄鹂空好音。三顾频烦天下计，两朝开济老臣心。 
<br>出师未捷身先死，长使英雄泪满襟。
<br>
<br>
<br>&nbsp;&nbsp; 卷226_2 【卜居】杜甫 
<br>
<br>浣花流水水西头，主人为卜林塘幽。已知出郭少尘事， 
<br>更有澄江销客愁。无数蜻蜓齐上下，一双鸂鶒对沉浮。 
<br>东行万里堪乘兴，须向山阴上小舟。
<br>
<br>
<br>
<br>&nbsp;&nbsp; 卷226_3 【一室】杜甫 
<br>
<br>一室他乡远，空林暮景悬。正愁闻塞笛，独立见江船。 
<br>巴蜀来多病，荆蛮去几年。应同王粲宅，留井岘山前。
<br>
<br>
<br>
<br>&nbsp;&nbsp; 卷226_4 【梅雨】杜甫 
<br>
<br>南京西浦道，四月熟黄梅。湛湛长江去，冥冥细雨来。 
<br>茅茨疏易湿，云雾密难开。竟日蛟龙喜，盘涡与岸回。
<br>
<br>
<br>
<br>&nbsp;&nbsp; 卷226_5 【为农】杜甫 
<br>
<br>锦里烟尘外，江村八九家。圆荷浮小叶，细麦落轻花。 
<br>卜宅从兹老，为农去国赊。远惭句漏令，不得问丹砂。
<br>
<br>
<br>
<br>&nbsp;&nbsp; 卷226_6 【有客（一作宾至）】杜甫 
<br>
<br>幽栖地僻经过少，老病人扶再拜难。岂有文章惊海内， 
<br>漫劳车马驻江干。竟日淹留佳客坐，百年粗粝腐儒餐。 
<br>不嫌野外无供给，乘兴还来看药栏。
<br>
<br>
<br>
<br>&nbsp;&nbsp; 卷226_7 【狂夫】杜甫 
<br>
<br>万里桥西一草堂，百花潭水即沧浪。风含翠筱娟娟静， 
<br>雨裛红蕖冉冉香。厚禄故人书断绝，恒饥稚子色凄凉。 
<br>欲填沟壑唯疏放，自笑狂夫老更狂。
<br>
<br>
<br>
<br>&nbsp;&nbsp; 卷226_8 【宾至（一作有客）】杜甫 
<br>
<br>患气经时久，临江卜宅新。喧卑方避俗，疏快颇宜人。 
<br>有客过茅宇，呼儿正葛巾。自锄稀菜甲，小摘为情亲。
<br>
<br>
<br>
<br>&nbsp;&nbsp; 卷226_9 【王十五司马弟出郭相访，兼遗营茅屋赀】杜甫 
<br>
<br>客里何迁次，江边正寂寥。肯来寻一老，愁破是今朝。 
<br>忧我营茅栋，携钱过野桥。他乡唯表弟，还往莫辞遥。
<br>
<br>
<br>
<br>&nbsp;&nbsp; 卷226_10 【堂成】杜甫 
<br>
<br>背郭堂成荫白茅，缘江路熟俯青郊。桤林碍日吟风叶， 
<br>笼竹和烟滴露梢。暂止飞乌将数子，频来语燕定新巢。 
<br>旁人错比扬雄宅，懒惰无心作解嘲。
<br>
<br>
<br>
<br>&nbsp;&nbsp; 卷226_11 【田舍】杜甫 
<br>
<br>田舍清江曲，柴门古道旁。草深迷市井，地僻懒衣裳。 
<br>榉柳枝枝弱，枇杷树树香。鸬鹚西日照，晒翅满鱼梁。
<br>
<br>
<br>
<br>&nbsp;&nbsp; 卷226_12 【进艇】杜甫 
<br>
<br>南京久客耕南亩，北望伤神坐北窗。昼引老妻乘小艇， 
<br>晴看稚子浴清江。俱飞蛱蝶元相逐，并蒂芙蓉本自双。 
<br>茗饮蔗浆携所有，瓷罂无谢玉为缸。
<br>
<br>
<br>
<br>&nbsp;&nbsp; 卷226_13 【西郊】杜甫 
<br>
<br>时出碧鸡坊，西郊向草堂。市桥官柳细，江路野梅香。 
<br>傍架齐书帙，看题减药囊。无人觉来往，疏懒意何长。
<br>
<br>
<br>
<br>&nbsp;&nbsp; 卷226_14 【所思】杜甫 
<br>
<br>苦忆荆州醉司马，谪官樽俎定常开。九江日落醒何处， 
<br>一柱观头眠几回。可怜怀抱向人尽，欲问平安无使来。 
<br>故凭锦水将双泪，好过瞿塘滟滪堆。
<br>
<br>
<br>
<br>&nbsp;&nbsp; 卷226_15 【江村】杜甫 
<br>
<br>清江一曲抱村流，长夏江村事事幽。自去自来堂上燕， 
<br>相亲相近水中鸥。老妻画纸为棋局，稚子敲针作钓钩。 
<br>多病所须唯药物，微躯此外更何求。
<br>
<br>
<br>
<br>&nbsp;&nbsp; 卷226_16 【江涨】杜甫 
<br>
<br>江涨柴门外，儿童报急流。下床高数尺，倚杖没中洲。 
<br>细动迎风燕，轻摇逐浪鸥。渔人萦小楫，容易拔船头。
<br>
<br>
<br>
<br>&nbsp;&nbsp; 卷226_17 【野老】杜甫 
<br>
<br>野老篱前江岸回，柴门不正逐江开。渔人网集澄潭下， 
<br>贾客船随返照来。长路关心悲剑阁，片云何意傍琴台。 
<br>王师未报收东郡，城阙秋生画角哀。
<br>
<br>
<br>
<br>&nbsp;&nbsp; 卷226_18 【云山】杜甫 
<br>
<br>京洛云山外，音书静不来。神交作赋客，力尽望乡台。 
<br>衰疾江边卧，亲朋日暮回。白鸥元水宿，何事有馀哀。
<br>
<br>
<br>
<br>&nbsp;&nbsp; 卷226_19 【遣兴】杜甫 
<br>
<br>干戈犹未定，弟妹各何之。拭泪沾襟血，梳头满面丝。 
<br>地卑荒野大，天远暮江迟。衰疾那能久，应无见汝时。
<br>
<br>
<br>
<br>&nbsp;&nbsp; 卷226_20 【北邻】杜甫 
<br>
<br>明府岂辞满，藏身方告劳。青钱买野竹，白帻岸江皋。 
<br>爱酒晋山简，能诗何水曹。时来访老疾，步屟到蓬蒿。
<br>
<br>
<br>
<br>&nbsp;&nbsp; 卷226_21 【南邻】杜甫 
<br>
<br>锦里先生乌角巾，园收芋粟不全贫。惯看宾客儿童喜， 
<br>得食阶除鸟雀驯。秋水才深四五尺，野航恰受两三人。 
<br>白沙翠竹江村暮，相对柴门月色新。
<br>
<br>
<br>
<br>&nbsp;&nbsp; 卷226_22 【出郭】杜甫 
<br>
<br>霜露晚凄凄，高天逐望低。远烟盐井上，斜景雪峰西。 
<br>故国犹兵马，他乡亦鼓鼙。江城今夜客，还与旧乌啼。
<br>
<br>
<br>
<br>&nbsp;&nbsp; 卷226_23 【过南邻朱山人水亭】杜甫 
<br>
<br>相近竹参差，相过人不知。幽花欹满树，小水细通池。 
<br>归客村非远，残樽席更移。看君多道气，从此数追随。
<br>
<br>
<br>
<br>&nbsp;&nbsp; 卷226_24 【恨别】杜甫 
<br>
<br>洛城一别四千里，胡骑长驱五六年。草木变衰行剑外， 
<br>兵戈阻绝老江边。思家步月清宵立，忆弟看云白日眠。 
<br>闻道河阳近乘胜，司徒急为破幽燕。
<br>
<br>
<br>
<br>&nbsp;&nbsp; 卷226_25 【寄贺兰铦】杜甫 
<br>
<br>朝野欢娱后，乾坤震荡中。相随万里日，总作白头翁。 
<br>岁晚仍分袂，江边更转蓬。勿云俱异域，饮啄几回同。
<br>
<br>
<br>
<br>&nbsp;&nbsp; 卷226_26 【寄杨五桂州谭（因州参军段子之任）】杜甫 
<br>
<br>五岭皆炎热，宜人独桂林。梅花万里外，雪片一冬深。 
<br>闻此宽相忆，为邦复好音。江边送孙楚，远附白头吟。
<br>
<br>
<br>
<br>&nbsp;&nbsp; 卷226_27 【逢唐兴刘主簿弟】杜甫 
<br>
<br>分手开元末，连年绝尺书。江山且相见，戎马未安居。 
<br>剑外官人冷，关中驿骑疏。轻舟下吴会，主簿意何如。
<br>
<br>
<br>
<br>&nbsp;&nbsp; 卷226_28 【和裴迪登新津寺寄王侍郎】杜甫 
<br>
<br>何限倚山木，吟诗秋叶黄。蝉声集古寺，鸟影度寒塘。 
<br>风物悲游子，登临忆侍郎。老夫贪佛日，随意宿僧房。
<br>
<br>
<br>
<br>&nbsp;&nbsp; 卷226_29 【敬简王明府（甫尝为唐兴县宰王潜作客馆记疑即王明府）】杜甫 
<br>
<br>叶县郎官宰，周南太史公。神仙才有数，流落意无穷。 
<br>骥病思偏秣，鹰愁怕苦笼。看君用高义，耻与万人同。
<br>
<br>
<br>
<br>&nbsp;&nbsp; 卷226_30 【重简王明府】杜甫 
<br>
<br>甲子西南异，冬来只薄寒。江云何夜尽，蜀雨几时干。 
<br>行李须相问，穷愁岂有宽。君听鸿雁响，恐致稻粱难。
<br>
<br>
<br>
<br>&nbsp;&nbsp; 卷226_31 【建都十二韵】杜甫 
<br>
<br>苍生未苏息，胡马半乾坤。议在云台上，谁扶黄屋尊。 
<br>建都分魏阙，下韶辟荆门。恐失东人望，其如西极存。 
<br>时危当雪耻，计大岂轻论。虽倚三阶正，终愁万国翻。 
<br>牵裾恨不死，漏网荷殊恩。永负汉庭哭，遥怜湘水魂。 
<br>穷冬客江剑，随事有田园。风断青蒲节，霜埋翠竹根。 
<br>衣冠空穰穰，关辅久昏昏。愿枉长安日，光辉照北原。
<br>
<br>
<br>
<br>&nbsp;&nbsp; 卷226_32 【岁暮】杜甫 
<br>
<br>岁暮远为客，边隅还用兵。烟尘犯雪岭，鼓角动江城。 
<br>天地日流血，朝廷谁请缨。济时敢爱死，寂寞壮心惊。
<br>
<br>
<br>
<br>&nbsp;&nbsp; 卷226_33 【和裴迪登蜀州东亭送客逢早梅相忆见寄】杜甫 
<br>
<br>东阁官梅动诗兴，还如何逊在扬州。此时对雪遥相忆， 
<br>送客逢春可自由。幸不折来伤岁暮，若为看去乱乡愁。 
<br>江边一树垂垂发，朝夕催人自白头。
<br>
<br>
<br>
<br>&nbsp;&nbsp; 卷226_34 【寄赠王十将军承俊】杜甫 
<br>
<br>将军胆气雄，臂悬两角弓。缠结青骢马，出入锦城中。 
<br>时危未授钺，势屈难为功。宾客满堂上，何人高义同。
<br>
<br>
<br>
<br>&nbsp;&nbsp; 卷226_35 【暮登四安寺钟楼寄裴十（迪）】杜甫 
<br>
<br>暮倚高楼对雪峰，僧来不语自鸣钟。孤城返照红将敛， 
<br>近市浮烟翠且重。多病独愁常阒寂，故人相见未从容。 
<br>知君苦思缘诗瘦，大向交游万事慵。
<br>
<br>
<br>
<br>&nbsp;&nbsp; 卷226_36 【散愁二首】杜甫 
<br>
<br>久客宜旋旆，兴王未息戈。蜀星阴见少，江雨夜闻多。 
<br>百万传深入，寰区望匪它。司徒下燕赵，收取旧山河。
<br>
<br>闻道并州镇，尚书训士齐。几时通蓟北，当日报关西。 
<br>恋阙丹心破，沾衣皓首啼。老魂招不得，归路恐长迷。
<br>
<br>
<br>
<br>&nbsp;&nbsp; 卷226_37 【奉酬李都督表丈早春作】杜甫 
<br>
<br>力疾坐清晓，来时悲早春。转添愁伴客，更觉老随人。 
<br>红入桃花嫩，青归柳叶新。望乡应未已，四海尚风尘。
<br>
<br>
<br>
<br>&nbsp;&nbsp; 卷226_38 【客至（喜崔明府相过）】杜甫 
<br>
<br>舍南舍北皆春水，但见群鸥日日来。花径不曾缘客扫， 
<br>蓬门今始为君开。盘餐市远无兼味，樽酒家贫只旧醅。 
<br>肯与邻翁相对饮，隔篱呼取尽馀杯。
<br>
<br>
<br>
<br>&nbsp;&nbsp; 卷226_39 【遣意二首】杜甫 
<br>
<br>啭枝黄鸟近，泛渚白鸥轻。一径野花落，孤村春水生。 
<br>衰年催酿黍，细雨更移橙。渐喜交游绝，幽居不用名。
<br>
<br>檐影微微落，津流脉脉斜。野船明细火，宿雁聚圆沙。 
<br>云掩初弦月，香传小树花。邻人有美酒，稚子夜能赊。
<br>
<br>
<br>
<br>&nbsp;&nbsp; 卷226_40 【漫成二首】杜甫 
<br>
<br>野日荒荒白，春流泯泯清。渚蒲随地有，村径逐门成。 
<br>只作披衣惯，常从漉酒生。眼前无俗物，多病也身轻。
<br>
<br>江皋已仲春，花下复清晨。仰面贪看鸟，回头错应人。 
<br>读书难字过，对酒满壶频。近识峨眉老，知予懒是真。
<br>
<br>
<br>
<br>&nbsp;&nbsp; 卷226_41 【春夜喜雨】杜甫 
<br>
<br>好雨知时节，当春乃发生。随风潜入夜，润物细无声。 
<br>野径云俱黑，江船火独明。晓看红湿处，花重锦官城。
<br>
<br>
<br>
<br>&nbsp;&nbsp; 卷226_42 【春水】杜甫 
<br>
<br>三月桃花浪，江流复旧痕。朝来没沙尾，碧色动柴门。 
<br>接缕垂芳饵，连筒灌小园。已添无数鸟，争浴故相喧。
<br>
<br>
<br>
<br>&nbsp;&nbsp; 卷226_43 【春水生二绝】杜甫 
<br>
<br>二月六夜春水生，门前小滩浑欲平。
<br>鸬鹚鸂鶒莫漫喜，吾与汝曹俱眼明。
<br>
<br>一夜水高二尺强，数日不可更禁当。
<br>南市津头有船卖，无钱即买系篱旁。
<br>
<br>
<br>
<br>&nbsp;&nbsp; 卷226_44 【江亭】杜甫 
<br>
<br>坦腹江亭暖，长吟野望时。水流心不竞，云在意俱迟。 
<br>寂寂春将晚，欣欣物自私。故林归未得，排闷强裁诗。
<br>
<br>
<br>
<br>&nbsp;&nbsp; 卷226_45 【村夜】杜甫 
<br>
<br>萧萧风色暮，江头人不行。村舂雨外急，邻火夜深明。 
<br>胡羯何多难，渔樵寄此生。中原有兄弟，万里正含情。
<br>
<br>
<br>
<br>&nbsp;&nbsp; 卷226_46 【早起】杜甫 
<br>
<br>春来常早起，幽事颇相关。帖石防隤岸，开林出远山。 
<br>一丘藏曲折，缓步有跻攀。童仆来城市，瓶中得酒还。
<br>
<br>
<br>
<br>&nbsp;&nbsp; 卷226_47 【可惜】杜甫 
<br>
<br>花飞有底急，老去愿春迟。可惜欢娱地，都非少壮时。 
<br>宽心应是酒，遣兴莫过诗。此意陶潜解，吾生后汝期。
<br>
<br>
<br>
<br>&nbsp;&nbsp; 卷226_48 【落日】杜甫 
<br>
<br>落日在帘钩，溪边春事幽。芳菲缘岸圃，樵爨倚滩舟。 
<br>啅雀争枝坠，飞虫满院游。浊醪谁造汝，一酌散千忧。
<br>
<br>
<br>
<br>&nbsp;&nbsp; 卷226_49 【独酌】杜甫 
<br>
<br>步屦深林晚，开樽独酌迟。仰蜂黏落絮，行蚁上枯梨。 
<br>薄劣惭真隐，幽偏得自怡。本无轩冕意，不是傲当时。
<br>
<br>
<br>
<br>&nbsp;&nbsp; 卷226_50 【徐步】杜甫 
<br>
<br>整履步青芜，荒庭日欲晡。芹泥随燕觜，花蕊上蜂须。 
<br>把酒从衣湿，吟诗信杖扶。敢论才见忌，实有醉如愚。
<br>
<br>
<br>
<br>&nbsp;&nbsp; 卷226_51 【寒食】杜甫 
<br>
<br>寒食江村路，风花高下飞。汀烟轻冉冉，竹日静晖晖。 
<br>田父要皆去，邻家闹不违。地偏相识尽，鸡犬亦忘归。
<br>
<br>
<br>
<br>&nbsp;&nbsp; 卷226_52 【高楠】杜甫 
<br>
<br>楠树色冥冥，江边一盖青。近根开药圃，接叶制茅亭。 
<br>落景阴犹合，微风韵可听。寻常绝醉困，卧此片时醒。
<br>
<br>
<br>
<br>&nbsp;&nbsp; 卷226_53 【恶树】杜甫 
<br>
<br>独绕虚斋径，常持小斧柯。幽阴成颇杂，恶木剪还多。 
<br>枸杞因吾有，鸡栖奈汝何。方知不材者，生长漫婆娑。
<br>
<br>
<br>
<br>&nbsp;&nbsp; 卷226_54 【石镜】杜甫 
<br>
<br>蜀王将此镜，送死置空山。冥寞怜香骨，提携近玉颜。 
<br>众妃无复叹，千骑亦虚还。独有伤心石，埋轮月宇间。
<br>
<br>
<br>
<br>&nbsp;&nbsp; 卷226_55 【琴台（司马相如宅在州西笮桥，北有琴台）】杜甫 
<br>
<br>茂陵多病后，尚爱卓文君。酒肆人间世，琴台日暮云。 
<br>野花留宝靥，蔓草见罗裙。归凤求皇意，寥寥不复闻。
<br>
<br>
<br>
<br>&nbsp;&nbsp; 卷226_56 【闻斛斯六官未归】杜甫 
<br>
<br>故人南郡去，去索作碑钱。本卖文为活，翻令室倒悬。 
<br>荆扉深蔓草，土锉冷疏烟。老罢休无赖，归来省醉眠。
<br>
<br>
<br>
<br>&nbsp;&nbsp; 卷226_57 【游修觉寺】杜甫 
<br>
<br>野寺江天豁，山扉花竹幽。诗应有神助，吾得及春游。 
<br>径石相萦带，川云自去留。禅枝宿众鸟，漂转暮归愁。
<br>
<br>
<br>
<br>&nbsp;&nbsp; 卷226_58 【后游】杜甫 
<br>
<br>寺忆新游处，桥怜再渡时。江山如有待，花柳更无私。 
<br>野润烟光薄，沙暄日色迟。客愁全为减，舍此复何之。
<br>
<br>
<br>
<br>&nbsp;&nbsp; 卷226_59 【题新津北桥楼（得郊字）】杜甫 
<br>
<br>望极春城上，开筵近鸟巢。白花檐外朵，青柳槛前梢。 
<br>池水观为政，厨烟觉远庖。西川供客眼，唯有此江郊。
<br>
<br>
<br>
<br>&nbsp;&nbsp; 卷226_60 【江涨】杜甫 
<br>
<br>江发蛮夷涨，山添雨雪流。大声吹地转，高浪蹴天浮。 
<br>鱼鳖为人得，蛟龙不自谋。轻帆好去便，吾道付沧洲。
<br>
<br>
<br>
<br>&nbsp;&nbsp; 卷226_61 【晚晴】杜甫 
<br>
<br>村晚惊风度，庭幽过雨沾。夕阳薰细草，江色映疏帘。 
<br>书乱谁能帙，怀干可自添。时闻有馀论，未怪老夫潜。
<br>
<br>
<br>
<br>&nbsp;&nbsp; 卷226_62 【朝雨】杜甫 
<br>
<br>凉气晚萧萧，江云乱眼飘。风鸳藏近渚，雨燕集深条。 
<br>黄绮终辞汉，巢由不见尧。草堂樽酒在，幸得过清朝。
<br>
<br>
<br>
<br>&nbsp;&nbsp; 卷226_63 【江上值水如海势，聊短述】杜甫 
<br>
<br>为人性僻耽佳句，语不惊人死不休。老去诗篇浑漫兴， 
<br>春来花鸟莫深愁。新添水槛供垂钓，故著浮槎替入舟。 
<br>焉得思如陶谢手，令渠述作与同游。
<br>
<br>
<br>
<br>&nbsp;&nbsp; 卷226_64 【送裴五赴东川】杜甫 
<br>
<br>故人亦流落，高义动乾坤。何日通燕塞，相看老蜀门。 
<br>东行应暂别，北望苦销魂。凛凛悲秋意，非君谁与论。
<br>
<br>
<br>
<br>&nbsp;&nbsp; 卷226_65 【赴青城县出成都，寄陶、王二少尹】杜甫 
<br>
<br>老耻妻孥笑，贫嗟出入劳。客情投异县，诗态忆吾曹。 
<br>东郭沧江合，西山白雪高。文章差底病，回首兴滔滔。
<br>
<br>
<br>
<br>&nbsp;&nbsp; 卷226_66 【因崔五侍御寄高彭州（適）】杜甫 
<br>
<br>百年已过半，秋至转饥寒。为问彭州牧，何时救急难。
<br>
<br>
<br>
<br>&nbsp;&nbsp; 卷226_67 【野望因过常少仙】杜甫 
<br>
<br>野桥齐度马，秋望转悠哉。竹覆青城合，江从灌口来。 
<br>入村樵径引，尝果栗皱开。落尽高天日，幽人未遣回。
<br>
<br>
<br>
<br>&nbsp;&nbsp; 卷226_68 【寄杜位（位京中宅近西曲江，诗尾有述）】杜甫 
<br>
<br>近闻宽法离新州，想见怀归尚百忧。逐客虽皆万里去， 
<br>悲君已是十年流。干戈况复尘随眼，鬓发还应雪满头。 
<br>玉垒题书心绪乱，何时更得曲江游。
<br>
<br>
<br>
<br>&nbsp;&nbsp; 卷226_69 【奉简高三十五使君】杜甫 
<br>
<br>当代论才子，如公复几人。骅骝开道路，鹰隼出风尘。 
<br>行色秋将晚，交情老更亲。天涯喜相见，披豁对吾真。
<br>
<br>
<br>
<br>&nbsp;&nbsp; 卷226_70 【送韩十四江东觐省】杜甫 
<br>
<br>兵戈不见老莱衣，叹息人间万事非。我已无家寻弟妹， 
<br>君今何处访庭闱。黄牛峡静滩声转，白马江寒树影稀。 
<br>此别应须各努力，故乡犹恐未同归。
<br>
<br>
<br>
<br>&nbsp;&nbsp; 卷226_71 【酬高使君相赠】杜甫 
<br>
<br>古寺僧牢落，空房客寓居。故人供禄米，邻舍与园蔬。 
<br>双树容听法，三车肯载书。草玄吾岂敢，赋或似相如。
<br>
<br>
<br>
<br>&nbsp;&nbsp; 卷226_72 【草堂即事】杜甫 
<br>
<br>荒村建子月，独树老夫家。雾里江船渡，风前径竹斜。 
<br>寒鱼依密藻，宿鹭起圆沙。蜀酒禁愁得，无钱何处赊。
<br>
<br>
<br>
<br>&nbsp;&nbsp; 卷226_73 【魏十四侍御就弊庐相别】杜甫 
<br>
<br>有客骑骢马，江边问草堂。远寻留药价，惜别到文场。 
<br>入幕旌旗动，归轩锦绣香。时应念衰疾，书疏及沧浪。
<br>
<br>
<br>
<br>&nbsp;&nbsp; 卷226_74 【徐九少尹见过】杜甫 
<br>
<br>晚景孤村僻，行军数骑来。交新徒有喜，礼厚愧无才。 
<br>赏静怜云竹，忘归步月台。何当看花蕊，欲发照江梅。
<br>
<br>
<br>
<br>&nbsp;&nbsp; 卷226_75 【范二员外邈、吴十侍御郁特枉驾阙展待，聊寄此】杜甫 
<br>
<br>暂往比邻去，空闻二妙归。幽栖诚简略，衰白已光辉。 
<br>野外贫家远，村中好客稀。论文或不愧，肯重款柴扉。
<br>
<br>
<br>
<br>&nbsp;&nbsp; 卷226_76 【王十七侍御抡许携酒至草堂奉寄…请邀高三十五使君同到】杜甫 
<br>
<br>老夫卧稳朝慵起，白屋寒多暖始开。江鹳巧当幽径浴， 
<br>邻鸡还过短墙来。绣衣屡许携家酝，皂盖能忘折野梅。 
<br>戏假霜威促山简，须成一醉习池回。
<br>
<br>
<br>
<br>&nbsp;&nbsp; 卷226_77 【王竟携酒，高亦同过，共用寒字】杜甫 
<br>
<br>卧病荒郊远，通行小径难。故人能领客，携酒重相看。 
<br>自愧无鲑菜，空烦卸马鞍。移樽劝山简，头白恐风寒。
<br>
<br>
<br>
<br>&nbsp;&nbsp; 卷226_78 【陪李七司马皂江上观造竹桥即日成往来之…简李公二首】杜甫 
<br>
<br>伐竹为桥结构同，褰裳不涉往来通。天寒白鹤归华表， 
<br>日落青龙见水中。顾我老非题柱客，知君才是济川功。 
<br>合欢却笑千年事，驱石何时到海东。
<br>
<br>把烛成桥夜，回舟坐客时。天高云去尽，江迥月来迟。 
<br>衰谢多扶病，招邀屡有期。异方乘此兴，乐罢不无悲。
<br>
<br>
<br>
<br>&nbsp;&nbsp; 卷226_79 【李司马桥了承高使君自成都回】杜甫 
<br>
<br>向来江上手纷纷，三日成功事出群。
<br>已传童子骑青竹，总拟桥东待使君。
<br>
<br>
<br>
<br>&nbsp;&nbsp; 卷226_80 【少年行二首】杜甫 
<br>
<br>莫笑田家老瓦盆，自从盛酒长儿孙。
<br>倾银注瓦惊人眼，共醉终同卧竹根。
<br>
<br>巢燕养雏浑去尽，江花结子已无多。
<br>黄衫年少来宜数，不见堂前东逝波。
<br>
<br>
<br>
<br>&nbsp;&nbsp; 卷226_81 【野人送朱樱】杜甫 
<br>
<br>西蜀樱桃也自红，野人相赠满筠笼。数回细写愁仍破， 
<br>万颗匀圆讶许同。忆昨赐沾门下省，退朝擎出大明宫。 
<br>金盘玉箸无消息，此日尝新任转蓬。
<br>
<br>
<br>
<br>&nbsp;&nbsp; 卷226_82 【即事】杜甫 
<br>
<br>百宝装腰带，真珠络臂鞲。笑时花近眼，舞罢锦缠头。
<br>
<br>
<br>
<br>&nbsp;&nbsp; 卷226_83 【赠花卿】杜甫 
<br>
<br>锦城丝管日纷纷，半入江风半入云。
<br>此曲只应天上有，人间能得几回闻。
<br>
<br>
<br>
<br>&nbsp;&nbsp; 卷226_84 【少年行】杜甫 
<br>
<br>马上谁家薄媚郎，临阶下马坐人床。
<br>不通姓字粗豪甚，指点银瓶索酒尝。
<br>
<br>
<br>
<br>&nbsp;&nbsp; 卷226_85 【观李固请司马弟山水图三首】杜甫 
<br>
<br>简易高人意，匡床竹火炉。寒天留远客，碧海挂新图。 
<br>虽对连山好，贪看绝岛孤。群仙不愁思，冉冉下蓬壶。
<br>
<br>方丈浑连水，天台总映云。人间长见画，老去恨空闻。 
<br>范蠡舟偏小，王乔鹤不群。此生随万物，何路出尘氛。
<br>
<br>高浪垂翻屋，崩崖欲压床。野桥分子细，沙岸绕微茫。 
<br>红浸珊瑚短，青悬薜荔长。浮查并坐得，仙老暂相将。
<br>
<br>
<br>
<br>&nbsp;&nbsp; 卷226_86 【题桃树】杜甫 
<br>
<br>小径升堂旧不斜，五株桃树亦从遮。高秋总喂贫人实， 
<br>来岁还舒满眼花。帘户每宜通乳燕，儿童莫信打慈鸦。 
<br>寡妻群盗非今日，天下车书正一家。
<br>
<br>
<br>
<br>&nbsp;&nbsp; 卷226_87 【萧八明府堤处觅桃栽】杜甫 
<br>
<br>奉乞桃栽一百根，春前为送浣花村。
<br>河阳县里虽无数，濯锦江边未满园。
<br>
<br>
<br>
<br>&nbsp;&nbsp; 卷226_88 【从韦二明府续处觅绵竹】杜甫 
<br>
<br>华轩蔼蔼他年到，绵竹亭亭出县高。
<br>江上舍前无此物，幸分苍翠拂波涛。
<br>
<br>
<br>
<br>&nbsp;&nbsp; 卷226_89 【凭何十一少府邕觅桤木栽】杜甫 
<br>
<br>草堂堑西无树林，非子谁复见幽心。
<br>饱闻桤木三年大，与致溪边十亩阴。
<br>
<br>
<br>
<br>&nbsp;&nbsp; 卷226_90 【凭韦少府班觅松树子】杜甫 
<br>
<br>落落出群非榉柳，青青不朽岂杨梅。
<br>欲存老盖千年意，为觅霜根数寸栽。
<br>
<br>
<br>
<br>&nbsp;&nbsp; 卷226_91 【又于韦处乞大邑瓷碗】杜甫 
<br>
<br>大邑烧瓷轻且坚，扣如哀玉锦城传。
<br>君家白碗胜霜雪，急送茅斋也可怜。
<br>
<br>
<br>
<br>&nbsp;&nbsp; 卷226_92 【诣徐卿觅果栽】杜甫 
<br>
<br>草堂少花今欲栽，不问绿李与黄梅。
<br>石笋街中却归去，果园坊里为求来。
<br>
<br>
<br>
<br>&nbsp;&nbsp; 卷226_93 【赠别何邕】杜甫 
<br>
<br>生死论交地，何由见一人。悲君随燕雀，薄宦走风尘。 
<br>绵谷元通汉，沱江不向秦。五陵花满眼，传语故乡春。
<br>
<br>
<br>
<br>&nbsp;&nbsp; 卷226_94 【赠别郑炼赴襄阳】杜甫 
<br>
<br>戎马交驰际，柴门老病身。把君诗过日，念此别惊神。 
<br>地阔峨眉晚，天高岘首春。为于耆旧内，试觅姓庞人。
<br>
<br>
<br>
<br>&nbsp;&nbsp; 卷226_95 【重赠郑炼】杜甫 
<br>
<br>郑子将行罢使臣，囊无一物献尊亲。
<br>江山路远羁离日，裘马谁为感激人。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷227_1 【奉和严中丞西城晚眺十韵】杜甫 
<br>
<br>汲黯匡君切，廉颇出将频。直词才不世，雄略动如神。 
<br>政简移风速，诗清立意新。层城临暇景，绝域望馀春。 
<br>旗尾蛟龙会，楼头燕雀驯。地平江动蜀，天阔树浮秦。 
<br>帝念深分阃，军须远算缗。花罗封蛱蝶，瑞锦送麒麟。 
<br>辞第输高义，观图忆古人。征南多兴绪，事业闇相亲。
<br>
<br>
<br>&nbsp;&nbsp; 卷227_2 【严中丞枉驾见过】杜甫 
<br>
<br>元戎小队出郊坰，问柳寻花到野亭。川合东西瞻使节， 
<br>地分南北任流萍。扁舟不独如张翰，白帽还应似管宁。 
<br>寂寞江天云雾里，何人道有少微星。
<br>
<br>
<br>
<br>&nbsp;&nbsp; 卷227_3 【广州段功曹到得杨五长史谭书功曹却归聊寄此诗】杜甫 
<br>
<br>卫青开幕府，杨仆将楼船。汉节梅花外，春城海水边。 
<br>铜梁书远及，珠浦使将旋。贫病他乡老，烦君万里传。
<br>
<br>
<br>
<br>&nbsp;&nbsp; 卷227_4 【得广州张判官叔卿书，使还，以诗代意】杜甫 
<br>
<br>乡关胡骑远，宇宙蜀城偏。忽得炎州信，遥从月峡传。 
<br>云深骠骑幕，夜隔孝廉船。却寄双愁眼，相思泪点悬。
<br>
<br>
<br>
<br>&nbsp;&nbsp; 卷227_5 【送段功曹归广州】杜甫 
<br>
<br>南海春天外，功曹几月程。峡云笼树小，湖日落船明。 
<br>交趾丹砂重，韶州白葛轻。幸君因旅客，时寄锦官城。
<br>
<br>
<br>
<br>&nbsp;&nbsp; 卷227_6 【绝句漫兴九首】杜甫 
<br>
<br>眼见客愁愁不醒，无赖春色到江亭。
<br>即遣花开深造次，便觉莺语太丁宁。
<br>
<br>手种桃李非无主，野老墙低还似家。
<br>恰似春风相欺得，夜来吹折数枝花。
<br>
<br>熟知茅斋绝低小，江上燕子故来频。
<br>衔泥点污琴书内，更接飞虫打著人。
<br>
<br>二月已破三月来，渐老逢春能几回。
<br>莫思身外无穷事，且尽生前有限杯。
<br>
<br>肠断春江欲尽头，杖藜徐步立芳洲。
<br>颠狂柳絮随风去，轻薄桃花逐水流。
<br>
<br>懒慢无堪不出村，呼儿日在掩柴门。
<br>苍苔浊酒林中静，碧水春风野外昏。
<br>
<br>糁径杨花铺白毡，点溪荷叶叠青钱。
<br>笋根稚子无人见，沙上凫雏傍母眠。
<br>
<br>舍西柔桑叶可拈，江畔细麦复纤纤。
<br>人生几何春已夏，不放香醪如蜜甜。
<br>
<br>隔户杨柳弱袅袅，恰似十五女儿腰。
<br>谁谓朝来不作意，狂风挽断最长条。
<br>
<br>
<br>
<br>&nbsp;&nbsp; 卷227_7 【江畔独步寻花七绝句】杜甫 
<br>
<br>江上被花恼不彻，无处告诉只颠狂。
<br>走觅南邻爱酒伴，经旬出饮独空床。
<br>
<br>稠花乱蕊畏江滨，行步欹危实怕春。
<br>诗酒尚堪驱使在，未须料理白头人。
<br>
<br>江深竹静两三家，多事红花映白花。
<br>报答春光知有处，应须美酒送生涯。
<br>
<br>东望少城花满烟，百花高楼更可怜。
<br>谁能载酒开金盏，唤取佳人舞绣筵。
<br>
<br>黄师塔前江水东，春光懒困倚微风。
<br>桃花一簇开无主，可爱深红爱浅红。
<br>
<br>黄四娘家花满蹊，千朵万朵压枝低。
<br>留连戏蝶时时舞，自在娇莺恰恰啼。
<br>
<br>不是爱花即肯死，只恐花尽老相催。
<br>繁枝容易纷纷落，嫩叶商量细细开。
<br>
<br>
<br>
<br>&nbsp;&nbsp; 卷227_8 【三绝句】杜甫 
<br>
<br>楸树馨香倚钓矶，斩新花蕊未应飞。
<br>不如醉里风吹尽，可忍醒时雨打稀。
<br>
<br>门外鸬鹚去不来，沙头忽见眼相猜。
<br>自今已后知人意，一日须来一百回。
<br>
<br>无数春笋满林生，柴门密掩断人行。
<br>会须上番看成竹，客至从嗔不出迎。
<br>
<br>
<br>
<br>&nbsp;&nbsp; 卷227_9 【戏为六绝句】杜甫 
<br>
<br>庾信文章老更成，凌云健笔意纵横。
<br>今人嗤点流传赋，不觉前贤畏后生。
<br>
<br>杨王卢骆当时体，轻薄为文哂未休。
<br>尔曹身与名俱灭，不废江河万古流。
<br>
<br>纵使卢王操翰墨，劣于汉魏近风骚。
<br>龙文虎脊皆君驭，历块过都见尔曹。
<br>
<br>才力应难夸数公，凡今谁是出群雄。
<br>或看翡翠兰苕上，未掣鲸鱼碧海中。
<br>
<br>不薄今人爱古人，清词丽句必为邻。
<br>窃攀屈宋宜方驾，恐与齐梁作后尘。
<br>
<br>未及前贤更勿疑，递相祖述复先谁。
<br>别裁伪体亲风雅，转益多师是汝师。
<br>
<br>
<br>
<br>&nbsp;&nbsp; 卷227_10 【江头四咏·丁香】杜甫 
<br>
<br>丁香体柔弱，乱结枝犹垫。细叶带浮毛，疏花披素艳。 
<br>深栽小斋后，庶近幽人占。晚堕兰麝中，休怀粉身念。
<br>
<br>
<br>
<br>&nbsp;&nbsp; 卷227_11 【江头四咏·栀子】杜甫 
<br>
<br>栀子比众木，人间诚未多。于身色有用，与道气伤和。 
<br>红取风霜实，青看雨露柯。无情移得汝，贵在映江波。
<br>
<br>
<br>
<br>&nbsp;&nbsp; 卷227_12 【江头四咏·鸂鶒】杜甫 
<br>
<br>故使笼宽织，须知动损毛。看云莫怅望，失水任呼号。 
<br>六翮曾经剪，孤飞卒未高。且无鹰隼虑，留滞莫辞劳。
<br>
<br>
<br>
<br>&nbsp;&nbsp; 卷227_13 【江头四咏·花鸭】杜甫 
<br>
<br>花鸭无泥滓，阶前每缓行。羽毛知独立，黑白太分明。 
<br>不觉群心妒，休牵众眼惊。稻粱沾汝在，作意莫先鸣。
<br>
<br>
<br>
<br>&nbsp;&nbsp; 卷227_14 【畏人】杜甫 
<br>
<br>早花随处发，春鸟异方啼。万里清江上，三年落日低。 
<br>畏人成小筑，褊性合幽栖。门径从榛草，无心走马蹄。
<br>
<br>
<br>
<br>&nbsp;&nbsp; 卷227_15 【远游】杜甫 
<br>
<br>贱子何人记，迷芳著处家。竹风连野色，江沫拥春沙。 
<br>种药扶衰病，吟诗解叹嗟。似闻胡骑走，失喜问京华。
<br>
<br>
<br>
<br>&nbsp;&nbsp; 卷227_16 【野望】杜甫 
<br>
<br>西山白雪三奇戍，南浦清江万里桥。海内风尘诸弟隔， 
<br>天涯涕泪一身遥。唯将迟暮供多病，未有涓埃答圣朝。 
<br>跨马出郊时极目，不堪人事日萧条。
<br>
<br>
<br>
<br>&nbsp;&nbsp; 卷227_17 【官池春雁二首】杜甫 
<br>
<br>自古稻粱多不足，至今鸂鶒乱为群。
<br>且休怅望看春水，更恐归飞隔暮云。
<br>
<br>青春欲尽急还乡，紫塞宁论尚有霜。
<br>翅在云天终不远，力微矰缴绝须防。
<br>
<br>
<br>
<br>&nbsp;&nbsp; 卷227_18 【水槛遣心二首】杜甫 
<br>
<br>去郭轩楹敞，无村眺望赊。澄江平少岸，幽树晚多花。 
<br>细雨鱼儿出，微风燕子斜。城中十万户，此地两三家。
<br>
<br>蜀天常夜雨，江槛已朝晴。叶润林塘密，衣干枕席清。 
<br>不堪祗老病，何得尚浮名。浅把涓涓酒，深凭送此生。
<br>
<br>
<br>
<br>&nbsp;&nbsp; 卷227_19 【屏迹三首】杜甫 
<br>
<br>用拙存吾道，幽居近物情。桑麻深雨露，燕雀半生成。 
<br>村鼓时时急，渔舟个个轻。杖藜从白首，心迹喜双清。
<br>
<br>晚起家何事，无营地转幽。竹光团野色，舍影漾江流。 
<br>失学从儿懒，长贫任妇愁。百年浑得醉，一月不梳头。
<br>
<br>衰颜甘屏迹，幽事供高卧。鸟下竹根行，龟开萍叶过。 
<br>年荒酒价乏，日并园蔬课。犹酌甘泉歌，歌长击樽破。
<br>
<br>
<br>
<br>&nbsp;&nbsp; 卷227_20 【奉酬严公寄题野亭之作】杜甫 
<br>
<br>拾遗曾奏数行书，懒性从来水竹居。奉引滥骑沙苑马， 
<br>幽栖真钓锦江鱼。谢安不倦登临费，阮籍焉知礼法疏。 
<br>枉沐旌麾出城府，草茅无径欲教锄。
<br>
<br>
<br>
<br>&nbsp;&nbsp; 卷227_21 【中丞严公雨中垂寄见忆一绝，奉答二绝】杜甫 
<br>
<br>雨映行宫辱赠诗，元戎肯赴野人期。
<br>江边老病虽无力，强拟晴天理钓丝。
<br>
<br>何日雨晴云出溪，白沙青石先无泥。
<br>只须伐竹开荒径，倚杖穿花听马嘶。
<br>
<br>
<br>
<br>&nbsp;&nbsp; 卷227_22 【谢严中丞送青城山道士乳酒一瓶】杜甫 
<br>
<br>山瓶乳酒下青云，气味浓香幸见分。
<br>鸣鞭走送怜渔父，洗盏开尝对马军。
<br>
<br>
<br>
<br>&nbsp;&nbsp; 卷227_23 【严公仲夏枉驾草堂，兼携酒馔（得寒字）】杜甫 
<br>
<br>竹里行厨洗玉盘，花边立马簇金鞍。非关使者征求急， 
<br>自识将军礼数宽。百年地辟柴门迥，五月江深草阁寒。 
<br>看弄渔舟移白日，老农何有罄交欢。
<br>
<br>
<br>
<br>&nbsp;&nbsp; 卷227_24 【严公厅宴，同咏蜀道画图（得空字）】杜甫 
<br>
<br>日临公馆静，画满地图雄。剑阁星桥北，松州雪岭东。 
<br>华夷山不断，吴蜀水相通。兴与烟霞会，清樽幸不空。
<br>
<br>
<br>
<br>&nbsp;&nbsp; 卷227_25 【奉送严公入朝十韵】杜甫 
<br>
<br>鼎湖瞻望远，象阙宪章新。四海犹多难，中原忆旧臣。 
<br>与时安反侧，自昔有经纶。感激张天步，从容静塞尘。 
<br>南图回羽翮，北极捧星辰。漏鼓还思昼，宫莺罢啭春。 
<br>空留玉帐术，愁杀锦城人。阁道通丹地，江潭隐白蘋。 
<br>此生那老蜀，不死会归秦。公若登台辅，临危莫爱身。
<br>
<br>
<br>
<br>&nbsp;&nbsp; 卷227_26 【送严侍郎到绵州，同登杜使君江楼（得心字）】杜甫 
<br>
<br>野兴每难尽，江楼延赏心。归朝送使节，落景惜登临。 
<br>稍稍烟集渚，微微风动襟。重船依浅濑，轻鸟度层阴。 
<br>槛峻背幽谷，窗虚交茂林。灯光散远近，月彩静高深。 
<br>城拥朝来客，天横醉后参。穷途衰谢意，苦调短长吟。 
<br>此会共能几，诸孙贤至今。不劳朱户闭，自待白河沉。
<br>
<br>
<br>
<br>&nbsp;&nbsp; 卷227_27 【奉济驿重送严公四韵】杜甫 
<br>
<br>远送从此别，青山空复情。几时杯重把，昨夜月同行。 
<br>列郡讴歌惜，三朝出入荣。江村独归处，寂寞养残生。
<br>
<br>
<br>
<br>&nbsp;&nbsp; 卷227_28 【送梓州李使君之任（原注故陈拾遗射洪人也篇末有云）】杜甫 
<br>
<br>籍甚黄丞相，能名自颍川。近看除刺史，还喜得吾贤。 
<br>五马何时到，双鱼会早传。老思筇竹杖，冬要锦衾眠。 
<br>不作临岐恨，惟听举最先。火云挥汗日，山驿醒心泉。 
<br>遇害陈公殒，于今蜀道怜。君行射洪县，为我一潸然。
<br>
<br>
<br>
<br>&nbsp;&nbsp; 卷227_29 【巴西驿亭观江涨，呈窦使君（一作窦十五使君）】杜甫 
<br>
<br>宿雨南江涨，波涛乱远峰。孤亭凌喷薄，万井逼舂容。 
<br>霄汉愁高鸟，泥沙困老龙。天边同客舍，携我豁心胸。
<br>
<br>
<br>
<br>&nbsp;&nbsp; 卷227_30 【九日登梓州城】杜甫 
<br>
<br>伊昔黄花酒，如今白发翁。追欢筋力异，望远岁时同。 
<br>弟妹悲歌里，朝廷醉眼中。兵戈与关塞，此日意无穷。
<br>
<br>
<br>
<br>&nbsp;&nbsp; 卷227_31 【九日奉寄严大夫】杜甫 
<br>
<br>九日应愁思，经时冒险艰。不眠持汉节，何路出巴山。 
<br>小驿香醪嫩，重岩细菊斑。遥知簇鞍马，回首白云间。
<br>
<br>
<br>
<br>&nbsp;&nbsp; 卷227_32 【黄草】杜甫 
<br>
<br>黄草峡西船不归，赤甲山下行人稀。秦中驿使无消息， 
<br>蜀道兵戈有是非。万里秋风吹锦水，谁家别泪湿罗衣。 
<br>莫愁剑阁终堪据，闻道松州已被围。
<br>
<br>
<br>
<br>&nbsp;&nbsp; 卷227_33 【怀旧】杜甫 
<br>
<br>地下苏司业，情亲独有君。那因丧乱后，便有死生分。 
<br>老罢知明镜，悲来望白云。自从失词伯，不复更论文。
<br>
<br>
<br>
<br>&nbsp;&nbsp; 卷227_34 【所思（得台州郑司户虔消息）】杜甫 
<br>
<br>郑老身仍窜，台州信所传。为农山涧曲，卧病海云边。 
<br>世已疏儒素，人犹乞酒钱。徒劳望牛斗，无计劚龙泉。
<br>
<br>
<br>
<br>&nbsp;&nbsp; 卷227_35 【不见（近无李白消息）】杜甫 
<br>
<br>不见李生久，佯狂真可哀。世人皆欲杀，吾意独怜才。 
<br>敏捷诗千首，飘零酒一杯。匡山读书处，头白好归来。
<br>
<br>
<br>
<br>&nbsp;&nbsp; 卷227_36 【题玄武禅师屋壁（屋在中江大雄山）】杜甫 
<br>
<br>何年顾虎头，满壁画瀛州。赤日石林气，青天江海流。 
<br>锡飞常近鹤，杯度不惊鸥。似得庐山路，真随惠远游。
<br>
<br>
<br>
<br>&nbsp;&nbsp; 卷227_37 【客夜】杜甫 
<br>
<br>客睡何曾著，秋天不肯明。卷帘残月影，高枕远江声。 
<br>计拙无衣食，途穷仗友生。老妻书数纸，应悉未归情。
<br>
<br>
<br>
<br>&nbsp;&nbsp; 卷227_38 【客亭】杜甫 
<br>
<br>秋窗犹曙色，落木更天风。日出寒山外，江流宿雾中。 
<br>圣朝无弃物，老病已成翁。多少残生事，飘零似转蓬。
<br>
<br>
<br>
<br>&nbsp;&nbsp; 卷227_39 【秋尽】杜甫 
<br>
<br>秋尽东行且未回，茅斋寄在少城隈。篱边老却陶潜菊， 
<br>江上徒逢袁绍杯。雪岭独看西日落，剑门犹阻北人来。 
<br>不辞万里长为客，怀抱何时得好开。
<br>
<br>
<br>
<br>&nbsp;&nbsp; 卷227_40 【陪王侍御宴通泉东山野亭】杜甫 
<br>
<br>江水东流去，清樽日复斜。异方同宴赏，何处是京华。 
<br>亭景临山水，村烟对浦沙。狂歌过于胜，得醉即为家。
<br>
<br>
<br>
<br>&nbsp;&nbsp; 卷227_41 【野望】杜甫 
<br>
<br>金华山北涪水西，仲冬风日始凄凄。山连越巂蟠三蜀， 
<br>水散巴渝下五溪。独鹤不知何事舞，饥乌似欲向人啼。 
<br>射洪春酒寒仍绿，目极伤神谁为携。
<br>
<br>
<br>
<br>&nbsp;&nbsp; 卷227_42 【闻官军收河南河北】杜甫 
<br>
<br>剑外忽传收蓟北，初闻涕泪满衣裳。却看妻子愁何在， 
<br>漫卷诗书喜欲狂。白日放歌须纵酒，青春作伴好还乡。 
<br>即从巴峡穿巫峡，便下襄阳向洛阳。
<br>
<br>
<br>
<br>&nbsp;&nbsp; 卷227_43 【涪江泛舟送韦班归京（得山字）】杜甫 
<br>
<br>追饯同舟日，伤春一水间。飘零为客久，衰老羡君还。 
<br>花远重重树，云轻处处山。天涯故人少，更益鬓毛斑。
<br>
<br>
<br>
<br>&nbsp;&nbsp; 卷227_44 【春日梓州登楼二首】杜甫 
<br>
<br>行路难如此，登楼望欲迷。身无却少壮，迹有但羁栖。 
<br>江水流城郭，春风入鼓鼙。双双新燕子，依旧已衔泥。
<br>
<br>天畔登楼眼，随春入故园。战场今始定，移柳更能存。 
<br>厌蜀交游冷，思吴胜事繁。应须理舟楫，长啸下荆门。
<br>
<br>
<br>
<br>&nbsp;&nbsp; 卷227_45 【郪城西原送李判官兄、武判官弟赴成都府】杜甫 
<br>
<br>凭高送所亲，久坐惜芳辰。远水非无浪，他山自有春。 
<br>野花随处发，官柳著行新。天际伤愁别，离筵何太频。
<br>
<br>
<br>
<br>&nbsp;&nbsp; 卷227_46 【泛江送魏十八仓曹还京，因寄岑中允参、范郎中季明】杜甫 
<br>
<br>迟日深春水，轻舟送别筵。帝乡愁绪外，春色泪痕边。 
<br>见酒须相忆，将诗莫浪传。若逢岑与范，为报各衰年。
<br>
<br>
<br>
<br>&nbsp;&nbsp; 卷227_47 【送路六侍御入朝】杜甫 
<br>
<br>童稚情亲四十年，中间消息两茫然。更为后会知何地， 
<br>忽漫相逢是别筵。不分桃花红胜锦，生憎柳絮白于绵。 
<br>剑南春色还无赖，触忤愁人到酒边。
<br>
<br>
<br>
<br>&nbsp;&nbsp; 卷227_48 【泛江送客】杜甫 
<br>
<br>二月频送客，东津江欲平。烟花山际重，舟楫浪前轻。 
<br>泪逐劝杯下，愁连吹笛生。离筵不隔日，那得易为情。
<br>
<br>
<br>
<br>&nbsp;&nbsp; 卷227_49 【上牛头寺（牛头山在郪县西南，下有长乐寺）】杜甫 
<br>
<br>青山意不尽，衮衮上牛头。无复能拘碍，真成浪出游。 
<br>花浓春寺静，竹细野池幽。何处莺啼切，移时独未休。
<br>
<br>
<br>
<br>&nbsp;&nbsp; 卷227_50 【望牛头寺】杜甫 
<br>
<br>牛头见鹤林，梯迳绕幽深。春色浮山外，天河宿殿阴。 
<br>传灯无白日，布地有黄金。休作狂歌老，回看不住心。
<br>
<br>
<br>
<br>&nbsp;&nbsp; 卷227_51 【上兜率寺】杜甫 
<br>
<br>兜率知名寺，真如会法堂。江山有巴蜀，栋宇自齐梁。 
<br>庾信哀虽久，何颙好不忘。白牛车远近，且欲上慈航。
<br>
<br>
<br>
<br>&nbsp;&nbsp; 卷227_52 【望兜率寺】杜甫 
<br>
<br>树密当山径，江深隔寺门。霏霏云气重，闪闪浪花翻。 
<br>不复知天大，空馀见佛尊。时应清盥罢，随喜给孤园。
<br>
<br>
<br>
<br>&nbsp;&nbsp; 卷227_53 【甘园】杜甫 
<br>
<br>春日清江岸，千甘二顷园。青云羞叶密，白雪避花繁。 
<br>结子随边使，开筒近至尊。后于桃李熟，终得献金门。
<br>
<br>
<br>
<br>&nbsp;&nbsp; 卷227_54 【数陪李梓州泛江，有女乐在诸舫，戏为艳曲二首赠李】杜甫 
<br>
<br>上客回空骑，佳人满近船。江清歌扇底，野旷舞衣前。 
<br>玉袖凌风并，金壶隐浪偏。竞将明媚色，偷眼艳阳天。
<br>
<br>白日移歌袖，清霄近笛床。翠眉萦度曲，云鬓俨分行。 
<br>立马千山暮，回舟一水香。使君自有妇，莫学野鸳鸯。
<br>
<br>
<br>
<br>&nbsp;&nbsp; 卷227_55 【登牛头山亭子】杜甫 
<br>
<br>路出双林外，亭窥万井中。江城孤照日，山谷远含风。 
<br>兵革身将老，关河信不通。犹残数行泪，忍对百花丛。
<br>
<br>
<br>
<br>&nbsp;&nbsp; 卷227_56 【陪李梓州、王阆州、苏遂州、李果州四使君登惠义寺】杜甫 
<br>
<br>春日无人境，虚空不住天。莺花随世界，楼阁寄山巅。 
<br>迟暮身何得，登临意惘然。谁能解金印，潇洒共安禅。
<br>
<br>
<br>
<br>&nbsp;&nbsp; 卷227_57 【送何侍御归朝（李梓州泛舟筵上作）】杜甫 
<br>
<br>舟楫诸侯饯，车舆使者归。山花相映发，水鸟自孤飞。 
<br>春日垂霜鬓，天隅把绣衣。故人从此去，寥落寸心违。
<br>
<br>
<br>
<br>&nbsp;&nbsp; 卷227_58 【江亭送眉州辛别驾升之（得芜字）】杜甫 
<br>
<br>柳影含云幕，江波近酒壶。异方惊会面，终宴惜征途。 
<br>沙晚低风蝶，天晴喜浴凫。别离伤老大，意绪日荒芜。
<br>
<br>
<br>
<br>&nbsp;&nbsp; 卷227_59 【涪城县香积寺官阁】杜甫 
<br>
<br>寺下春江深不流，山腰官阁迥添愁。含风翠壁孤云细， 
<br>背日丹枫万木稠。小院回廊春寂寂，浴凫飞鹭晚悠悠。 
<br>诸天合在藤萝外，昏黑应须到上头。
<br>
<br>
<br>
<br>&nbsp;&nbsp; 卷227_60 【戏题寄上汉中王三首】杜甫 
<br>
<br>西汉亲王子，成都老客星。百年双白鬓，一别五秋萤。 
<br>忍断杯中物，祗看座右铭。不能随皂盖，自醉逐浮萍。
<br>
<br>策杖时能出，王门异昔游。已知嗟不起，未许醉相留。 
<br>蜀酒浓无敌，江鱼美可求。终思一酩酊，净扫雁池头。
<br>
<br>群盗无归路，衰颜会远方。尚怜诗警策，犹记酒颠狂。 
<br>鲁卫弥尊重，徐陈略丧亡。空馀枚叟在，应念早升堂。
<br>
<br>
<br>
<br>&nbsp;&nbsp; 卷227_61 【陪章留后侍御宴南楼（得风字）】杜甫 
<br>
<br>绝域长夏晚，兹楼清宴同。朝廷烧栈北，鼓角满天东。 
<br>屡食将军第，仍骑御史骢。本无丹灶术，那免白头翁。 
<br>寇盗狂歌外，形骸痛饮中。野云低渡水，檐雨细随风。 
<br>出号江城黑，题诗蜡炬红。此身醒复醉，不拟哭途穷。
<br>
<br>
<br>
<br>&nbsp;&nbsp; 卷227_62 【台上（得凉字）】杜甫 
<br>
<br>改席台能迥，留门月复光。云行遗暑湿，山谷进风凉。 
<br>老去一杯足，谁怜屡舞长。何须把官烛，似恼鬓毛苍。
<br>
<br>
<br>
<br>&nbsp;&nbsp; 卷227_63 【送王十五判官扶侍还黔中（得开字）】杜甫 
<br>
<br>大家东征逐子回，风生洲渚锦帆开。青青竹笋迎船出， 
<br>日日江鱼入馔来。离别不堪无限意，艰危深仗济时才。 
<br>黔阳信使应稀少，莫怪频频劝酒杯。
<br>
<br>
<br>
<br>&nbsp;&nbsp; 卷227_64 【倦夜（吴曾《漫录》云：顾陶《类编》题作倦秋夜）】杜甫 
<br>
<br>竹凉侵卧内，野月满庭隅。重露成涓滴，稀星乍有无。 
<br>暗飞萤自照，水宿鸟相呼。万事干戈里，空悲清夜徂。
<br>
<br>
<br>
<br>&nbsp;&nbsp; 卷227_65 【悲秋】杜甫 
<br>
<br>凉风动万里，群盗尚纵横。家远传书日，秋来为客情。 
<br>愁窥高鸟过，老逐众人行。始欲投三峡，何由见两京。
<br>
<br>
<br>
<br>&nbsp;&nbsp; 卷227_66 【对雨】杜甫 
<br>
<br>莽莽天涯雨，江边独立时。不愁巴道路，恐湿汉旌旗。 
<br>雪岭防秋急，绳桥战胜迟。西戎甥舅礼，未敢背恩私。
<br>
<br>
<br>
<br>&nbsp;&nbsp; 卷227_67 【警急（时高公適领西川节度）】杜甫 
<br>
<br>才名旧楚将，妙略拥兵机。玉垒虽传檄，松州会解围。 
<br>和亲知拙计，公主漫无归。青海今谁得，西戎实饱飞。
<br>
<br>
<br>
<br>&nbsp;&nbsp; 卷227_68 【王命】杜甫 
<br>
<br>汉北豺狼满，巴西道路难。血埋诸将甲，骨断使臣鞍。 
<br>牢落新烧栈，苍茫旧筑坛。深怀喻蜀意，恸哭望王官。
<br>
<br>
<br>
<br>&nbsp;&nbsp; 卷227_69 【征夫】杜甫 
<br>
<br>十室几人在，千山空自多。路衢唯见哭，城市不闻歌。 
<br>漂梗无安地，衔枚有荷戈。官军未通蜀，吾道竟如何。
<br>
<br>
<br>
<br>&nbsp;&nbsp; 卷227_70 【有感五首】杜甫 
<br>
<br>将帅蒙恩泽，兵戈有岁年。至今劳圣主，可以报皇天。 
<br>白骨新交战，云台旧拓边。乘槎断消息，无处觅张骞。
<br>
<br>幽蓟馀蛇豕，乾坤尚虎狼。诸侯春不贡，使者日相望。 
<br>慎勿吞青海，无劳问越裳。大君先息战，归马华山阳。
<br>
<br>洛下舟车入，天中贡赋均。日闻红粟腐，寒待翠华春。 
<br>莫取金汤固，长令宇宙新。不过行俭德，盗贼本王臣。
<br>
<br>丹桂风霜急，青梧日夜凋。由来强干地，未有不臣朝。 
<br>受钺亲贤往，卑宫制诏遥。终依古封建，岂独听箫韶。
<br>
<br>盗灭人还乱，兵残将自疑。登坛名绝假，报主尔何迟。 
<br>领郡辄无色，之官皆有词。愿闻哀痛诏，端拱问疮痍。
<br>
<br>
<br>
<br>&nbsp;&nbsp; 卷227_71 【送元二适江左】杜甫 
<br>
<br>乱后今相见，秋深复远行。风尘为客日，江海送君情。 
<br>晋室丹阳尹，公孙白帝城。经过自爱惜，取次莫论兵。
<br>
<br>
<br>
<br>&nbsp;&nbsp; 卷227_72 【章梓州水亭】杜甫 
<br>
<br>城晚通云雾，亭深到芰荷。吏人桥外少，秋水席边多。 
<br>近属淮王至，高门蓟子过。荆州爱山简，吾醉亦长歌。
<br>
<br>
<br>
<br>&nbsp;&nbsp; 卷227_73 【玩月呈汉中王】杜甫 
<br>
<br>夜深露气清，江月满江城。浮客转危坐，归舟应独行。 
<br>关山同一照，乌鹊自多惊。欲得淮王术，风吹晕已生。
<br>
<br>
<br>
<br>&nbsp;&nbsp; 卷227_74 【戏作寄上汉中王二首】杜甫 
<br>
<br>云里不闻双雁过，掌中贪见一珠新。
<br>秋风袅袅吹江汉，只在他乡何处人。
<br>
<br>谢安舟楫风还起，梁苑池台雪欲飞。
<br>杳杳东山携汉妓，泠泠修竹待王归。
<br>
<br>
<br>
<br>&nbsp;&nbsp; 卷227_75 【投简梓州幕府，兼简韦十郎官】杜甫 
<br>
<br>幕下郎官安稳无，从来不奉一行书。
<br>固知贫病人须弃，能使韦郎迹也疏。
<br>
<br>
<br>
<br>&nbsp;&nbsp; 卷227_76 【登高】杜甫 
<br>
<br>风急天高猿啸哀，渚清沙白鸟飞回。无边落木萧萧下， 
<br>不尽长江衮衮来。万里悲秋常作客，百年多病独登台。 
<br>艰难苦恨繁霜鬓，潦倒新停浊酒杯。
<br>
<br>
<br>
<br>&nbsp;&nbsp; 卷227_77 【九日】杜甫 
<br>
<br>去年登高郪县北，今日重在涪江滨。苦遭白发不相放， 
<br>羞见黄花无数新。世乱郁郁久为客，路难悠悠常傍人。 
<br>酒阑却忆十年事，肠断骊山清路尘。
<br>
<br>
<br>
<br>&nbsp;&nbsp; 卷227_78 【遣愤】杜甫 
<br>
<br>闻道花门将，论功未尽归。自从收帝里，谁复总戎机。 
<br>蜂虿终怀毒，雷霆可震威。莫令鞭血地，再湿汉臣衣。
<br>
<br>
<br>
<br>&nbsp;&nbsp; 卷227_79 【章梓州橘亭饯成都窦少尹（得凉字）】杜甫 
<br>
<br>秋日野亭千橘香，玉盘锦席高云凉。主人送客何所作， 
<br>行酒赋诗殊未央。衰老应为难离别，贤声此去有辉光。 
<br>预传籍籍新京尹，青史无劳数赵张。
<br>
<br>
<br>
<br>&nbsp;&nbsp; 卷227_80 【送陵州路使君赴任】杜甫 
<br>
<br>王室比多难，高官皆武臣。幽燕通使者，岳牧用词人。 
<br>国待贤良急，君当拔擢新。佩刀成气象，行盖出风尘。 
<br>战伐乾坤破，疮痍府库贫。众僚宜洁白，万役但平均。 
<br>霄汉瞻佳士，泥途任此身。秋天正摇落，回首大江滨。
<br>
<br>
<br>
<br>&nbsp;&nbsp; 卷227_81 【薄暮】杜甫 
<br>
<br>江水长流地，山云薄暮时。寒花隐乱草，宿鸟择深枝。 
<br>旧国见何日，高秋心苦悲。人生不再好，鬓发白成丝。
<br>
<br>
<br>
<br>&nbsp;&nbsp; 卷227_82 【西山三首（即岷山，捍阻羌夷，全蜀巨障）】杜甫 
<br>
<br>彝界荒山顶，蕃州积雪边。筑城依白帝，转粟上青天。 
<br>蜀将分旗鼓，羌兵助井泉。西戎背和好，杀气日相缠。
<br>
<br>辛苦三城戍，长防万里秋。烟尘侵火井，雨雪闭松州。 
<br>风动将军幕，天寒使者裘。漫山贼营垒，回首得无忧。
<br>
<br>子弟犹深入，关城未解围。蚕崖铁马瘦，灌口米船稀。 
<br>辩士安边策，元戎决胜威。今朝乌鹊喜，欲报凯歌归。
<br>
<br>
<br>
<br>&nbsp;&nbsp; 卷227_83 【薄游】杜甫 
<br>
<br>淅淅风生砌，团团日隐墙。遥空秋雁灭，半岭暮云长。 
<br>病叶多先坠，寒花只暂香。巴城添泪眼，今夜复清光。
<br>
<br>
<br>
<br>&nbsp;&nbsp; 卷227_84 【赠韦赞善别】杜甫 
<br>
<br>扶病送君发，自怜犹不归。只应尽客泪，复作掩荆扉。 
<br>江汉故人少，音书从此稀。往还二十载，岁晚寸心违。
<br>
<br>
<br>
<br>&nbsp;&nbsp; 卷227_85 【送李卿晔（晔，淮安忠公琇之子，时以罪贬岭南）】杜甫 
<br>
<br>王子思归日，长安已乱兵。沾衣问行在，走马向承明。 
<br>暮景巴蜀僻，春风江汉清。晋山虽自弃，魏阙尚含情。
<br>
<br>
<br>
<br>&nbsp;&nbsp; 卷227_86 【绝句】杜甫 
<br>
<br>江边踏青罢，回首见旌旗。风起春城暮，高楼鼓角悲。
<br>
<br>
<br>
<br>&nbsp;&nbsp; 卷227_87 【城上（一作空城）】杜甫 
<br>
<br>草满巴西绿，空城白日长。风吹花片片，春动水茫茫。 
<br>八骏随天子，群臣从武皇。遥闻出巡守，早晚遍遐荒。
<br>
<br>
<br>
<br>&nbsp;&nbsp; 卷227_88 【舍弟占归草堂检校聊示此诗】杜甫 
<br>
<br>久客应吾道，相随独尔来。孰知江路近，频为草堂回。 
<br>鹅鸭宜长数，柴荆莫浪开。东林竹影薄，腊月更须栽。
<br>
<br>
<br>
<br>
<br>
<br>
<br>
<br>&nbsp;&nbsp; 卷228_1 【伤春五首（巴阆僻远伤春罢始知春前已收宫阙）】杜甫 
<br>
<br>天下兵虽满，春光日自浓。西京疲百战，北阙任群凶。 
<br>关塞三千里，烟花一万重。蒙尘清路急，御宿且谁供。 
<br>殷复前王道，周迁旧国容。蓬莱足云气，应合总从龙。
<br>
<br>莺入新年语，花开满故枝。天青风卷幔，草碧水通池。 
<br>牢落官军速，萧条万事危。鬓毛元自白，泪点向来垂。 
<br>不是无兄弟，其如有别离。巴山春色静，北望转逶迤。
<br>
<br>日月还相斗，星辰屡合围。不成诛执法，焉得变危机。 
<br>大角缠兵气，钩陈出帝畿。烟尘昏御道，耆旧把天衣。 
<br>行在诸军阙，来朝大将稀。贤多隐屠钓，王肯载同归。
<br>
<br>再有朝廷乱，难知消息真。近传王在洛，复道使归秦。 
<br>夺马悲公主，登车泣贵嫔。萧关迷北上，沧海欲东巡。 
<br>敢料安危体，犹多老大臣。岂无嵇绍血，沾洒属车尘。
<br>
<br>闻说初东幸，孤儿却走多。难分太仓粟，竞弃鲁阳戈。 
<br>胡虏登前殿，王公出御河。得无中夜舞，谁忆大风歌。 
<br>春色生烽燧，幽人泣薜萝。君臣重修德，犹足见时和。
<br>
<br>
<br>&nbsp;&nbsp; 卷228_2 【王阆州筵奉酬十一舅惜别之作】杜甫 
<br>
<br>万壑树声满，千崖秋气高。浮舟出郡郭，别酒寄江涛。 
<br>良会不复久，此生何太劳。穷愁但有骨，群盗尚如毛。 
<br>吾舅惜分手，使君寒赠袍。沙头暮黄鹄，失侣自哀号。
<br>
<br>
<br>
<br>&nbsp;&nbsp; 卷228_3 【放船】杜甫 
<br>
<br>送客苍溪县，山寒雨不开。直愁骑马滑，故作泛舟回。 
<br>青惜峰峦过，黄知橘柚来。江流大自在，坐稳兴悠哉。
<br>
<br>
<br>
<br>&nbsp;&nbsp; 卷228_4 【奉待严大夫】杜甫 
<br>
<br>殊方又喜故人来，重镇还须济世才。常怪偏裨终日待， 
<br>不知旌节隔年回。欲辞巴徼啼莺合，远下荆门去鹢催。 
<br>身老时危思会面，一生襟抱向谁开。
<br>
<br>
<br>
<br>&nbsp;&nbsp; 卷228_5 【奉寄高常侍（一作寄高三十五大夫）】杜甫 
<br>
<br>汶上相逢年颇多，飞腾无那故人何。总戎楚蜀应全未， 
<br>方驾曹刘不啻过。今日朝廷须汲黯，中原将帅忆廉颇。 
<br>天涯春色催迟暮，别泪遥添锦水波。
<br>
<br>
<br>
<br>&nbsp;&nbsp; 卷228_6 【奉寄章十侍御】杜甫 
<br>
<br>淮海维扬一俊人，金章紫绶照青春。指麾能事回天地， 
<br>训练强兵动鬼神。湘西不得归关羽，河内犹宜借寇恂。 
<br>朝觐从容问幽仄，勿云江汉有垂纶。
<br>
<br>
<br>
<br>&nbsp;&nbsp; 卷228_7 【将赴荆南，寄别李剑州】杜甫 
<br>
<br>使君高义驱今古，寥落三年坐剑州。但见文翁能化俗， 
<br>焉知李广未封侯。路经滟滪双蓬鬓，天入沧浪一钓舟。 
<br>戎马相逢更何日，春风回首仲宣楼。
<br>
<br>
<br>
<br>&nbsp;&nbsp; 卷228_8 【奉寄别马巴州（时甫除京兆功曹在东川）】杜甫 
<br>
<br>勋业终归马伏波，功曹非复汉萧何。扁舟系缆沙边久， 
<br>南国浮云水上多。独把鱼竿终远去，难随鸟翼一相过。 
<br>知君未爱春湖色，兴在骊驹白玉珂。
<br>
<br>
<br>
<br>&nbsp;&nbsp; 卷228_9 【泛江】杜甫 
<br>
<br>方舟不用楫，极目总无波。长日容杯酒，深江净绮罗。 
<br>乱离还奏乐，飘泊且听歌。故国流清渭，如今花正多。
<br>
<br>
<br>
<br>&nbsp;&nbsp; 卷228_10 【陪王使君晦日泛江就黄家亭子二首】杜甫 
<br>
<br>山豁何时断，江平不肯流。稍知花改岸，始验鸟随舟。 
<br>结束多红粉，欢娱恨白头。非君爱人客，晦日更添愁。
<br>
<br>有径金沙软，无人碧草芳。野畦连蛱蝶，江槛俯鸳鸯。 
<br>日晚烟花乱，风生锦绣香。不须吹急管，衰老易悲伤。
<br>
<br>
<br>
<br>&nbsp;&nbsp; 卷228_11 【南征】杜甫 
<br>
<br>春岸桃花水，云帆枫树林。偷生长避地，适远更沾襟。 
<br>老病南征日，君恩北望心。百年歌自苦，未见有知音。
<br>
<br>
<br>
<br>&nbsp;&nbsp; 卷228_12 【久客】杜甫 
<br>
<br>羁旅知交态，淹留见俗情。衰颜聊自哂，小吏最相轻。 
<br>去国哀王粲，伤时哭贾生。狐狸何足道，豺虎正纵横。
<br>
<br>
<br>
<br>&nbsp;&nbsp; 卷228_13 【春远】杜甫 
<br>
<br>肃肃花絮晚，菲菲红素轻。日长唯鸟雀，春远独柴荆。 
<br>数有关中乱，何曾剑外清。故乡归不得，地入亚夫营。
<br>
<br>
<br>
<br>&nbsp;&nbsp; 卷228_14 【暮寒】杜甫 
<br>
<br>雾隐平郊树，风含广岸波。沉沉春色静，惨惨暮寒多。 
<br>戍鼓犹长击，林莺遂不歌。忽思高宴会，朱袖拂云和。
<br>
<br>
<br>
<br>&nbsp;&nbsp; 卷228_15 【双燕】杜甫 
<br>
<br>旅食惊双燕，衔泥入此堂。应同避燥湿，且复过炎凉。 
<br>养子风尘际，来时道路长。今秋天地在，吾亦离殊方。
<br>
<br>
<br>
<br>&nbsp;&nbsp; 卷228_16 【百舌】杜甫 
<br>
<br>百舌来何处，重重只报春。知音兼众语，整翮岂多身。 
<br>花密藏难见，枝高听转新。过时如发口，君侧有谗人。
<br>
<br>
<br>
<br>&nbsp;&nbsp; 卷228_17 【地隅】杜甫 
<br>
<br>江汉山重阻，风云地一隅。年年非故物，处处是穷途。 
<br>丧乱秦公子，悲凉楚大夫。平生心已折，行路日荒芜。
<br>
<br>
<br>
<br>&nbsp;&nbsp; 卷228_18 【游子】杜甫 
<br>
<br>巴蜀愁谁语，吴门兴杳然。九江春草外，三峡暮帆前。 
<br>厌就成都卜，休为吏部眠。蓬莱如可到，衰白问群仙。
<br>
<br>
<br>
<br>&nbsp;&nbsp; 卷228_19 【归梦】杜甫 
<br>
<br>道路时通塞，江山日寂寥。偷生唯一老，伐叛已三朝。 
<br>雨急青枫暮，云深黑水遥。梦归归未得，不用楚辞招。
<br>
<br>
<br>
<br>&nbsp;&nbsp; 卷228_20 【江亭王阆州筵饯萧遂州】杜甫 
<br>
<br>离亭非旧国，春色是他乡。老畏歌声断，愁随舞曲长。 
<br>二天开宠饯，五马烂生光。川路风烟接，俱宜下凤凰。
<br>
<br>
<br>
<br>&nbsp;&nbsp; 卷228_21 【绝句二首】杜甫 
<br>
<br>迟日江山丽，春风花草香。泥融飞燕子，沙暖睡鸳鸯。
<br>
<br>江碧鸟逾白，山青花欲燃。今春看又过，何日是归年。
<br>
<br>
<br>
<br>&nbsp;&nbsp; 卷228_22 【滕王亭子】杜甫 
<br>
<br>君王台榭枕巴山，万丈丹梯尚可攀。春日莺啼修竹里， 
<br>仙家犬吠白云间。清江锦石伤心丽，嫩蕊浓花满目班。 
<br>人到于今歌出牧，来游此地不知还。
<br>
<br>
<br>
<br>&nbsp;&nbsp; 卷228_23 【玉台观（滕王造）】杜甫 
<br>
<br>中天积翠玉台遥，上帝高居绛节朝。遂有冯夷来击鼓， 
<br>始知嬴女善吹箫。江光隐见鼋鼍窟，石势参差乌鹊桥。 
<br>更肯红颜生羽翼，便应黄发老渔樵。
<br>
<br>
<br>
<br>&nbsp;&nbsp; 卷228_24 【滕王亭子】杜甫 
<br>
<br>寂寞春山路，君王不复行。古墙犹竹色，虚阁自松声。 
<br>鸟雀荒村暮，云霞过客情。尚思歌吹入，千骑把霓旌。
<br>
<br>
<br>
<br>&nbsp;&nbsp; 卷228_25 【玉台观】杜甫 
<br>
<br>浩劫因王造，平台访古游。彩云萧史驻，文字鲁恭留。 
<br>宫阙通群帝，乾坤到十洲。人传有笙鹤，时过此山头。
<br>
<br>
<br>
<br>&nbsp;&nbsp; 卷228_26 【渡江】杜甫 
<br>
<br>春江不可渡，二月已风涛。舟楫欹斜疾，鱼龙偃卧高。 
<br>渚花兼素锦，汀草乱青袍。戏问垂纶客，悠悠见汝曹。
<br>
<br>
<br>
<br>&nbsp;&nbsp; 卷228_27 【喜雨】杜甫 
<br>
<br>南国旱无雨，今朝江出云。入空才漠漠，洒迥已纷纷。 
<br>巢燕高飞尽，林花润色分。晚来声不绝，应得夜深闻。
<br>
<br>
<br>
<br>&nbsp;&nbsp; 卷228_28 【送韦郎司直归成都】杜甫 
<br>
<br>窜身来蜀地，同病得韦郎。天下干戈满，江边岁月长。 
<br>别筵花欲暮，春日鬓俱苍。为问南溪竹，抽梢合过墙。
<br>
<br>
<br>
<br>&nbsp;&nbsp; 卷228_29 【将赴成都草堂途中有作，先寄严郑公五首】杜甫 
<br>
<br>得归茅屋赴成都，直为文翁再剖符。但使闾阎还揖让， 
<br>敢论松竹久荒芜。鱼知丙穴由来美，酒忆郫筒不用酤。 
<br>五马旧曾谙小径，几回书札待潜夫。
<br>
<br>处处青江带白蘋，故园犹得见残春。雪山斥候无兵马， 
<br>锦里逢迎有主人。休怪儿童延俗客，不教鹅鸭恼比邻。 
<br>习池未觉风流尽，况复荆州赏更新。
<br>
<br>竹寒沙碧浣花溪，菱刺藤梢咫尺迷。过客径须愁出入， 
<br>居人不自解东西。书签药裹封蛛网，野店山桥送马蹄。 
<br>岂藉荒庭春草色，先判一饮醉如泥。
<br>
<br>常苦沙崩损药栏，也从江槛落风湍。新松恨不高千尺， 
<br>恶竹应须斩万竿。生理只凭黄阁老，衰颜欲付紫金丹。 
<br>三年奔走空皮骨，信有人间行路难。
<br>
<br>锦官城西生事微，乌皮几在还思归。昔去为忧乱兵入， 
<br>今来已恐邻人非。侧身天地更怀古，回首风尘甘息机。 
<br>共说总戎云鸟阵，不妨游子芰荷衣。
<br>
<br>
<br>
<br>&nbsp;&nbsp; 卷228_30 【别房太尉墓（在阆州）】杜甫 
<br>
<br>他乡复行役，驻马别孤坟。近泪无干土，低空有断云。 
<br>对棋陪谢傅，把剑觅徐君。唯见林花落，莺啼送客闻。
<br>
<br>
<br>
<br>&nbsp;&nbsp; 卷228_31 【自阆州领妻子却赴蜀山行三首】杜甫 
<br>
<br>汩汩避群盗，悠悠经十年。不成向南国，复作游西川。 
<br>物役水虚照，魂伤山寂然。我生无倚著，尽室畏途边。
<br>
<br>长林偃风色，回复意犹迷。衫裛翠微润，马衔青草嘶。 
<br>栈悬斜避石，桥断却寻溪。何日干戈尽，飘飘愧老妻。
<br>
<br>行色递隐见，人烟时有无。仆夫穿竹语，稚子入云呼。 
<br>转石惊魑魅，抨弓落狖鼯。真供一笑乐，似欲慰穷途。
<br>
<br>
<br>
<br>&nbsp;&nbsp; 卷228_32 【山馆（一作移居公安山馆，编入江陵诗后）】杜甫 
<br>
<br>南国昼多雾，北风天正寒。路危行木杪，身远宿云端。 
<br>山鬼吹灯灭，厨人语夜阑。鸡鸣问前馆，世乱敢求安。
<br>
<br>
<br>
<br>&nbsp;&nbsp; 卷228_33 【行次盐亭县聊题四韵奉简严遂州蓬州两使君咨议诸昆季】杜甫 
<br>
<br>马首见盐亭，高山拥县青。云溪花淡淡，春郭水泠泠。 
<br>全蜀多名士，严家聚德星。长歌意无极，好为老夫听。
<br>
<br>
<br>
<br>&nbsp;&nbsp; 卷228_34 【倚杖（盐亭县作）】杜甫 
<br>
<br>看花虽郭内，倚杖即溪边。山县早休市，江桥春聚船。 
<br>狎鸥轻白浪，归雁喜青天。物色兼生意，凄凉忆去年。
<br>
<br>
<br>
<br>&nbsp;&nbsp; 卷228_35 【陪王汉州留杜绵州泛房公西湖（房琯刺汉州时所凿）】杜甫 
<br>
<br>旧相恩追后，春池赏不稀。阙庭分未到，舟楫有光辉。 
<br>豉化莼丝熟，刀鸣鲙缕飞。使君双皂盖，滩浅正相依。
<br>
<br>
<br>
<br>&nbsp;&nbsp; 卷228_36 【舟前小鹅儿（汉州城西北角官池作官池即房公湖）】杜甫 
<br>
<br>鹅儿黄似酒，对酒爱新鹅。引颈嗔船逼，无行乱眼多。 
<br>翅开遭宿雨，力小困沧波。客散层城暮，狐狸奈若何。
<br>
<br>
<br>
<br>&nbsp;&nbsp; 卷228_37 【得房公池鹅】杜甫 
<br>
<br>房相西亭鹅一群，眠沙泛浦白于云。
<br>凤凰池上应回首，为报笼随王右军。
<br>
<br>
<br>
<br>&nbsp;&nbsp; 卷228_38 【答杨梓州】杜甫 
<br>
<br>闷到房公池水头，坐逢杨子镇东州。
<br>却向青溪不相见，回船应载阿戎游。
<br>
<br>
<br>
<br>&nbsp;&nbsp; 卷228_39 【登楼】杜甫 
<br>
<br>花近高楼伤客心，万方多难此登临。锦江春色来天地， 
<br>玉垒浮云变古今。北极朝廷终不改，西山寇盗莫相侵。 
<br>可怜后主还祠庙，日暮聊为梁甫吟。
<br>
<br>
<br>
<br>&nbsp;&nbsp; 卷228_40 【春归】杜甫 
<br>
<br>苔径临江竹，茅檐覆地花。别来频甲子，倏忽又春华。 
<br>倚杖看孤石，倾壶就浅沙。远鸥浮水静，轻燕受风斜。 
<br>世路虽多梗，吾生亦有涯。此身醒复醉，乘兴即为家。
<br>
<br>
<br>
<br>&nbsp;&nbsp; 卷228_41 【归雁】杜甫 
<br>
<br>东来万里客，乱定几年归。肠断江城雁，高高正北飞。
<br>
<br>
<br>
<br>&nbsp;&nbsp; 卷228_42 【赠王二十四侍御契四十韵（王契，字佐卿，京兆人）】杜甫 
<br>
<br>往往虽相见，飘飘愧此身。不关轻绂冕，俱是避风尘。 
<br>一别星桥夜，三移斗柄春。败亡非赤壁，奔走为黄巾。 
<br>子去何潇洒，余藏异隐沦。书成无过雁，衣故有悬鹑。 
<br>恐惧行装数，伶俜卧疾频。晓莺工迸泪，秋月解伤神。 
<br>会面嗟黧黑，含凄话苦辛。接舆还入楚，王粲不归秦。 
<br>锦里残丹灶，花溪得钓纶。消中只自惜，晚起索谁亲。 
<br>伏柱闻周史，乘槎有汉臣。鸳鸿不易狎，龙虎未宜驯。 
<br>客则挂冠至，交非倾盖新。由来意气合，直取性情真。 
<br>浪迹同生死，无心耻贱贫。偶然存蔗芋，幸各对松筠。 
<br>粗饭依他日，穷愁怪此辰。女长裁褐稳，男大卷书匀。 
<br>漰口江如练，蚕崖雪似银。名园当翠巘，野棹没青蘋。 
<br>屡喜王侯宅，时邀江海人。追随不觉晚，款曲动弥旬。 
<br>但使芝兰秀，何烦栋宇邻。山阳无俗物，郑驿正留宾。 
<br>出入并鞍马，光辉参席珍。重游先主庙，更历少城闉。 
<br>石镜通幽魄，琴台隐绛唇。送终惟粪土，结爱独荆榛。 
<br>置酒高林下，观棋积水滨。区区甘累趼，稍稍息劳筋。 
<br>网聚粘圆鲫，丝繁煮细莼。长歌敲柳瘿，小睡凭藤轮。 
<br>农月须知课，田家敢忘勤。浮生难去食，良会惜清晨。 
<br>列国兵戈暗，今王德教淳。要闻除猰貐，休作画麒麟。 
<br>洗眼看轻薄，虚怀任屈伸。莫令胶漆地，万古重雷陈。
<br>
<br>
<br>
<br>&nbsp;&nbsp; 卷228_43 【寄董卿嘉荣十韵】杜甫 
<br>
<br>闻道君牙帐，防秋近赤霄。下临千雪岭，却背五绳桥。 
<br>海内久戎服，京师今晏朝。犬羊曾烂熳，宫阙尚萧条。 
<br>猛将宜尝胆，龙泉必在腰。黄图遭污辱，月窟可焚烧。 
<br>会取干戈利，无令斥候骄。居然双捕虏，自是一嫖姚。 
<br>落日思轻骑，高天忆射雕。云台画形像，皆为扫氛妖。
<br>
<br>
<br>
<br>&nbsp;&nbsp; 卷228_44 【寄司马山人十二韵】杜甫 
<br>
<br>关内昔分袂，天边今转蓬。驱驰不可说，谈笑偶然同。 
<br>道术曾留意，先生早击蒙。家家迎蓟子，处处识壶公。 
<br>长啸峨嵋北，潜行玉垒东。有时骑猛虎，虚室使仙童。 
<br>发少何劳白，颜衰肯更红。望云悲轗轲，毕景羡冲融。 
<br>丧乱形仍役，凄凉信不通。悬旌要路口，倚剑短亭中。 
<br>永作殊方客，残生一老翁。相哀骨可换，亦遣驭清风。
<br>
<br>
<br>
<br>&nbsp;&nbsp; 卷228_45 【黄河二首】杜甫 
<br>
<br>黄河北岸海西军，椎鼓鸣钟天下闻。
<br>铁马长鸣不知数，胡人高鼻动成群。
<br>
<br>黄河西岸是吾蜀，欲须供给家无粟。
<br>愿驱众庶戴君王，混一车书弃金玉。
<br>
<br>
<br>
<br>&nbsp;&nbsp; 卷228_46 【寄李十四员外布十二韵】杜甫 
<br>
<br>名参汉望苑，职述景题舆。巫峡将之郡，荆门好附书。 
<br>远行无自苦，内热比何如。正是炎天阔，那堪野馆疏。 
<br>黄牛平驾浪，画鹢上凌虚。试待盘涡歇，方期解缆初。 
<br>闷能过小径，自为摘嘉蔬。渚柳元幽僻，村花不扫除。 
<br>宿阴繁素柰，过雨乱红蕖。寂寂夏先晚，泠泠风有馀。 
<br>江清心可莹，竹冷发堪梳。直作移巾几，秋帆发弊庐。
<br>
<br>
<br>
<br>&nbsp;&nbsp; 卷228_47 【归来】杜甫 
<br>
<br>客里有所过，归来知路难。开门野鼠走，散帙壁鱼干。 
<br>洗杓开新酝，低头拭小盘。凭谁给麹蘖，细酌老江干。
<br>
<br>
<br>
<br>&nbsp;&nbsp; 卷228_48 【王录事许修草堂赀不到，聊小诘】杜甫 
<br>
<br>为嗔王录事，不寄草堂赀。昨属愁春雨，能忘欲漏时。
<br>
<br>
<br>
<br>&nbsp;&nbsp; 卷228_49 【寄邛州崔录事】杜甫 
<br>
<br>邛州崔录事，闻在果园坊。久待无消息，终朝有底忙。 
<br>应愁江树远，怯见野亭荒。浩荡风尘外，谁知酒熟香。
<br>
<br>
<br>
<br>&nbsp;&nbsp; 卷228_50 【过故斛斯校书庄二首】杜甫 
<br>
<br>此老已云殁，邻人嗟亦休。竟无宣室召，徒有茂陵求。 
<br>妻子寄他食，园林非昔游。空馀繐帷在，淅淅野风秋。
<br>
<br>燕入非旁舍，鸥归只故池。断桥无复板，卧柳自生枝。 
<br>遂有山阳作，多惭鲍叔知。素交零落尽，白首泪双垂。
<br>
<br>
<br>
<br>&nbsp;&nbsp; 卷228_51 【立秋雨院中有作】杜甫 
<br>
<br>山云行绝塞，大火复西流。飞雨动华屋，萧萧梁栋秋。 
<br>穷途愧知己，暮齿借前筹。已费清晨谒，那成长者谋。 
<br>解衣开北户，高枕对南楼。树湿风凉进，江喧水气浮。 
<br>礼宽心有适，节爽病微瘳。主将归调鼎，吾还访旧丘。
<br>
<br>
<br>
<br>&nbsp;&nbsp; 卷228_52 【奉和严大夫军城早秋】杜甫 
<br>
<br>秋风褭褭动高旌，玉帐分弓射虏营。
<br>已收滴博云间戍，更夺蓬婆雪外城。
<br>
<br>
<br>
<br>&nbsp;&nbsp; 卷228_53 【院中晚晴怀西郭茅舍】杜甫 
<br>
<br>幕府秋风日夜清，澹云疏雨过高城。叶心朱实看时落， 
<br>阶面青苔先自生。复有楼台衔暮景，不劳钟鼓报新晴。 
<br>浣花溪里花饶笑，肯信吾兼吏隐名。
<br>
<br>
<br>
<br>&nbsp;&nbsp; 卷228_54 【到村】杜甫 
<br>
<br>碧涧虽多雨，秋沙先少泥。蛟龙引子过，荷芰逐花低。 
<br>老去参戎幕，归来散马蹄。稻粱须就列，榛草即相迷。 
<br>蓄积思江汉，疏顽惑町畦。稍酬知己分，还入故林栖。
<br>
<br>
<br>
<br>&nbsp;&nbsp; 卷228_55 【宿府】杜甫 
<br>
<br>清秋幕府井梧寒，独宿江城蜡炬残。永夜角声悲自语， 
<br>中天月色好谁看。风尘荏苒音书绝，关塞萧条行路难。 
<br>已忍伶俜十年事，强移栖息一枝安。
<br>
<br>
<br>
<br>&nbsp;&nbsp; 卷228_56 【遣闷奉呈严公二十韵】杜甫 
<br>
<br>白水鱼竿客，清秋鹤发翁。胡为来幕下，只合在舟中。 
<br>黄卷真如律，青袍也自公。老妻忧坐痹，幼女问头风。 
<br>平地专欹倒，分曹失异同。礼甘衰力就，义忝上官通。 
<br>畴昔论诗早，光辉仗钺雄。宽容存性拙，剪拂念途穷。 
<br>露裛思藤架，烟霏想桂丛。信然龟触网，直作鸟窥笼。 
<br>西岭纡村北，南江绕舍东。竹皮寒旧翠，椒实雨新红。 
<br>浪簸船应坼，杯干瓮即空。藩篱生野径，斤斧任樵童。 
<br>束缚酬知己，蹉跎效小忠。周防期稍稍，太简遂匆匆。 
<br>晓入朱扉启，昏归画角终。不成寻别业，未敢息微躬。 
<br>乌鹊愁银汉，驽骀怕锦幪。会希全物色，时放倚梧桐。
<br>
<br>
<br>
<br>&nbsp;&nbsp; 卷228_57 【送舍弟频赴齐州三首】杜甫 
<br>
<br>岷岭南蛮北，徐关东海西。此行何日到，送汝万行啼。 
<br>绝域惟高枕，清风独杖藜。危时暂相见，衰白意都迷。
<br>
<br>风尘暗不开，汝去几时来。兄弟分离苦，形容老病催。 
<br>江通一柱观，日落望乡台。客意长东北，齐州安在哉。
<br>
<br>诸姑今海畔，两弟亦山东。去傍干戈觅，来看道路通。 
<br>短衣防战地，匹马逐秋风。莫作俱流落，长瞻碣石鸿。
<br>
<br>
<br>
<br>&nbsp;&nbsp; 卷228_58 【严郑公阶下新松（得沾字）】杜甫 
<br>
<br>弱质岂自负，移根方尔瞻。细声闻玉帐，疏翠近珠帘。 
<br>未见紫烟集，虚蒙清露沾。何当一百丈，欹盖拥高檐。
<br>
<br>
<br>
<br>&nbsp;&nbsp; 卷228_59 【严郑公宅同咏竹（得香字）】杜甫 
<br>
<br>绿竹半含箨，新梢才出墙。色侵书帙晚，阴过酒樽凉。 
<br>雨洗娟娟净，风吹细细香。但令无剪伐，会见拂云长。
<br>
<br>
<br>
<br>&nbsp;&nbsp; 卷228_60 【奉观严郑公厅事岷山沱江画图十韵（得忘字）】杜甫 
<br>
<br>沱水流中座，岷山到此堂。白波吹粉壁，青嶂插雕梁。 
<br>直讶杉松冷，兼疑菱荇香。雪云虚点缀，沙草得微茫。 
<br>岭雁随毫末，川蜺饮练光。霏红洲蕊乱，拂黛石萝长。 
<br>暗谷非关雨，丹枫不为霜。秋成玄圃外，景物洞庭旁。 
<br>绘事功殊绝，幽襟兴激昂。从来谢太傅，丘壑道难忘。
<br>
<br>
<br>
<br>&nbsp;&nbsp; 卷228_61 【晚秋陪严郑公摩诃池泛舟（得溪字。池在张仪子城内）】杜甫 
<br>
<br>湍驶风醒酒，船回雾起堤。高城秋自落，杂树晚相迷。 
<br>坐触鸳鸯起，巢倾翡翠低。莫须惊白鹭，为伴宿清溪。
<br>
<br>
<br>
<br>&nbsp;&nbsp; 卷228_62 【初冬】杜甫 
<br>
<br>垂老戎衣窄，归休寒色深。渔舟上急水，猎火著高林。 
<br>日有习池醉，愁来梁甫吟。干戈未偃息，出处遂何心。
<br>
<br>
<br>
<br>&nbsp;&nbsp; 卷228_63 【至后】杜甫 
<br>
<br>冬至至后日初长，远在剑南思洛阳。青袍白马有何意， 
<br>金谷铜驼非故乡。梅花欲开不自觉，棣萼一别永相望。 
<br>愁极本凭诗遣兴，诗成吟咏转凄凉。
<br>
<br>
<br>
<br>&nbsp;&nbsp; 卷228_64 【正月三日归溪上有作，简院内诸公】杜甫 
<br>
<br>野外堂依竹，篱边水向城。蚁浮仍腊味，鸥泛已春声。 
<br>药许邻人劚，书从稚子擎。白头趋幕府，深觉负平生。
<br>
<br>
<br>
<br>&nbsp;&nbsp; 卷228_65 【弊庐遣兴，奉寄严公】杜甫 
<br>
<br>野水平桥路，春沙映竹村。风轻粉蝶喜，花暖蜜蜂喧。 
<br>把酒宜深酌，题诗好细论。府中瞻暇日，江上忆词源。 
<br>迹忝朝廷旧，情依节制尊。还思长者辙，恐避席为门。
<br>
<br>
<br>
<br>&nbsp;&nbsp; 卷228_66 【春日江村五首】杜甫 
<br>
<br>农务村村急，春流岸岸深。乾坤万里眼，时序百年心。 
<br>茅屋还堪赋，桃源自可寻。艰难贱生理，飘泊到如今。
<br>
<br>迢递来三蜀，蹉跎有六年。客身逢故旧，发兴自林泉。 
<br>过懒从衣结，频游任履穿。藩篱无限景，恣意买江天。
<br>
<br>种竹交加翠，栽桃烂熳红。经心石镜月，到面雪山风。 
<br>赤管随王命，银章付老翁。岂知牙齿落，名玷荐贤中。
<br>
<br>扶病垂朱绂，归休步紫苔。郊扉存晚计，幕府愧群材。 
<br>燕外晴丝卷，鸥边水叶开。邻家送鱼鳖，问我数能来。
<br>
<br>群盗哀王粲，中年召贾生。登楼初有作，前席竟为荣。 
<br>宅入先贤传，才高处士名。异时怀二子，春日复含情。
<br>
<br>
<br>
<br>&nbsp;&nbsp; 卷228_67 【绝句六首】杜甫 
<br>
<br>日出篱东水，云生舍北泥。竹高鸣翡翠，沙僻舞鹍鸡。
<br>
<br>蔼蔼花蕊乱，飞飞蜂蝶多。幽栖身懒动，客至欲如何。
<br>
<br>凿井交棕叶，开渠断竹根。扁舟轻褭缆，小径曲通村。
<br>
<br>急雨捎溪足，斜晖转树腰。隔巢黄鸟并，翻藻白鱼跳。
<br>
<br>舍下笋穿壁，庭中藤刺檐。地晴丝冉冉，江白草纤纤。
<br>
<br>江动月移石，溪虚云傍花。鸟栖知故道，帆过宿谁家。
<br>
<br>
<br>
<br>&nbsp;&nbsp; 卷228_68 【绝句四首】杜甫 
<br>
<br>堂西长笋别开门，堑北行椒却背村。
<br>梅熟许同朱老吃，松高拟对阮生论。
<br>
<br>欲作鱼梁云复湍，因惊四月雨声寒。
<br>青溪先有蛟龙窟，竹石如山不敢安。
<br>
<br>两个黄鹂鸣翠柳，一行白鹭上青天。
<br>窗含西岭千秋雪，门泊东吴万里船。
<br>
<br>药条药甲润青青，色过棕亭入草亭。
<br>苗满空山惭取誉，根居隙地怯成形。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
