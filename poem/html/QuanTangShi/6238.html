<HTML>
<HEAD>
<TITLE>全唐诗 卷799-802 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷799-802</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷799-802</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6238"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷799-802')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷799-802]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷799_1 【新妆诗】杨容华 
<br>
<br>啼鸟惊眠罢，房栊乘晓开。凤钗金作缕，鸾镜玉为台。 
<br>妆似临池出，人疑向月来。自怜终不见，欲去复裴回。
<br>
<br>
<br>&nbsp;&nbsp; 卷799_2 【赠外】魏氏 
<br>
<br>浮萍依绿水，弱茑寄青松。与君结大义，移天得所从。 
<br>翰林无双鸟，剑水不分龙。谐和类琴瑟，坚固同胶漆。 
<br>义重恩欲深，夷险贵如一。本自身不令，积多婴痛疾。 
<br>朝夕倦床枕，形体耻巾栉。游子倦风尘，从官初解巾。 
<br>束装赴南郢，脂驾出西秦。比翼终难遂，衔雌苦未因。 
<br>徒悲枫岸远，空对柳园春。男儿不重旧，丈夫多好新。 
<br>新人喜新聘，朝朝临粉镜。两鸳固无比，双蛾谁与竞。 
<br>讵怜愁思人，衔啼嗟薄命。蕣华不足恃，松枝有馀劲。 
<br>所愿好九思，勿令亏百行。
<br>
<br>
<br>
<br>&nbsp;&nbsp; 卷799_3 【咏破帘】乔氏 
<br>
<br>已漏风声罢，绳持也不禁。一从经落后，无复有贞心。
<br>
<br>
<br>
<br>&nbsp;&nbsp; 卷799_4 【送兄（武后召见，令赋送兄诗，应声而就）】七岁女子 
<br>
<br>别路云初起，离亭叶正飞。所嗟人异雁，不作一行归。
<br>
<br>
<br>
<br>&nbsp;&nbsp; 卷799_5 【送男左贬诗（一作送男彦辅左贬）】林氏 
<br>
<br>他日初投杼，勤王在饮冰。有辞期不罚，积毁竟相仍。 
<br>谪宦今何在，衔冤犹未胜。天涯分越徼，驿骑速毗陵。 
<br>肠断腹非苦，书传写岂能。泪添江水远，心剧海云蒸。 
<br>明月珠难识，甘泉赋可称。但将忠报主，何惧点青蝇。
<br>
<br>
<br>
<br>&nbsp;&nbsp; 卷799_6 【古兴】赵氏1 
<br>
<br>郁蒸夏将半，暑气扇飞阁。骤雨满空来，当轩卷罗幕。 
<br>度云开夕霁，宇宙何清廓。明月流素光，轻风换炎铄。 
<br>孤鸾伤对影，宝瑟悲别鹤。君子去不还，遥心欲何托。
<br>
<br>金菊延清霜，玉壶多美酒。良人犹不归，芳菲岂常有。 
<br>不惜芳菲歇，但伤别离久。含情罢斟酌，凝怨对窗牖。
<br>
<br>霁雪舒长野，寒云半幽谷。严风振枯条，猿啼抱冰木。 
<br>所嗟游宦子，少小荷天禄。前程未云至，凄怆对车仆。 
<br>岁寒成咏歌，日暮栖林朴。不惮行险道，空悲年运促。
<br>
<br>
<br>
<br>&nbsp;&nbsp; 卷799_7 【寄夫】郭绍兰 
<br>
<br>我婿去重湖，临窗泣血书。殷勤凭燕翼，寄与薄情夫。
<br>
<br>
<br>
<br>&nbsp;&nbsp; 卷799_8 【同夫游秦】王韫秀 
<br>
<br>路扫饥寒迹，天哀志气人。休零离别泪，携手入西秦。
<br>
<br>
<br>
<br>&nbsp;&nbsp; 卷799_9 【夫入相寄姨妹（载拜相，韫秀衔宿恨，寄姨妹）】王韫秀 
<br>
<br>相国已随麟阁贵，家风第一右丞诗。
<br>笄年解笑鸣机妇，耻见苏秦富贵时。
<br>
<br>
<br>
<br>&nbsp;&nbsp; 卷799_10 【喻夫阻客】王韫秀 
<br>
<br>楚竹燕歌动画梁，春兰重换舞衣裳。
<br>公孙开阁招嘉客，知道浮荣不久长。
<br>
<br>
<br>
<br>&nbsp;&nbsp; 卷799_11 【古意】张夫人 
<br>
<br>辘轳晓转素丝绠，桐声夜落苍苔砖。涓涓吹溜若时雨， 
<br>濯濯佳蔬非用天。丈夫不解此中意，抱瓮当时徒自贤。
<br>
<br>
<br>
<br>&nbsp;&nbsp; 卷799_12 【拜新月】张夫人 
<br>
<br>拜新月，拜月出堂前。暗魄初笼桂，虚弓未引弦。拜新月， 
<br>拜月妆楼上。鸾镜始安台，蛾眉已相向。拜新月， 
<br>拜月不胜情，庭花风露清。月临人自老，人望月长明。 
<br>东家阿母亦拜月，一拜一悲声断绝。昔年拜月逞容辉， 
<br>如今拜月双泪垂。回看众女拜新月，却忆红闺年少时。
<br>
<br>
<br>
<br>&nbsp;&nbsp; 卷799_13 【柳絮】张夫人 
<br>
<br>霭霭芳春朝，雪絮起青条。或值花同舞，不因风自飘。 
<br>过尊浮绿醑，拂幌缀红绡。那用持愁玩，春怀不自聊。
<br>
<br>
<br>
<br>&nbsp;&nbsp; 卷799_14 【拾得韦氏花钿以诗寄赠】张夫人 
<br>
<br>今朝妆阁前，拾得旧花钿。粉污痕犹在，尘侵色尚鲜。 
<br>曾经纤手里，拈向翠眉边。能助千金笑，如何忍弃捐。
<br>
<br>
<br>
<br>&nbsp;&nbsp; 卷799_15 【诮喜鹊】张夫人 
<br>
<br>畴昔鸳鸯侣，朱门贺客多。如今无此事，好去莫相过。
<br>
<br>
<br>
<br>&nbsp;&nbsp; 卷799_16 【句】张夫人 
<br>
<br>游蜂乍起惊落墀，黄鸟衔来却上枝。（《柳絮》）
<br>
<br>临风重回首，掩泪向庭花。（《寄远》）
<br>
<br>镜中春色老，枕前秋夜长。（咏泪，以上见《吟窗杂录》）
<br>
<br>
<br>
<br>&nbsp;&nbsp; 卷799_17 【书石壁】王氏 
<br>
<br>何事潘郎恋别筵，欢情未断妾心悬。
<br>汰王滩下相思处，猿叫山山月满船。
<br>
<br>
<br>
<br>&nbsp;&nbsp; 卷799_18 【答微之】裴淑 
<br>
<br>侯门初拥节，御苑柳丝新。不是悲殊命，唯愁别近亲。 
<br>黄莺迁古木，朱履从清尘。想到千山外，沧江正暮春。
<br>
<br>
<br>
<br>&nbsp;&nbsp; 卷799_19 【夫下第（一作杜羔不第，将至家寄）】赵氏2 
<br>
<br>良人的的有奇才，何事年年被放回。
<br>如今妾面羞君面，君若来时近夜来。
<br>
<br>
<br>
<br>&nbsp;&nbsp; 卷799_20 【杂言寄杜羔】赵氏2 
<br>
<br>君从淮海游，再过兰杜秋。归来未须臾，又欲向梁州。 
<br>梁州秦岭西，栈道与云齐。羌蛮万馀落，矛戟自高低。 
<br>已念寡俦侣，复虑劳攀跻。丈夫重志气，儿女空悲啼。 
<br>临邛滞游地，肯顾浊水泥。人生赋命有厚薄， 
<br>君但遨游我寂寞。
<br>
<br>
<br>
<br>&nbsp;&nbsp; 卷799_21 【闻夫杜羔登第（一作闻杜羔登第又寄）】赵氏2 
<br>
<br>长安此去无多地，郁郁葱葱佳气浮。
<br>良人得意正年少，今夜醉眠何处楼。
<br>
<br>
<br>
<br>&nbsp;&nbsp; 卷799_22 【杂言】赵氏2 
<br>
<br>上林园中青青桂，折得一枝好夫婿。
<br>杏花如雪柳垂丝，春风荡飏不同枝。
<br>
<br>
<br>
<br>&nbsp;&nbsp; 卷799_23 【寄夫（贞元中伉登第辟江西幕不归张以诗寄之）】张氏 
<br>
<br>久无音信到罗帏，路远迢迢遣问谁。
<br>闻君折得东堂桂，折罢那能不暂归。
<br>
<br>驿使今朝过五湖，殷勤为我报狂夫。
<br>从来夸有龙泉剑，试割相思得断无。
<br>
<br>
<br>
<br>&nbsp;&nbsp; 卷799_24 【赠郑女郎（一作郑氏妹）】薛馧 
<br>
<br>艳阳灼灼河洛神，珠帘绣户青楼春。能弹箜篌弄纤指， 
<br>愁杀门前少年子。笑开一面红粉妆，东园几树桃花死。 
<br>朝理曲，暮理曲，独坐窗前一片玉。行也娇，坐也娇， 
<br>见之令人魂魄销。堂前锦褥红地炉，绿沈香榼倾屠苏。 
<br>解佩时时歇歌管，芙蓉帐里兰麝满。晚起罗衣香不断， 
<br>灭烛每嫌秋夜短。
<br>
<br>
<br>
<br>&nbsp;&nbsp; 卷799_25 【古意】薛馧 
<br>
<br>昨夜巫山中，失却阳台女。朝来香阁里，独伴楚王语。
<br>
<br>
<br>
<br>&nbsp;&nbsp; 卷799_26 【赠故人】薛馧 
<br>
<br>昔别容如玉，今来鬓若丝。泪痕应共见，肠断阿谁知。
<br>
<br>
<br>
<br>&nbsp;&nbsp; 卷799_27 【句】薛馧 
<br>
<br>寂寞相思处，雕梁落燕泥。（春闺曲，见《吟窗杂录》）
<br>
<br>
<br>
<br>&nbsp;&nbsp; 卷799_28 【题奉慈寺】杨德麟 
<br>
<br>日月金轮动，旃檀碧树秋。塔分鸿雁翅，钟挂凤凰楼。
<br>
<br>
<br>
<br>&nbsp;&nbsp; 卷799_29 【述怀（校书娶崔时年已暮崔微有愠色赋诗述怀）】崔氏 
<br>
<br>不怨卢郎年纪大，不怨卢郎官职卑。
<br>自恨妾身生较晚，不及卢郎年少时。
<br>
<br>
<br>
<br>&nbsp;&nbsp; 卷799_30 【寄夫（一作王驾诗，题云古意）】陈玉兰 
<br>
<br>夫戍边关妾在吴，西风吹妾妾忧夫。
<br>一行书信千行泪，寒到君边衣到无。
<br>
<br>
<br>
<br>&nbsp;&nbsp; 卷799_31 【写真寄夫】薛媛 
<br>
<br>欲下丹青笔，先拈宝镜寒。已经颜索寞，渐觉鬓凋残。 
<br>泪眼描将易，愁肠写出难。恐君浑忘却，时展画图看。
<br>
<br>
<br>
<br>&nbsp;&nbsp; 卷799_32 【闻琴】孙氏 
<br>
<br>玉指朱弦轧复清，湘妃愁怨最难听。初疑飒飒凉风劲， 
<br>又似萧萧暮雨零。近比流泉来碧嶂，远如玄鹤下青冥。 
<br>夜深弹罢堪惆怅，露湿丛兰月满庭。
<br>
<br>
<br>
<br>&nbsp;&nbsp; 卷799_33 【白蜡烛诗（代夫赠人）】孙氏 
<br>
<br>景胜银釭香比兰，一条白玉偪人寒。
<br>他时紫禁春风夜，醉草天书仔细看。
<br>
<br>
<br>
<br>&nbsp;&nbsp; 卷799_34 【谢人送酒（一作代谢崔家郎君送酒）】孙氏 
<br>
<br>谢将清酒寄愁人，澄澈甘香气味真。
<br>好是绿窗风月夜，一杯摇荡满怀春。
<br>
<br>
<br>
<br>&nbsp;&nbsp; 卷799_35 【诗】张立本女 
<br>
<br>危冠广袖楚宫妆，独步闲庭逐夜凉。
<br>自把玉簪敲砌竹，清歌一曲月如霜。
<br>
<br>
<br>
<br>&nbsp;&nbsp; 卷799_36 【绣龟形诗】侯氏 
<br>
<br>暌离已是十秋强，对镜那堪重理妆。闻雁几回修尺素， 
<br>见霜先为制衣裳。开箱叠练先垂泪，拂杵调砧更断肠。 
<br>绣作龟形献天子，愿教征客早还乡。
<br>
<br>
<br>
<br>&nbsp;&nbsp; 卷799_37 【感夫诗（一作与夫诀，一作留别）】慎氏 
<br>
<br>当时心事已相关，雨散云飞一饷间。
<br>便是孤帆从此去，不堪重上望夫山。
<br>
<br>
<br>
<br>&nbsp;&nbsp; 卷799_38 【谣】薛瑶 
<br>
<br>化云心兮思淑贞，洞寂灭兮不见人。瑶草芳兮思芬蒀， 
<br>将奈何兮青春。
<br>
<br>
<br>
<br>&nbsp;&nbsp; 卷799_39 【题唐安寺阁壁】王霞卿 
<br>
<br>春来引步暂寻游，愁见风光倚寺楼。
<br>正好开怀对烟月，双眉不觉自如钩。
<br>
<br>
<br>
<br>&nbsp;&nbsp; 卷799_40 【答郑殷彝】王霞卿 
<br>
<br>君是烟霄折桂身，圣朝方切用儒珍。
<br>正堪西上文场战，空向途中泥妇人。
<br>
<br>
<br>
<br>&nbsp;&nbsp; 卷799_41 【喜卢郎及第】窦梁宾 
<br>
<br>晓妆初罢眼初瞤，小玉惊人踏破裙。
<br>手把红笺书一纸，上头名字有郎君。
<br>
<br>
<br>
<br>&nbsp;&nbsp; 卷799_42 【雨中看牡丹】窦梁宾 
<br>
<br>东风未放晓泥干，红药花开不奈寒。
<br>待得天晴花已老，不如携手雨中看。
<br>
<br>
<br>
<br>&nbsp;&nbsp; 卷799_43 【书桐叶】任氏 
<br>
<br>拭翠敛蛾眉，郁郁心中事。搦管下庭除，书成相思字。 
<br>此字不书石，此字不书纸。书在桐叶上，愿逐秋风起。 
<br>天下有心人，尽解相思死。天下负心人，不识相思字。 
<br>有心与负心，不知落何地。
<br>
<br>
<br>
<br>&nbsp;&nbsp; 卷799_44 【下狱贡诗】黄崇嘏 
<br>
<br>偶辞幽隐在临邛，行止坚贞比涧松。
<br>何事政清如水镜，绊他野鹤在深笼。
<br>
<br>
<br>
<br>&nbsp;&nbsp; 卷799_45 【辞蜀相妻女诗】黄崇嘏 
<br>
<br>一辞拾翠碧江湄，贫守蓬茅但赋诗。自服蓝衫居郡掾， 
<br>永抛鸾镜画蛾眉。立身卓尔青松操，挺志铿然白璧姿。 
<br>幕府若容为坦腹，愿天速变作男儿。
<br>
<br>
<br>
<br>&nbsp;&nbsp; 卷799_46 【答诸姊妹戒饮】蒋氏 
<br>
<br>平生偏好酒，劳尔劝吾餐。但得杯中满，时光度不难。
<br>
<br>
<br>
<br>&nbsp;&nbsp; 卷799_47 【书壁】周仲美 
<br>
<br>爱妾不爱子，为问此何理。弃官更弃妻，人情宁可已。 
<br>永诀泗之滨，遗言空在耳。三载无朝昏，孤帏泪如洗。 
<br>妇人义从夫，一节誓生死。江乡感残春，肠断晚烟起。 
<br>西望太华峰，不知几千里。
<br>
<br>
<br>
<br>&nbsp;&nbsp; 卷799_48 【溪口云】张文姬 
<br>
<br>溶溶溪口云，才向溪中吐。不复归溪中，还作溪中雨。
<br>
<br>
<br>
<br>&nbsp;&nbsp; 卷799_49 【池上竹】张文姬 
<br>
<br>此君临此池，枝低水相近。碧色绿波中，日日流不尽。
<br>
<br>
<br>
<br>&nbsp;&nbsp; 卷799_50 【沙上鹭】张文姬 
<br>
<br>沙头一水禽，鼓翼扬清音。只待高风便，非无云汉心。
<br>
<br>
<br>
<br>&nbsp;&nbsp; 卷799_51 【双槿树】张文姬 
<br>
<br>绿影竞扶疏，红姿相照灼。不学桃李花，乱向春风落。
<br>
<br>
<br>
<br>&nbsp;&nbsp; 卷799_52 【狱中书情上使君（长文为强暴所诬系狱，献诗雪冤）】程长文 
<br>
<br>妾家本住鄱阳曲，一片贞心比孤竹。当年二八盛容仪。 
<br>红笺草隶恰如飞。尽日闲窗刺绣坐，有时极浦采莲归。 
<br>谁道居贫守都邑，幽闺寂寞无人识。海燕朝归衾枕寒， 
<br>山花夜落阶墀湿。强暴之男何所为，手持白刃向帘帏。 
<br>一命任从刀下死，千金岂受暗中欺。我心匪石情难转， 
<br>志夺秋霜意不移。血溅罗衣终不恨，疮黏锦袖亦何辞。 
<br>县僚曾未知情绪，即便教人絷囹圄。朱唇滴沥独衔冤， 
<br>玉箸阑干叹非所。十月寒更堪思人，一闻击柝一伤神。 
<br>高髻不梳云已散，蛾眉罢扫月仍新。三尺严章难可越， 
<br>百年心事向谁说。但看洗雪出圜扉，始信白圭无玷缺。
<br>
<br>
<br>
<br>&nbsp;&nbsp; 卷799_53 【铜雀台怨】程长文 
<br>
<br>君王去后行人绝，箫筝不响歌喉咽。雄剑无威光彩沈， 
<br>宝琴零落金星灭。玉阶寂寞坠秋露，月照当时歌舞处。 
<br>当时歌舞人不回，化为今日西陵灰。
<br>
<br>
<br>
<br>&nbsp;&nbsp; 卷799_54 【春闺怨】程长文 
<br>
<br>绮陌香飘柳如线，时光瞬息如流电。
<br>良人何处事功名，十载相思不相见。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷800_1 【答韩翃】柳氏 
<br>
<br>杨柳枝，芳菲节，可恨年年赠离别。一叶随风忽报秋， 
<br>纵使君来岂堪折。
<br>
<br>
<br>&nbsp;&nbsp; 卷800_2 【归李江州后寄别王氏】程洛宾 
<br>
<br>鱼雁回时写报音，难凭锉蘖数年心。
<br>虽然情断沙吒后，争奈平生怨恨深。
<br>
<br>
<br>
<br>&nbsp;&nbsp; 卷800_3 【忆崔生】红绡妓 
<br>
<br>深洞莺啼恨阮郎，偷来花下解珠珰。
<br>碧云飘断音书绝，空倚玉箫愁凤凰。
<br>
<br>
<br>
<br>&nbsp;&nbsp; 卷800_4 【寄文茂】晁采 
<br>
<br>花笺制叶寄郎边，的的寻鱼为妾传。
<br>并蒂已看灵鹊报，倩郎早觅买花船。
<br>
<br>
<br>
<br>&nbsp;&nbsp; 卷800_5 【秋日再寄】晁采 
<br>
<br>珍簟生凉夜漏馀，梦中恍惚觉来初。魂离不得空成病， 
<br>面见无由浪寄书。窗外江村钟响绝，枕边梧叶雨声疏。 
<br>此时最是思君处，肠断寒猿定不如。
<br>
<br>
<br>
<br>&nbsp;&nbsp; 卷800_6 【春日送夫之长安】晁采 
<br>
<br>思君远别妾心愁，踏翠江边送画舟。
<br>欲待相看迟此别，只忧红日向西流。
<br>
<br>
<br>
<br>&nbsp;&nbsp; 卷800_7 【雨中忆夫】晁采 
<br>
<br>窗前细雨日啾啾，妾在闺中独自愁。
<br>何事玉郎久离别，忘忧总对岂忘忧。
<br>
<br>春风送雨过窗东，忽忆良人在客中。
<br>安得妾身今似雨，也随风去与郎同。
<br>
<br>
<br>
<br>&nbsp;&nbsp; 卷800_8 【子夜歌十八首】晁采 
<br>
<br>侬既剪云鬟，郎亦分丝发。觅向无人处，绾作同心结。
<br>
<br>夜夜不成寐，拥被啼终夕。郎不信侬时，但看枕上迹。
<br>
<br>何时得成匹，离恨不复牵。金针刺菡萏，夜夜得见莲。
<br>
<br>相逢逐凉候，黄花忽复香。颦眉腊月露，愁杀未成霜。
<br>
<br>明窗弄玉指，指甲如水晶。剪之特寄郎，聊当携手行。
<br>
<br>寄语闺中娘，颜色不常好。含笑对棘实，欢娱须是枣。
<br>
<br>良会终有时，劝郎莫得怒。姜蘖畏春蚕，要绵须辛苦。
<br>
<br>醉梦幸逢郎，无奈乌哑哑。中山如有酒，敢借千金价。
<br>
<br>信使无虚日，玉酝寄盈觥。一年一日雨，底事太多晴。
<br>
<br>绣房拟会郎，四窗日离离。手自施屏障，恐有女伴窥。
<br>
<br>相思百馀日，相见苦无期。褰裳摘藕花，要莲敢恨池。
<br>
<br>金盆盥素手，焚香诵普门。来生何所愿，与郎为一身。
<br>
<br>花池多芳水，玉杯挹赠郎。避人藏袖里，湿却素罗裳。
<br>
<br>感郎金针赠，欲报物俱轻。一双连素缕，与郎聊定情。
<br>
<br>寒风响枯木，通夕不得卧。早起遣问郎，昨宵何以过。
<br>
<br>得郎日嗣音，令人不可睹。熊胆磨作墨，书来字字苦。
<br>
<br>轻巾手自制，颜色烂含桃。先怀侬袖里，然后约郎腰。
<br>
<br>侬赠绿丝衣，郎遗玉钩子。即欲系侬心，侬思著郎体。
<br>
<br>
<br>
<br>&nbsp;&nbsp; 卷800_9 【答张生（一作明月三五夜）】崔莺莺 
<br>
<br>待月西厢下，迎风户半开。拂墙花影动，疑是玉人来。
<br>
<br>
<br>
<br>&nbsp;&nbsp; 卷800_10 【寄诗（一作绝微之）】崔莺莺 
<br>
<br>自从销瘦减容光，万转千回懒下床。
<br>不为傍人羞不起，为郎憔悴却羞郎。
<br>
<br>
<br>
<br>&nbsp;&nbsp; 卷800_11 【告绝诗】崔莺莺 
<br>
<br>弃置今何道，当时且自亲。还将旧来意，怜取眼前人。
<br>
<br>
<br>
<br>&nbsp;&nbsp; 卷800_12 【答赵子（一作寄诗答赵象）】步非烟 
<br>
<br>绿惨双蛾不自持，只缘幽恨在新诗。
<br>郎心应似琴心怨，脉脉春情更泥谁。
<br>
<br>
<br>
<br>&nbsp;&nbsp; 卷800_13 【又答赵象独坐（一作寄赠蝉锦香囊）】步非烟 
<br>
<br>无力严妆倚绣栊，暗题蝉锦思难穷。
<br>近来赢得伤春病，柳弱花欹怯晓风。
<br>
<br>
<br>
<br>&nbsp;&nbsp; 卷800_14 【寄怀】步非烟 
<br>
<br>画檐春燕须同宿，兰浦双鸳肯独飞。
<br>长恨桃源诸女伴，等闲花里送郎归。
<br>
<br>
<br>
<br>&nbsp;&nbsp; 卷800_15 【答赵象】步非烟 
<br>
<br>相思只恨难相见，相见还愁却别君。
<br>愿得化为松上鹤，一双飞去入行云。
<br>
<br>
<br>
<br>&nbsp;&nbsp; 卷800_16 【临行献李尚书】崔紫云 
<br>
<br>从来学制斐然诗，不料霜台御史知。
<br>忽见便教随命去，恋恩肠断出门时。
<br>
<br>
<br>
<br>&nbsp;&nbsp; 卷800_17 【怨诗效徐淑体】姚月华 
<br>
<br>妾生兮不辰，盛年兮逢屯。寒暑兮心结，夙夜兮眉颦。 
<br>循环兮不息，如彼兮车轮。车轮兮可歇，妾心兮焉伸。 
<br>杂沓兮无绪，如彼兮丝棼。丝棼兮可理，妾心兮焉分。 
<br>空闺兮岑寂，妆阁兮生尘。萱草兮徒树，兹忧兮岂泯。 
<br>幸逢兮君子，许结兮殷勤。分香兮剪发，赠玉兮共珍。 
<br>指天兮结誓，愿为兮一身。所遭兮多舛，玉体兮难亲。 
<br>损餐兮减寝，带缓兮罗裙。菱鉴兮慵启，博炉兮焉熏。 
<br>整袜兮欲举，塞路兮荆榛。逢人兮欲语，鞈匝兮顽嚚。 
<br>烦冤兮凭胸，何时兮可论。愿君兮见察，妾死兮何瞋。
<br>
<br>
<br>
<br>&nbsp;&nbsp; 卷800_18 【制履赠杨达】姚月华 
<br>
<br>金刀剪紫绒，与郎作轻履。愿化双仙凫，飞来入闺里。
<br>
<br>
<br>
<br>&nbsp;&nbsp; 卷800_19 【有期不至】姚月华 
<br>
<br>银烛清尊久延伫，出门入门天欲曙。
<br>月落星稀竟不来，烟柳胧朣鹊飞去。
<br>
<br>
<br>
<br>&nbsp;&nbsp; 卷800_20 【怨诗寄杨达】姚月华 
<br>
<br>春水悠悠春草绿，对此思君泪相续。
<br>羞将离恨向东风，理尽秦筝不成曲。
<br>
<br>与君形影分吴越，玉枕经年对离别。
<br>登台北望烟雨深，回身泣向寥天月。
<br>
<br>
<br>
<br>&nbsp;&nbsp; 卷800_21 【楚妃怨】姚月华 
<br>
<br>梧桐叶下黄金井，横架辘轳牵素绠。
<br>美人初起天未明，手拂银瓶秋水冷。
<br>
<br>
<br>
<br>&nbsp;&nbsp; 卷800_22 【独游家园】孟氏 
<br>
<br>可惜春时节，依前独自游。无端两行泪，长只对花流。
<br>
<br>
<br>
<br>&nbsp;&nbsp; 卷800_23 【答少年】孟氏 
<br>
<br>谁家少年儿，心中暗自欺。不道终不可，可即恐郎知。
<br>
<br>
<br>
<br>&nbsp;&nbsp; 卷800_24 【寄情（一作许浑代作）】赵氏3 
<br>
<br>春风白马紫丝缰，正值蚕娘未采桑。五夜有心随暮雨， 
<br>百年无节抱秋霜。重寻绣带朱藤合，却忍罗裙碧草长。 
<br>为报西游减离恨，阮郎才去嫁刘郎。
<br>
<br>
<br>
<br>&nbsp;&nbsp; 卷800_25 【书红绡帕】李节度姬 
<br>
<br>囊裹真香谁见窃，鲛绡滴泪染成红。
<br>殷勤遗下轻绡意，好与情郎怀袖中。
<br>
<br>金珠富贵吾家事，常渴佳期乃寂寥。
<br>偶用志诚求雅合，良媒未必胜红绡。
<br>
<br>
<br>
<br>&nbsp;&nbsp; 卷800_26 【会张生述怀】李节度姬 
<br>
<br>门前画戟寻常设，堂上犀簪取次看。
<br>最是恼人情绪处，凤凰楼上月华寒。
<br>
<br>
<br>
<br>&nbsp;&nbsp; 卷800_27 【别韦洵美诗】崔素娥 
<br>
<br>妾闭闲房君路岐，妾心君恨两依依。
<br>神魂倘遇巫娥伴，犹逐朝云暮雨归。
<br>
<br>
<br>
<br>&nbsp;&nbsp; 卷800_28 【送韦生酒】鲍家四弦 
<br>
<br>白露湿庭砌，皓月临前轩。此时去留恨，含思独无言。
<br>
<br>
<br>
<br>&nbsp;&nbsp; 卷800_29 【送鲍生酒】鲍家四弦 
<br>
<br>风飐荷珠难暂圆，多情信有短姻缘。
<br>西楼今夜三更月，还照离人泣断弦。
<br>
<br>
<br>
<br>&nbsp;&nbsp; 卷800_30 【赠别】严续姬 
<br>
<br>风柳摇摇无定枝，阳台云雨梦中归。
<br>他年蓬岛音尘绝，留取尊前旧舞衣。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷801_1 【采桑】郎大家宋氏 
<br>
<br>春来南雁归，日去西蚕远。妾思纷何极，客游殊未返。
<br>
<br>
<br>&nbsp;&nbsp; 卷801_2 【宛转歌二首（一作崔液诗）】郎大家宋氏 
<br>
<br>风已清，月朗琴复鸣。掩抑非千态，殷勤是一声。 
<br>歌宛转，宛转和且长。愿为双鸿鹄，比翼共翱翔。
<br>
<br>日已暮，长檐鸟声度。此时望君君不来，此时思君君不顾。 
<br>歌宛转，宛转那能异栖宿。愿为形与影，出入恒相逐。
<br>
<br>
<br>
<br>&nbsp;&nbsp; 卷801_3 【长相思】郎大家宋氏 
<br>
<br>长相思，久离别。关山阻，风烟绝。台上镜文销， 
<br>袖中书字灭。不见君形影，何曾有欢悦。
<br>
<br>
<br>
<br>&nbsp;&nbsp; 卷801_4 【朝云引】郎大家宋氏 
<br>
<br>巴西巫峡指巴东，朝云触石上朝空。巫山巫峡高何已， 
<br>行雨行云一时起。一时起，三春暮。若言来，且就阳台路。
<br>
<br>
<br>
<br>&nbsp;&nbsp; 卷801_5 【宿巫山寄远人】梁琼 
<br>
<br>巫山云，巫山雨，朝云暮雨无定所。南峰忽暗北峰晴， 
<br>空里仙人语笑声。曾侍荆王枕席处，直至如今如有灵。 
<br>春风澹澹白云闲，惊湍流水响千山。一夜此中对明月， 
<br>忆得此中与君别。感物情怀如旧时，君今渺渺在天涯。 
<br>晓看襟上泪流处，点点血痕犹在衣。
<br>
<br>
<br>
<br>&nbsp;&nbsp; 卷801_6 【昭君怨】梁琼 
<br>
<br>自古无和亲，贻灾到妾身。朔风嘶去马，汉月出行轮。 
<br>衣薄狼山雪，妆成虏塞春。回看父母国，生死毕胡尘。
<br>
<br>
<br>
<br>&nbsp;&nbsp; 卷801_7 【铜雀台】梁琼 
<br>
<br>歌扇向陵开，齐行奠玉杯。舞时飞燕列，梦里片云来。 
<br>月色空馀恨，松声莫更哀。谁怜未死妾，掩袂下铜台。
<br>
<br>
<br>
<br>&nbsp;&nbsp; 卷801_8 【远意】梁琼 
<br>
<br>脉脉长摅气，微微不离心。叩头从此去，烦恼阿谁禁。
<br>
<br>
<br>
<br>&nbsp;&nbsp; 卷801_9 【句】梁琼 
<br>
<br>玉枕空流别后泪，罗衣已尽去时香。（《古意》）
<br>
<br>
<br>
<br>&nbsp;&nbsp; 卷801_10 【有所思】刘云 
<br>
<br>朝亦有所思，暮亦有所思。登楼望君处，蔼蔼萧关道。 
<br>掩泪向浮云，谁知妾怀抱。玉井苍苔春院深， 
<br>桐花落尽无人扫。
<br>
<br>
<br>
<br>&nbsp;&nbsp; 卷801_11 【婕妤怨】刘云 
<br>
<br>君恩不可见，妾岂如秋扇。秋扇尚有时，妾身永微贱。 
<br>莫言朝花不复落，娇容几夺昭阳殿。
<br>
<br>
<br>
<br>&nbsp;&nbsp; 卷801_12 【望月（一作张瑛诗）】刘云 
<br>
<br>天汉凉秋夜，澄澄一镜明。山空猿屡啸，林静鹊频惊。
<br>
<br>
<br>
<br>&nbsp;&nbsp; 卷801_13 【古意】崔萱 
<br>
<br>灼灼叶中花，夏萎春又芳。明明天上月，蟾缺圆复光。 
<br>未如君子情，朝违夕已忘。玉帐枕犹暖，纨扇思何长。 
<br>愿因西南风，吹上玳瑁床。娇眠锦衾里，展转双鸳鸯。
<br>
<br>
<br>
<br>&nbsp;&nbsp; 卷801_14 【叙别】崔萱 
<br>
<br>碧池漾漾春水绿，中有佳禽暮栖宿。
<br>愿持此意永相贻，只虑君情中反覆。
<br>
<br>
<br>
<br>&nbsp;&nbsp; 卷801_15 【豪家子】崔萱 
<br>
<br>年少家藏累代金，红楼尽日醉沈沈。
<br>马非躞蹀宁酬价，人不婵娟肯动心。
<br>
<br>
<br>
<br>&nbsp;&nbsp; 卷801_16 【句】崔萱 
<br>
<br>岂知一只凤钗价，沽得数村蜗舍人。（《豪家妓》）
<br>
<br>
<br>
<br>&nbsp;&nbsp; 卷801_17 【赠所思】崔仲容 
<br>
<br>所居幸接邻，相见不相亲。一似云间月，何殊镜里人。 
<br>丹诚空有梦，肠断不禁春。愿作梁间燕，无由变此身。
<br>
<br>
<br>
<br>&nbsp;&nbsp; 卷801_18 【戏赠】崔仲容 
<br>
<br>暂到昆仑未得归，阮郎何事教人非。
<br>如今身佩上清箓，莫遣落花沾羽衣。
<br>
<br>
<br>
<br>&nbsp;&nbsp; 卷801_19 【赠歌姬】崔仲容 
<br>
<br>水剪双眸雾剪衣，当筵一曲媚春辉。潇湘夜瑟怨犹在， 
<br>巫峡晓云愁不稀。皓齿乍分寒玉细，黛眉轻蹙远山微。 
<br>渭城朝雨休重唱，满眼阳关客未归。
<br>
<br>
<br>
<br>&nbsp;&nbsp; 卷801_20 【句】崔仲容 
<br>
<br>妾心合君心，一似影随形。（《寄赠》）
<br>
<br>梁燕无情困，双栖语此时。（《春怨》）
<br>
<br>不觉红颜去，空嗟白发生。（《感怀》）
<br>
<br>桐花落尽春又尽，紫塞征人犹未归。（《古意》）
<br>
<br>
<br>
<br>&nbsp;&nbsp; 卷801_21 【独夜词】崔公远 
<br>
<br>晴天霜落寒风急，锦帐罗帏羞更入。
<br>秦筝不复续断弦，回身掩泪挑灯立。
<br>
<br>
<br>
<br>&nbsp;&nbsp; 卷801_22 【句】崔公远 
<br>
<br>看花独不语，裴回双泪潸。
<br>
<br>君今远戍在何处，遣妾秋来长望天。
<br>
<br>
<br>
<br>&nbsp;&nbsp; 卷801_23 【春词二首】张琰 
<br>
<br>垂柳鸣黄鹂，关关若求友。春情不可耐，愁杀闺中妇。 
<br>日暮登高楼，谁怜小垂手。
<br>
<br>昨日桃花飞，今朝梨花吐。春色能几时，那堪此愁绪。 
<br>荡子游不归，春来泪如雨。
<br>
<br>
<br>
<br>&nbsp;&nbsp; 卷801_24 【铜雀台（一作张瑛诗）】张琰 
<br>
<br>君王冥漠不可见，铜雀歌舞空裴回。西陵啧啧悲宿鸟， 
<br>高殿沈沈闭青苔。青苔无人迹，红粉空自哀。
<br>
<br>
<br>
<br>&nbsp;&nbsp; 卷801_25 【句】张琰 
<br>
<br>年年人自老，日日水东流。
<br>
<br>庭芳自摇落，永念结中肠。
<br>
<br>
<br>
<br>&nbsp;&nbsp; 卷801_26 【哭夫二首（时以夫征戎轻入被擒音信断绝作诗哭之）】裴羽仙 
<br>
<br>风卷平沙日欲曛，狼烟遥认犬羊群。
<br>李陵一战无归日，望断胡天哭塞云。
<br>
<br>良人平昔逐蕃浑，力战轻行出塞门。
<br>从此不归成万古，空留贱妾怨黄昏。
<br>
<br>
<br>
<br>&nbsp;&nbsp; 卷801_27 【长门怨】刘媛 
<br>
<br>雨滴梧桐秋夜长，愁心和雨到昭阳。
<br>泪痕不学君恩断，拭却千行更万行。
<br>
<br>学画蛾眉独出群，当时人道便承恩。
<br>经年不见君王面，花落黄昏空掩门。
<br>
<br>
<br>
<br>&nbsp;&nbsp; 卷801_28 【送远】刘媛 
<br>
<br>闻道瞿塘滟滪堆，青山流水近阳台。
<br>知君此去无还日，妾亦随波不复回。
<br>
<br>
<br>
<br>&nbsp;&nbsp; 卷801_29 【句】刘媛 
<br>
<br>春风报梅柳，一夜发南枝。
<br>
<br>傍人那得知心事，一面残妆空泪痕。
<br>
<br>
<br>
<br>&nbsp;&nbsp; 卷801_30 【怀良人（一云朱滔时河北士人作）】葛鸦儿 
<br>
<br>蓬鬓荆钗世所稀，布裙犹是嫁时衣。
<br>胡麻好种无人种，正是归时不见归。
<br>
<br>
<br>
<br>&nbsp;&nbsp; 卷801_31 【会仙诗】葛鸦儿 
<br>
<br>彩凤摇摇下翠微，烟光漠漠遍芳枝。
<br>玉窗仙会何人见，唯有春风仔细知。
<br>
<br>烟霞迤逦接蓬莱，宫殿参差晓日开。
<br>群玉山前人别处，紫鸾飞起望仙台。
<br>
<br>
<br>
<br>&nbsp;&nbsp; 卷801_32 【暗别离】刘瑶 
<br>
<br>槐花结子桐叶焦，单飞越鸟啼青霄。翠轩辗云轻遥遥， 
<br>燕脂泪迸红线条。瑶草歇芳心耿耿，玉佩无声画屏冷。 
<br>朱弦暗断不见人，风动花枝月中影。青鸾脉脉西飞去， 
<br>海阔天高不知处。
<br>
<br>
<br>
<br>&nbsp;&nbsp; 卷801_33 【古意曲】刘瑶 
<br>
<br>梧桐阶下月团团，洞房如水秋夜阑。吴刀剪破机头锦， 
<br>茱萸花坠相思枕。绿窗寂寞背灯时，暗数寒更不成寝。
<br>
<br>
<br>
<br>&nbsp;&nbsp; 卷801_34 【阖闾城怀古】刘瑶 
<br>
<br>五湖春水接遥天，国破君亡不记年。
<br>唯有妖娥曾舞处，古台寂寞起愁烟。
<br>
<br>
<br>
<br>&nbsp;&nbsp; 卷801_35 【峡中即事】廉氏 
<br>
<br>清秋三峡此中去，鸣鸟孤猿不可闻。一道水声多乱石， 
<br>四时天色少晴云。日暮泛舟溪溆口，那堪夜永思氛氲。
<br>
<br>
<br>
<br>&nbsp;&nbsp; 卷801_36 【怀远】廉氏 
<br>
<br>隙尘何微微，朝夕通其辉。人生各有托，君去独不归。 
<br>青林有蝉响，赤日无鸟飞。裴回东南望，双泪空沾衣。
<br>
<br>
<br>
<br>&nbsp;&nbsp; 卷801_37 【寄征人】廉氏 
<br>
<br>凄凄北风吹鸳被，娟娟西月生蛾眉。
<br>谁知独夜相思处，泪滴寒塘蕙草时。
<br>
<br>
<br>
<br>&nbsp;&nbsp; 卷801_38 【寄远】田娥 
<br>
<br>忆昨会诗酒，终日相逢迎。今来成故事，岁月令人惊。 
<br>泪流红粉薄，风度罗衣轻。难为子猷志，虚负文君名。
<br>
<br>
<br>
<br>&nbsp;&nbsp; 卷801_39 【携手曲】田娥 
<br>
<br>携手共惜芳菲节，莺啼锦花满城阙。行乐逶迤念容色， 
<br>色衰只恐君恩歇。凤笙龙管白日阴，盈亏自感青天月。
<br>
<br>
<br>
<br>&nbsp;&nbsp; 卷801_40 【长信宫】田娥 
<br>
<br>团圆手中扇，昔为君所持。今日君弃捐，复值秋风时。 
<br>悲将入箧笥，自叹知何为。
<br>
<br>
<br>
<br>&nbsp;&nbsp; 卷801_41 【句】田娥 
<br>
<br>春至偏无兴，秋来只是眠。（《闲居》）
<br>
<br>
<br>
<br>&nbsp;&nbsp; 卷801_42 【中秋夜泊武昌】刘淑柔 
<br>
<br>两城相对峙，一水向东流。今夜素娥月，何年黄鹤楼。 
<br>悠悠兰棹晚，渺渺荻花秋。无奈柔肠断，关山总是愁。
<br>
<br>
<br>
<br>&nbsp;&nbsp; 卷801_43 【赋荆门】薛琼 
<br>
<br>黄鸟翻红树，青牛卧绿苔。渚宫歌舞地，轻雾锁楼台。
<br>
<br>
<br>
<br>&nbsp;&nbsp; 卷801_44 【戏赠】赵虚舟 
<br>
<br>砌下梧桐叶正齐，花繁雨后压枝低。
<br>报道不须鸦鸟乱，他家自有凤凰栖。
<br>
<br>
<br>
<br>&nbsp;&nbsp; 卷801_45 【铜雀台（一作张琰诗）】张瑛 
<br>
<br>君王冥漠不可见，铜雀歌舞空裴回。西陵啧啧悲宿鸟， 
<br>高殿沈沈闭青苔。青苔无人迹，红粉空相哀。
<br>
<br>
<br>
<br>&nbsp;&nbsp; 卷801_46 【望月（一作刘云诗）】张瑛 
<br>
<br>天汉凉秋夜，澄澄一镜明。山空猿屡啸，林静鹤频惊。
<br>
<br>
<br>
<br>&nbsp;&nbsp; 卷801_47 【答外（佐转戍边不归寄书与妻作诗答之）】长孙佐转妻 
<br>
<br>征人去年戍边水，夜得边书字盈纸。挥刀就烛裁红绮， 
<br>结作同心答千里。君寄边书书莫绝，妾答同心心自结。 
<br>同心再解不心离，离字频看字愁灭。结成一衣和泪封， 
<br>封书只在怀袖中。莫如书故字难久，愿学同心长可同。
<br>
<br>
<br>
<br>&nbsp;&nbsp; 卷801_48 【早梅（一作观梅女仙诗）】刘元载妻 
<br>
<br>南枝向暖北枝寒，一种春风有两般。
<br>凭仗高楼莫吹笛，大家留取倚阑干。
<br>
<br>
<br>
<br>&nbsp;&nbsp; 卷801_49 【明月堂】刘氏妇 
<br>
<br>蝉鬓惊秋华发新，可怜红隙尽埃尘。
<br>西山一梦何年觉，明月堂前不见人。
<br>
<br>玉钩风急响丁东，回首西山似梦中。
<br>明月堂前人不到，庭梧一夜老秋风。
<br>
<br>
<br>
<br>&nbsp;&nbsp; 卷801_50 【和潘雍】葛氏女 
<br>
<br>九天天远瑞烟浓，驾鹤骖鸾意已同。
<br>从此三山山上月，琼花开处照春风。
<br>
<br>
<br>
<br>&nbsp;&nbsp; 卷801_51 【寄诗】李主簿姬 
<br>
<br>去时盟约与心违，秋日离家春不归。
<br>应是维扬风景好，恣情欢笑到芳菲。
<br>
<br>
<br>
<br>&nbsp;&nbsp; 卷801_52 【题兴元明珠亭】京兆女子 
<br>
<br>寂寥满地落花红，独有离人万恨中。
<br>回首池塘更无语，手弹珠泪与春风。
<br>
<br>
<br>
<br>&nbsp;&nbsp; 卷801_53 【题玉泉溪】湘驿女子 
<br>
<br>红叶醉秋色，碧溪弹夜弦。佳期不可再，风雨杳如年。
<br>
<br>
<br>
<br>&nbsp;&nbsp; 卷801_54 【题三乡诗】若耶溪女子 
<br>
<br>昔逐良人西入关，良人身殁妾空还。
<br>谢娘卫女不相待，为雨为云归此山。
<br>
<br>
<br>
<br>&nbsp;&nbsp; 卷801_55 【题沙鹿门】谁氏女 
<br>
<br>昔逐良人去上京，良人身殁妾东征。
<br>同来不得同归去，永负朝云暮雨情。
<br>
<br>
<br>
<br>&nbsp;&nbsp; 卷801_56 【联句（光、威、裒，姊妹三人，失其姓）】 
<br>
<br>朱楼影直日当午，玉树阴低月已三。 --光
<br>腻粉暗销银镂合，错刀闲剪泥金衫。 --威
<br>绣床怕引乌龙吠，锦字愁教青鸟衔。 --裒
<br>百味炼来怜益母，千花开处斗宜男。 --光
<br>鸳鸯有伴谁能羡，鹦鹉无言我自惭。 --威
<br>浪喜游蜂飞扑扑，佯惊孤燕语喃喃。 --裒
<br>偏怜爱数螆蛦掌，每忆光抽玳瑁簪。 --光
<br>烟洞几年悲尚在，星桥一夕帐空含。 --威
<br>窗前时节羞虚掷，世上风流笑苦谙。 --裒
<br>独结香绡偷饷送，暗垂檀袖学通参。 --光
<br>须知化石心难定，却是为云分易甘。 --威
<br>看见风光零落尽，弦声犹逐望江南。 --裒
<br>
<br>
<br>&nbsp;&nbsp; 卷801_57 【联句】越溪杨女 
<br>
<br>珠帘半床月，青竹满林风。 --杨女
<br>何事今宵景，无人解语同。 --谢生
<br>
<br>
<br>&nbsp;&nbsp; 卷801_58 【春日】越溪杨女 
<br>
<br>春尽花随尽，其如自是花。 --杨女
<br>从来说花意，不过此容华。 --谢生
<br>明月易亏轮，好花难恋春。 --杨女
<br>常将花月恨，并作可怜人。 --谢生
<br>
<br>
<br>&nbsp;&nbsp; 卷801_59 【句】曹文姬 
<br>
<br>凿开天外长生地，炼出人间不死丹。（《题梅仙山丹井》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷802_1 【燕子楼三首】关盼盼 
<br>
<br>楼上残灯伴晓霜，独眠人起合欢床。
<br>相思一夜情多少，地角天涯不是长。
<br>
<br>北邙松柏锁愁烟，燕子楼中思悄然。
<br>自埋剑履歌尘散，红袖香销一十年。
<br>
<br>适看鸿雁岳阳回，又睹玄禽逼社来。
<br>瑶瑟玉箫无意绪，任从蛛网任从灰。
<br>
<br>
<br>&nbsp;&nbsp; 卷802_2 【和白公诗】关盼盼 
<br>
<br>自守空楼敛恨眉，形同春后牡丹枝。
<br>舍人不会人深意，讶道泉台不去随。
<br>
<br>
<br>
<br>&nbsp;&nbsp; 卷802_3 【句】关盼盼 
<br>
<br>儿童不识冲天物，漫把青泥污雪毫。（《临殁口吟》）
<br>
<br>
<br>
<br>&nbsp;&nbsp; 卷802_4 【啰唝曲六首】刘采春 
<br>
<br>不喜秦淮水，生憎江上船。载儿夫婿去，经岁又经年。
<br>
<br>借问东园柳，枯来得几年。自无枝叶分，莫恐太阳偏。
<br>
<br>莫作商人妇，金钗当卜钱。朝朝江口望，错认几人船。
<br>
<br>那年离别日，只道住桐庐。桐庐人不见，今得广州书。
<br>
<br>昨日胜今日，今年老去年。黄河清有日，白发黑无缘。
<br>
<br>昨日北风寒，牵船浦里安。潮来打缆断，摇橹始知难。
<br>
<br>
<br>
<br>&nbsp;&nbsp; 卷802_5 【寄欧阳詹】太原妓 
<br>
<br>自从别后减容光，半是思郎半恨郎。
<br>欲识旧来云髻样，为奴开取缕金箱。
<br>
<br>
<br>
<br>&nbsp;&nbsp; 卷802_6 【续韦蟾句】武昌妓 
<br>
<br>悲莫悲兮生别离，登山临水送将归。
<br>武昌无限新栽柳，不见杨花扑面飞。
<br>
<br>
<br>
<br>&nbsp;&nbsp; 卷802_7 【献李观察】舞柘枝女 
<br>
<br>湘江舞罢忽成悲，便脱蛮靴出绛帷。
<br>谁是蔡邕琴酒客，魏公怀旧嫁文姬。
<br>
<br>
<br>
<br>&nbsp;&nbsp; 卷802_8 【赠卢夫人】常浩 
<br>
<br>佳人惜颜色，恐逐芳菲歇。日暮出画堂，下阶拜新月。 
<br>拜月如有词，傍人那得知。归来投玉枕，始觉泪痕垂。
<br>
<br>
<br>
<br>&nbsp;&nbsp; 卷802_9 【寄远】常浩 
<br>
<br>年年二月时，十年期别期。春风不知信，轩盖独迟迟。 
<br>今日无端卷珠箔，始见庭花复零落。人心一往不复归， 
<br>岁月来时未尝错。可怜荧荧玉镜台，尘飞幂幂几时开。 
<br>却念容华非昔好，画眉犹自待君来。
<br>
<br>
<br>
<br>&nbsp;&nbsp; 卷802_10 【送武补阙】襄阳妓 
<br>
<br>弄珠滩上欲销魂，独把离怀寄酒尊。
<br>无限烟花不留意，忍教芳草怨王孙。
<br>
<br>
<br>
<br>&nbsp;&nbsp; 卷802_11 【题孙棨诗后】王福娘 
<br>
<br>苦把文章邀劝人，吟看好个语言新。
<br>虽然不及相如赋，也直黄金一二斤。
<br>
<br>
<br>
<br>&nbsp;&nbsp; 卷802_12 【问棨诗】王福娘 
<br>
<br>日日悲伤未有图，懒将心事话凡夫。
<br>非同覆水应收得，只问仙郎有意无。
<br>
<br>
<br>
<br>&nbsp;&nbsp; 卷802_13 【谢棨（一作掷红巾诗）】王福娘 
<br>
<br>久赋恩情欲托身，已将心事再三陈。
<br>泥莲既没移栽分，今日分离莫恨人。
<br>
<br>
<br>
<br>&nbsp;&nbsp; 卷802_14 【答小子弟诗】杨莱儿 
<br>
<br>黄口小儿口莫凭，逡巡看取第三名。
<br>孝廉持水添瓶子，莫向街头乱碗鸣。
<br>
<br>
<br>
<br>&nbsp;&nbsp; 卷802_15 【和赵光远题壁】杨莱儿 
<br>
<br>长者车尘每到门，长卿非慕卓王孙。定知羽翼难随凤， 
<br>却喜波涛未化鲲。娇别翠钿黏去袂，醉歌金雀碎残尊。 
<br>多情多病年应促，早办名香为返魂。
<br>
<br>
<br>
<br>&nbsp;&nbsp; 卷802_16 【贻郑昌图】楚儿 
<br>
<br>应是前生有宿冤，不期今世恶因缘。蛾眉欲碎巨灵掌， 
<br>鸡肋难胜子路拳。只拟吓人传铁券，未应教我踏青莲。 
<br>曲江昨日君相遇，当下遭他数十鞭。
<br>
<br>
<br>
<br>&nbsp;&nbsp; 卷802_17 【和李标】王苏苏 
<br>
<br>怪得犬惊鸡乱飞，羸童瘦马老麻衣。
<br>阿谁乱引闲人到，留住青蚨热赶归。
<br>
<br>
<br>
<br>&nbsp;&nbsp; 卷802_18 【临终召客（一作病中见落花）】颜令宾 
<br>
<br>气馀三五喘，花剩两三枝。话别一尊酒，相邀无后期。
<br>
<br>
<br>
<br>&nbsp;&nbsp; 卷802_19 【寄故人（一作杜羔妻诗）】张窈窕 
<br>
<br>淡淡春风花落时，不堪愁望更相思。
<br>无金可买长门赋，有恨空吟团扇诗。
<br>
<br>
<br>
<br>&nbsp;&nbsp; 卷802_20 【上成都在事（一作成都即事）】张窈窕 
<br>
<br>昨日卖衣裳，今日卖衣裳。衣裳浑卖尽，羞见嫁时箱。 
<br>有卖愁仍缓，无时心转伤。故园有虏隔，何处事蚕桑。
<br>
<br>
<br>
<br>&nbsp;&nbsp; 卷802_21 【春思二首】张窈窕 
<br>
<br>门前梅柳烂春辉，闭妾深闺绣舞衣。
<br>双燕不知肠欲断，衔泥故故傍人飞。
<br>
<br>井上梧桐是妾移，夜来花发最高枝。
<br>若教不向深闺种，春过门前争得知。
<br>
<br>
<br>
<br>&nbsp;&nbsp; 卷802_22 【西江行】张窈窕 
<br>
<br>日下西塞山，南来洞庭客。晴空白鸟度，万里秋光碧。
<br>
<br>
<br>
<br>&nbsp;&nbsp; 卷802_23 【赠所思】张窈窕 
<br>
<br>与君咫尺长离别，遣妾容华为谁说。
<br>夕望层城眼欲穿，晓临明镜肠堪绝。
<br>
<br>
<br>
<br>&nbsp;&nbsp; 卷802_24 【句】张窈窕 
<br>
<br>满院花飞人不到，含情欲语燕双双。（《春情》， 
<br>见《吟窗杂录》）
<br>
<br>
<br>
<br>&nbsp;&nbsp; 卷802_25 【赠裴思谦（一作裴思谦诗）】平康妓 
<br>
<br>银釭斜背解明珰，小语偷声贺玉郎。
<br>从此不知兰麝贵，夜来新惹桂枝香。
<br>
<br>
<br>
<br>&nbsp;&nbsp; 卷802_26 【迷香洞】史凤 
<br>
<br>洞口飞琼佩羽霓，香风飘拂使人迷。
<br>自从邂逅芙蓉帐，不数桃花流水溪。
<br>
<br>
<br>
<br>&nbsp;&nbsp; 卷802_27 【神鸡枕】史凤 
<br>
<br>枕绘鸳鸯久与栖，新裁雾縠斗神鸡。
<br>与郎酣梦浑忘晓，鸡亦留连不肯啼。
<br>
<br>
<br>
<br>&nbsp;&nbsp; 卷802_28 【锁莲灯】史凤 
<br>
<br>灯锁莲花花照罍，翠钿同醉楚台巍。
<br>残灰剔罢携纤手，也胜金莲送辙回。
<br>
<br>
<br>
<br>&nbsp;&nbsp; 卷802_29 【鲛红被】史凤 
<br>
<br>肱被当年仅御寒，青楼惯染血猩纨。
<br>牙床舒卷鹓鸾共，正值窗棂月一团。
<br>
<br>
<br>
<br>&nbsp;&nbsp; 卷802_30 【传香枕】史凤 
<br>
<br>韩寿香从何处传，枕边芳馥恋婵娟。
<br>休疑粉黛加铤刃，玉女旃檀侍佛前。
<br>
<br>
<br>
<br>&nbsp;&nbsp; 卷802_31 【八分羊】史凤 
<br>
<br>党家风味足肥羊，绮阁留人漫较量。
<br>万羊亦是男儿事，莫学狂夫取次尝。
<br>
<br>
<br>
<br>&nbsp;&nbsp; 卷802_32 【闭门羹】史凤 
<br>
<br>一豆聊供游冶郎，去时忙唤锁仓琅。
<br>入门独慕相如侣，欲拨瑶琴弹凤凰。
<br>
<br>
<br>
<br>&nbsp;&nbsp; 卷802_33 【突厥三台】盛小丛 
<br>
<br>雁门山上雁初飞，马邑阑中马正肥。
<br>日旰山西逢驿使，殷勤南北送征衣。
<br>
<br>
<br>
<br>&nbsp;&nbsp; 卷802_34 【云鬟】赵鸾鸾 
<br>
<br>扰扰香云湿未干，鸦领蝉翼腻光寒。
<br>侧边斜插黄金凤，妆罢夫君带笑看。
<br>
<br>
<br>
<br>&nbsp;&nbsp; 卷802_35 【柳眉】赵鸾鸾 
<br>
<br>弯弯柳叶愁边戏，湛湛菱花照处频。
<br>妩媚不烦螺子黛，春山画出自精神。
<br>
<br>
<br>
<br>&nbsp;&nbsp; 卷802_36 【檀口】赵鸾鸾 
<br>
<br>衔杯微动樱桃颗，咳唾轻飘茉莉香。
<br>曾见白家樊素口，瓠犀颗颗缀榴芳。
<br>
<br>
<br>
<br>&nbsp;&nbsp; 卷802_37 【纤指】赵鸾鸾 
<br>
<br>纤纤软玉削春葱，长在香罗翠袖中。
<br>昨日琵琶弦索上，分明满甲染猩红。
<br>
<br>
<br>
<br>&nbsp;&nbsp; 卷802_38 【酥乳】赵鸾鸾 
<br>
<br>粉香汗湿瑶琴轸，春逗酥融绵雨膏。
<br>浴罢檀郎扪弄处，灵华凉沁紫葡萄。
<br>
<br>
<br>
<br>&nbsp;&nbsp; 卷802_39 【献陈陶处士】莲花妓 
<br>
<br>莲花为号玉为腮，珍重尚书遣妾来。
<br>处士不生巫峡梦，虚劳神女下阳台。
<br>
<br>
<br>
<br>&nbsp;&nbsp; 卷802_40 【叙怀】徐月英 
<br>
<br>为失三从泣泪频，此身何用处人伦。
<br>虽然日逐笙歌乐，长羡荆钗与布裙。
<br>
<br>
<br>
<br>&nbsp;&nbsp; 卷802_41 【送人】徐月英 
<br>
<br>惆怅人间万事违，两人同去一人归。
<br>生憎平望亭前水，忍照鸳鸯相背飞。
<br>
<br>
<br>
<br>&nbsp;&nbsp; 卷802_42 【句】徐月英 
<br>
<br>枕前泪与阶前雨，隔个窗儿滴到明。
<br>
<br>
<br>
<br>&nbsp;&nbsp; 卷802_43 【句】韩襄客 
<br>
<br>连理枝前同设誓，丁香树下共论心。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
