<HTML>
<HEAD>
<TITLE>全唐诗 卷775-779 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷775-779</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷775-779</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6233"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷775-779')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷775-779]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷775_1 【宜春郡城闻猿】崔江 
<br>
<br>怨抱霜枝向月啼，数声清绕郡城低。
<br>那堪日夜有云雨，便似巫山与建溪。
<br>
<br>
<br>&nbsp;&nbsp; 卷775_2 【谪宜阳到荆渚】李伉 
<br>
<br>汉江江水水连天，被谪宜阳路几千。
<br>为问野人山鸟语，问予归棹是何年。
<br>
<br>
<br>
<br>&nbsp;&nbsp; 卷775_3 【九嶷山（山在萍乡，上有九嶷仙观）】刘望 
<br>
<br>鼎湖冠剑有遗踪，晋汉真人羽化同。九转药成丹灶冷， 
<br>五车云去玉堂空。仙家日月蓬壶里，尘世烟花梦寐中。 
<br>徒有旧山流水畔，老松枝叶苦吟风。
<br>
<br>
<br>
<br>&nbsp;&nbsp; 卷775_4 【郡城放猿献卫使君】易思 
<br>
<br>千岩万壑与云连，放出雕笼任自然。叶洒惊风啼暮雨， 
<br>月凝残雪饮流泉。临岐莫似三声日，避射须依绕树年。 
<br>应解感恩寻太守，攀萝时复到楼前。
<br>
<br>
<br>
<br>&nbsp;&nbsp; 卷775_5 【题袁州龙兴寺】易思 
<br>
<br>百尺古松松下寺，宝幡朱盖画珊珊。
<br>闲庭甘露几回落，青石绿苔犹未干。
<br>
<br>
<br>
<br>&nbsp;&nbsp; 卷775_6 【山中送弟方质】易思 
<br>
<br>山中殷勤弟别兄，兄还送弟下山行。
<br>芦花飞处秋风起，日暮不堪闻雁声。
<br>
<br>
<br>
<br>&nbsp;&nbsp; 卷775_7 【寻易尊师不遇】易思 
<br>
<br>烂熳红霞光照衣，苔封白石路微微。
<br>华阳洞里人何在，落尽松花不见归。
<br>
<br>
<br>
<br>&nbsp;&nbsp; 卷775_8 【秋日寄弟】赵防 
<br>
<br>凉风飒庭户，渐疑华发侵。已经杨柳谢，犹听蟪蛄吟。 
<br>雨助滩声出，云连野色深。鶺鴒今在远，年酒共谁斟。
<br>
<br>
<br>
<br>&nbsp;&nbsp; 卷775_9 【杨岐山】刘廓 
<br>
<br>千峰围古寺，深处敞楼台。景异寻常处，人须特达来。 
<br>松杉寒更茂，岚霭昼还开。欲续丰碑语，含毫恨不才。
<br>
<br>
<br>
<br>&nbsp;&nbsp; 卷775_10 【南源山】姚偓 
<br>
<br>修径投幽隐，轻裘怯暮寒。闲僧能解榻，倦客得休鞍。 
<br>白雨鸣山麓，青灯语夜阑。明朝梯石路，更仗笋舆安。
<br>
<br>
<br>
<br>&nbsp;&nbsp; 卷775_11 【下第夜吟】戴衢 
<br>
<br>扰扰东西南北情，何人于此悟浮生。
<br>还缘无月春风夜，暂得独闻流水声。
<br>
<br>
<br>
<br>&nbsp;&nbsp; 卷775_12 【句】戴衢 
<br>
<br>坐落千门日，吟残午夜灯。
<br>
<br>
<br>
<br>&nbsp;&nbsp; 卷775_13 【咏月】李建枢 
<br>
<br>昨夜圆非今夜圆，却疑圆处减婵娟。
<br>一年十二度圆缺，能得几多时少年。
<br>
<br>
<br>
<br>&nbsp;&nbsp; 卷775_14 【谢人惠琴材】谢邈 
<br>
<br>风撼桐丝带月明，羽人乘醉截秋声。七弦妙制饶仙品， 
<br>三尺良材称道情。池小未开春浪泛，岳低犹欠暮云生。 
<br>何因乞与元中术，临化无妨膝上横。
<br>
<br>
<br>
<br>&nbsp;&nbsp; 卷775_15 【谢僧寄拄杖】谢邈 
<br>
<br>峭壁猿啼采处深，一枝奇异出孤岑。感师千里寄来意， 
<br>发我片云归去心。窗外冷敲檐冻折，溪边闲点戏鱼沈。 
<br>他年必藉相携力，蹇步犹能返故林。
<br>
<br>
<br>
<br>&nbsp;&nbsp; 卷775_16 【失题二首】唐备 
<br>
<br>天若无雪霜，青松不如草。地若无山川，何人重平道。
<br>
<br>一日天无风，四溟波尽息。人心风不吹，波浪高百尺。
<br>
<br>
<br>
<br>&nbsp;&nbsp; 卷775_17 【道傍木】唐备 
<br>
<br>狂风拔倒树，树倒根已露。上有数枝藤，青青犹未悟。
<br>
<br>
<br>
<br>&nbsp;&nbsp; 卷775_18 【失题（一作陈叔宝诗）】方棫 
<br>
<br>午醉醒来晚，无人梦自惊。夕阳如有意，长傍小窗明。
<br>
<br>
<br>
<br>&nbsp;&nbsp; 卷775_19 【失题】范夜 
<br>
<br>举意三江竭，兴心四海枯。南游李邕死，北望宋珪殂。
<br>
<br>
<br>
<br>&nbsp;&nbsp; 卷775_20 【失题】卢群玉 
<br>
<br>酒泻银瓶倒底清，夜深丝竹凤凰鸣。
<br>红妆醉起一花落，更引春风无限情。
<br>
<br>
<br>
<br>&nbsp;&nbsp; 卷775_21 【投卢尚书】卢群玉 
<br>
<br>无力不任为走役，有文安敢滞清平。
<br>从来若把耕桑定，免恃雕虫误此生。
<br>
<br>
<br>
<br>&nbsp;&nbsp; 卷775_22 【失题二首】杨行敏 
<br>
<br>驽骀嘶叫知无定，骐骥低垂自有心。
<br>山上高松溪畔竹，清风才动是知音。
<br>
<br>杜鹃花里杜鹃啼，浅紫深红更傍溪。
<br>迟日霁光搜客思，晓来山路恨如迷。
<br>
<br>
<br>
<br>&nbsp;&nbsp; 卷775_23 【吴江别王长史】张怀 
<br>
<br>多年襆被玉山岑，鬓雪欺人忽满簪。驽马虽然贪短豆， 
<br>野麋终是忆长林。鲈鱼未得乘归兴，鸥鸟惟应信此心。 
<br>见说新桥好风景，会须乘月濯烦襟。
<br>
<br>
<br>
<br>&nbsp;&nbsp; 卷775_24 【题天台石桥】赵湘 
<br>
<br>白石峰犹在，横桥一径微。多年无客过，落日有云归。 
<br>水净苔生发，山寒树著衣。如何方广寺，千古去人稀。
<br>
<br>
<br>
<br>&nbsp;&nbsp; 卷775_25 【寄朗陵兄】杨持 
<br>
<br>刺举官犹屈，风谣政已成。行看换龟组，奏最谒承明。
<br>
<br>
<br>
<br>&nbsp;&nbsp; 卷775_26 【咏dD溪在历阳西一里】李聪 
<br>
<br>泠泠一带清溪水，远派□通历阳市。
<br>涓涓出自碧湖中，流入楚江烟雾里。
<br>
<br>
<br>
<br>&nbsp;&nbsp; 卷775_27 【耒阳杜工部祠堂】徐介 
<br>
<br>手接汨罗水，天心知所存。固教工部死，来伴大夫魂。 
<br>流落同千古，风骚共一源。消凝伤往事，斜日隐颓垣。
<br>
<br>
<br>
<br>&nbsp;&nbsp; 卷775_28 【登单于台】李士元 
<br>
<br>悔上层楼望，翻成极目愁。路沿葱岭去，河背玉关流。 
<br>马散眠沙碛，兵闲倚戍楼。残阳三会角，吹白旅人头。
<br>
<br>
<br>
<br>&nbsp;&nbsp; 卷775_29 【登阁】李士元 
<br>
<br>乱后独来登大阁，凭阑举目尽伤心。长堤过雨人行少， 
<br>废苑经秋草自深。破落侯家通永巷，萧条宫树接疏林。 
<br>总输释氏青莲馆，依旧重重布地金。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷776_1 【山中作】冯道之 
<br>
<br>草堂在岩下，卜居聊自适。桂气满阶庭，松阴生枕席。 
<br>远瞻惟鸟度，旁信无人迹。霭霭云生峰，潺潺水流石。 
<br>颇寻黄卷理，庶就丹砂益。此即契吾生，何为苦尘役。
<br>
<br>
<br>&nbsp;&nbsp; 卷776_2 【短歌二首】徐谦 
<br>
<br>穷通皆是运，荣辱岂关身。不愿门前客，看时逢故人。
<br>
<br>意气青云里，爽朗烟霞外。不羡一囊钱，唯重心襟会。
<br>
<br>
<br>
<br>&nbsp;&nbsp; 卷776_3 【塞下曲】杨达 
<br>
<br>秋日并州路，黄榆落故关。孤城吹角罢，数骑射雕还。 
<br>帐幕遥临水，牛羊自下山。行人正垂泪，烽火起云间。
<br>
<br>
<br>
<br>&nbsp;&nbsp; 卷776_4 【明妃怨】杨达 
<br>
<br>汉国明妃去不还，马驼弦管向阴山。
<br>匣中纵有菱花镜，羞对单于照旧颜。
<br>
<br>
<br>
<br>&nbsp;&nbsp; 卷776_5 【送邹尊师归洞庭（一作杨达诗）】杨逵 
<br>
<br>众岛在波心，曾居旧隐林。近闻飞檄急，转忆卧云深。 
<br>卖药唯供酒，归舟只载琴。遥知明月夜，坐石自开襟。
<br>
<br>
<br>
<br>&nbsp;&nbsp; 卷776_6 【送张兵曹赴营田】魏兼恕 
<br>
<br>河曲今无战，王师每务农。选才当重委，足食乃深功。 
<br>草色孤城外，云阴绝漠中。萧关休叹别，归望在乘骢。
<br>
<br>
<br>
<br>&nbsp;&nbsp; 卷776_7 【晚霁登汝南大云阁】贾彦璋 
<br>
<br>禅宫新歇雨，香阁晚登临。邑树晴光起，川苗佳气深。 
<br>水包城下岸，云细郢中岑。自叹牵卑日，聊开望远心。
<br>
<br>
<br>
<br>&nbsp;&nbsp; 卷776_8 【宿香山阁】贾彦璋 
<br>
<br>暝望香山阁，梯云宿半空。轩窗闭潮海，枕席拂烟虹。 
<br>朱网防栖鸽，纱灯护夕虫。一闻鸡唱晓，已见日曈曈。
<br>
<br>
<br>
<br>&nbsp;&nbsp; 卷776_9 【苏著作山池】贾彦璋 
<br>
<br>水树子云家，峰瀛宛不赊。芥浮舟是叶，莲发岫为花。 
<br>酌蚁开春瓮，观鱼凭海查。游苏多石友，题赠满瑶华。
<br>
<br>
<br>
<br>&nbsp;&nbsp; 卷776_10 【王龙骧墓】贾彦璋 
<br>
<br>昔擅登坛宠，爰光典午朝。刀悬临益梦，龙启渡江谣。 
<br>茂绩当年举，英魂此地销。唯馀孤垄上，日夕起松飙。
<br>
<br>
<br>
<br>&nbsp;&nbsp; 卷776_11 【折杨柳】欧阳瑾 
<br>
<br>垂柳拂妆台，葳蕤叶半开。年华枝上见，边思曲中来。 
<br>嫩色宜新雨，轻花伴落梅。朝朝倦攀折，征戍几时回。
<br>
<br>
<br>
<br>&nbsp;&nbsp; 卷776_12 【江南曲】李叔卿 
<br>
<br>湖上女，江南花，无双越女春浣纱。风似箭，月如弦， 
<br>少年吴儿晓进船。郗家子弟谢家郎，乌巾白袷紫香囊。 
<br>菱歌思欲绝，楚舞断人肠。歌舞未终涕双陨， 
<br>旧宫坡阤才嶙隐。西山暮雨过江来，北渚春云沿海尽。 
<br>渡口水流缓，妾归宵剩迟。含情为君再理曲， 
<br>月华照出澄江时。
<br>
<br>
<br>
<br>&nbsp;&nbsp; 卷776_13 【芳树】李叔卿 
<br>
<br>春看玫瑰树，西邻即宋家。门深重暗叶，墙近度飞花。 
<br>影拂桃阴浅，香传李径斜。靓妆愁日暮，流涕向窗纱。
<br>
<br>
<br>
<br>&nbsp;&nbsp; 卷776_14 【送杨谏议赴河西节度判官兼呈韩王二侍御】熊曜 
<br>
<br>贤哉征西将，幕府多俊人。筹议秉刀尺，话言在经纶。 
<br>先鞭羡之子，走马辞咸秦。庭论许名实，数公当即真。 
<br>行行弄文翰，婉婉光使臣。今者所从谁，不闻歌苦辛。 
<br>黄云萧关道，白日惊沙尘。虏寇有时猎，汉兵行复巡。 
<br>王师已无战，传檄奉良臣。
<br>
<br>
<br>
<br>&nbsp;&nbsp; 卷776_15 【登巴陵开元寺西阁赠衡岳僧方外】李宾 
<br>
<br>衡岳有开士，五峰秀贞骨。见君万里心，海水照秋月。 
<br>大臣南溟去，问道皆请谒。洒以甘露言，清凉润肌发。 
<br>湖海落天镜，香阁凌银阙。登眺餐惠风，心花期启发。
<br>
<br>
<br>
<br>&nbsp;&nbsp; 卷776_16 【登瓦官寺阁】李宾 
<br>
<br>晨登瓦官阁，极眺金陵城。钟山对北户，淮水入南荣。 
<br>漫漫雨花落，嘈嘈天乐鸣。两廊振法鼓，四角吹风筝。 
<br>杳无霄汉上，仰攀日月行。山空霸气灭，地古寒阴生。 
<br>寥廓云海晚，苍茫宫观平。门馀阊阖字，楼识凤凰名。 
<br>雷作百川动，神扶万栱倾。灵光一向贵，长此镇吴京。
<br>
<br>
<br>
<br>&nbsp;&nbsp; 卷776_17 【金陵怀古】唐尧臣 
<br>
<br>晋末英雄起，神器沦荒服。胡月蚀中原，白日升旸谷。 
<br>金陵实形胜，关山固重复。巨壑隍北壖，长江堑西隩。 
<br>凿山拟嵩华，穿地象伊穀。草昧席罗图，荜路戴黄屋。 
<br>一时因地险，五世享天禄。礼乐何煌煌，文章纷郁郁。 
<br>多士春林秀，作颂清风穆。出入三百年，朝事几翻覆。 
<br>搀抢如云勃，鲸鲵旋自曝。倦闻金鼎移，骤睹灵龟卜。 
<br>吁嗟王气尽，坐悲天运倏。天道何茫茫，善淫乃相复。 
<br>行路偏衣半，遂亡大梁族。日隐汀洲上，登舻fS川陆。 
<br>月回吴山树，风闻楚江鹄。因依兰蕙丛，采襭不盈掬。
<br>
<br>
<br>
<br>&nbsp;&nbsp; 卷776_18 【咏浮沤为辛明府作】郑缙 
<br>
<br>行潦散轻沤，清规吐未收。雨来波际合，风起浪中浮。 
<br>晶晃明苔砌，参差绕芥舟。影疑星泛晓，光似露涵秋。 
<br>皎皎珠同净，漂漂梗共流。洁容无变染，圆知有谦柔。 
<br>欲作微涓效，先从淡水游。
<br>
<br>
<br>
<br>&nbsp;&nbsp; 卷776_19 【莺（一作孙处玄诗）】郑缙 
<br>
<br>欲啭声犹涩，将飞羽未调。高风不借便，何处得迁乔。
<br>
<br>
<br>
<br>&nbsp;&nbsp; 卷776_20 【鹦鹉】吴英秀 
<br>
<br>莫把金笼闭鹦鹉，个个聪明解人语。
<br>忽然更向君前言，三十六宫愁几许。
<br>
<br>
<br>
<br>&nbsp;&nbsp; 卷776_21 【马】陈凝 
<br>
<br>未明龙骨骏，幸得到神州。自有千金价，宁忘伯乐酬。 
<br>虽知殊款段，莫敢比骅骝。若遇追风便，当轩一举头。
<br>
<br>
<br>
<br>&nbsp;&nbsp; 卷776_22 【凤】伊梦昌 
<br>
<br>好是山家凤，歌成非楚鸡。毫光洒风雨，纹彩动云霓。 
<br>竹实不得饱，桐孙何足栖。岐阳今好去，律吕正凄凄。
<br>
<br>
<br>
<br>&nbsp;&nbsp; 卷776_23 【送韦员外赴朔方】郑严 
<br>
<br>白露边秋早，皇华戎事催。已推仙省妙，更是幕中才。 
<br>出饯倾朝列，深功伫帝台。坐闻长策利，终见勒铭回。
<br>
<br>
<br>
<br>&nbsp;&nbsp; 卷776_24 【险竿行】柳曾 
<br>
<br>山险惊摧輈，水险能覆舟。奈何平地不肯立， 
<br>走上百尺高竿头。我不知尔是人耶复猱耶， 
<br>使我为尔长叹嗟。我闻孝子不许国，忠臣不爱家。 
<br>尔今轻命重黄金，忠孝两亏徒尔夸。始以险技悦君目， 
<br>终以贪心媚君禄。百尺高竿百度缘，一足参差一家哭。 
<br>险竿儿，听我语，更有险徒险于汝。重于权者失君恩， 
<br>落向天涯海边去。险竿儿，尔须知，险途欲往尔可思。 
<br>上得不下下不得，我谓此辈险于险竿儿。
<br>
<br>
<br>
<br>&nbsp;&nbsp; 卷776_25 【琵琶行】牛殳 
<br>
<br>何人劚得一片木，三尺春冰五音足。一弹决破真珠囊， 
<br>迸落金盘声断续。飘飘飖飖寒丁丁，虫豸出蛰神鬼惊。 
<br>秋鸿叫侣代云黑，猩猩夜啼蛮月明。潏潏汩汩声不定， 
<br>胡雏学汉语未正。若似长安月蚀时，满城敲鼓声噒噒。 
<br>青山飞起不压物，野水流来欲湿人。伤心忆得陈后主， 
<br>春殿半酣细腰舞。黄莺百舌正相呼，玉树后庭花带雨。 
<br>二妃哭处山重重，二妃没后云溶溶。夜深霜露锁空庙， 
<br>零落一丛斑竹风。金谷园中草初绿，石崇一弄思归曲。 
<br>当时二十四友人，手把金杯听不足。又似贾客蜀道间， 
<br>千铎万磬鸣空山。未若此调呦呦兮啁啁，嘈嘈兮啾啾。 
<br>引之于山，兽不能走。吹之于水，鱼不能游。 
<br>方知此艺不可有，人间万事凭双手。若何为我再三弹， 
<br>送却花前一尊酒。
<br>
<br>
<br>
<br>&nbsp;&nbsp; 卷776_26 【方响歌】牛殳 
<br>
<br>乐中何乐偏堪赏，无过夜深听方响。缓击急击曲未终， 
<br>暴雨飘飘生坐上。铿铿铛铛寒重重，盘涡蹙派鸣蛟龙。 
<br>高楼漏滴金壶水，碎电打著山寺钟。又似公卿入朝去， 
<br>环珮鸣玉长街路。忽然碎打入破声，石崇推倒珊瑚树。 
<br>长短参差十六片，敲击宫商无不遍。此乐不教外人闻， 
<br>寻常只向堂前宴。
<br>
<br>
<br>
<br>&nbsp;&nbsp; 卷776_27 【经太华】卫光一 
<br>
<br>太华五千寻，重岩合沓起。势飞白云外，影倒黄河里。 
<br>上有千莲叶，服之久不死。山高采难得，叹息徒仰止。
<br>
<br>
<br>
<br>&nbsp;&nbsp; 卷776_28 【季夏入北山】林璠 
<br>
<br>整驾俟明发，逶迤历险途。天形逼峰尽，地势入溪无。 
<br>树绕圆潭密，云横叠障孤。谁怜后时者，六月未南图。
<br>
<br>
<br>
<br>&nbsp;&nbsp; 卷776_29 【适思】颜胄 
<br>
<br>芳岁不我与，飒然凉风生。繁华扫地歇，蟋蟀充堂鸣。 
<br>感物增忧思，奋衣出游行。行值古墓林，白骨下纵横。 
<br>田竖鞭髑髅，村童扫精灵。精灵无奈何，像设安所荣。 
<br>石人徒瞑目，表柱烧无声。试读碑上文，乃是昔时英。 
<br>位极君诏葬，勋高盈忠贞。宠终禁樵采，立嗣修坟茔。 
<br>运否前政缺，群盗多蚊虻。即此丘垄坏，铁心为沾缨。 
<br>当其崇树日，岂意侵夺并。冥漠生变故，凄凉结幽明。 
<br>悲端岂自我，外物纷相萦。所适非所见，前登江上城。 
<br>倚楼临绿水，一望解伤情。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷777_1 【古意】邢象玉 
<br>
<br>家中酒新熟，园里叶初荣。伫杯欲取醉，悒然思友生。 
<br>忽闻有奇客，何姓复何名。嗜酒陶彭泽，能琴阮步兵。 
<br>何须问寒暑，径共坐山亭。举袂祛啼鸟，扬巾扫落英。 
<br>心神无俗累，歌咏有新声。新声是何曲，沧浪之水清。
<br>
<br>
<br>&nbsp;&nbsp; 卷777_2 【采莲曲】张敬徽 
<br>
<br>游女泛江晴，莲红水复清。竞多愁日暮，争疾畏船倾。 
<br>波动疑钗落，风生觉袖轻。相看未尽意，归浦棹歌声。
<br>
<br>
<br>
<br>&nbsp;&nbsp; 卷777_3 【采莲】徐玄之 
<br>
<br>越艳荆姝惯采莲，兰桡画楫满长川。秋来江上澄如练， 
<br>映水红妆如可见。此时莲浦珠翠光，此日荷风罗绮香。 
<br>纤手周游不暂息，红英烂熳殊未极。夕鸟栖林人欲稀， 
<br>长歌哀怨采莲归。
<br>
<br>
<br>
<br>&nbsp;&nbsp; 卷777_4 【同崔员外温泉宫即事】郭汭 
<br>
<br>辇辂移双阙，宸游整六师。天回紫微座，日转羽林旗。 
<br>雷气寒戈戟，军容壮武貔。弓鸣射雁处，泉暖跃龙时。 
<br>惠化成观俗，讴谣入赋诗。同欢王道盛，相与咏雍熙。
<br>
<br>
<br>
<br>&nbsp;&nbsp; 卷777_5 【题沈黎城】权彻 
<br>
<br>苏子卧北海，马翁渡南洲。迹恨事乃立，功达名遂休。 
<br>夜闻羽书至，召募此边州。铁骑耀楚甲，玉匣横吴钩。 
<br>雪厚群山冻，蓬飞荒塞秋。久戍曷辞苦，数战期封侯。 
<br>不学竖儒辈，谈经空白头。
<br>
<br>
<br>
<br>&nbsp;&nbsp; 卷777_6 【登乐游原怀古】豆卢回 
<br>
<br>缅惟汉宣帝，初谓皇曾孙。虽在襁褓中，亦遭巫蛊冤。 
<br>至哉丙廷尉，感激义弥敦。驰逐莲勺道，出入诸陵门。 
<br>一朝风云会，竟登天位尊。握符升宝历，负扆御华轩。 
<br>赫奕文物备，葳蕤休瑞繁。卒为中兴主，垂名于后昆。 
<br>雄图奄已谢，馀址空复存。昔为乐游苑，今为狐兔园。 
<br>朝见牧竖集，夕闻栖鸟喧。萧条灞亭岸，寂寞杜陵原。 
<br>幂zx野烟起，苍茫岚气昏。二曜屡回薄，四时更凉温。
<br>天道尚如此，人理安可论。
<br>
<br>
<br>
<br>&nbsp;&nbsp; 卷777_3 【静女歌】张南容 
<br>
<br>静女乐于静，动合古人则。妙年工诗书，弱岁勤组织。 
<br>端居愁若痴，谁复理容色。十五坐幽闺，四邻不相识。 
<br>夭夭邻家子，百花装首饰。日月淇上游，笑人不逾阈。 
<br>河水自浊济自清，仙台蛾眉秦镜明。为照齐王门下丑， 
<br>何如汉帝掌中轻。
<br>
<br>
<br>
<br>&nbsp;&nbsp; 卷777_4 【古兴二首】沈徽 
<br>
<br>蔓草自细微，女萝始夭夭。夤缘至百尺，荣耀非一朝。 
<br>敷色高碧岭，流芳薄丹霄。如何摧秀木，正为馀波漂。 
<br>茎叶落岩迹，英蕤从风飙。洪柯不足恃，况乃托陵苕。
<br>
<br>长安富豪右，信是天下枢。戚里笙歌发，禁门冠盖趋。 
<br>攀云无丑士，唾地尽成珠。日晏下双阙，烟花乱九衢。 
<br>恩荣在片言，零落亦须臾。何意还自及，曲池今已芜。
<br>
<br>
<br>
<br>&nbsp;&nbsp; 卷777_5 【晚望（一作夕次华阴北亭）】林琨 
<br>
<br>清晨孤亭里，极目对前岑。远与天水合，长霞生夕林。 
<br>苍然平楚意，杳霭半秋阴。落日川上尽，关城云外深。 
<br>方予事岩壑，及此欲抽簪。诗就蓬山道，还兹契宿心。
<br>
<br>
<br>
<br>&nbsp;&nbsp; 卷777_6 【阳春歌】吴象之 
<br>
<br>帘低晓露湿，帘卷莺声急。欲起把箜篌，如凝彩弦涩。 
<br>孤眠愁不转，点泪声相及。净扫阶上花，风来更吹入。
<br>
<br>
<br>
<br>&nbsp;&nbsp; 卷777_7 【少年行】吴象之 
<br>
<br>承恩借猎小平津，使气常游中贵人。
<br>一掷千金浑是胆，家无四壁不知贫。
<br>
<br>
<br>
<br>&nbsp;&nbsp; 卷777_8 【晚至乡亭】郑德玄 
<br>
<br>长亭日已暮，驻马暂盘桓。山川杳不极，徒侣默相看。 
<br>云夕荆台暗，风秋郢路寒。客心一如此，谁复采芳兰。
<br>
<br>
<br>
<br>&nbsp;&nbsp; 卷777_9 【舟行旦发】张轸 
<br>
<br>夜帆时未发，同侣暗相催。山晓月初下，江鸣潮欲来。 
<br>稍分扬子岸，不辨越王台。自客水乡里，舟行知几回。
<br>
<br>
<br>
<br>&nbsp;&nbsp; 卷777_10 【奉和夏日游山应制】蔡文恭 
<br>
<br>首夏林壑清，薄暮烟霞上。连岩耸百仞，绝壑临千丈。 
<br>照灼晚花鲜，潺湲夕流响。悠然动睿思，息驾寻真赏。 
<br>掞彼涡川作，怀兹洛滨想。窃吹等齐竽，何用承恩奖。
<br>
<br>
<br>
<br>&nbsp;&nbsp; 卷777_11 【旅泊江津言怀】贾宗 
<br>
<br>征途几迢递，客子倦西东。乘流如泛梗，逐吹似惊蓬。 
<br>飘飖万里外，辛苦百年中。异县心期阻，他乡风月同。 
<br>云归全岭暗，日落半江红。自然堪迸泪，非是泣途穷。
<br>
<br>
<br>
<br>&nbsp;&nbsp; 卷777_12 【大梁行】唐尧客 
<br>
<br>客有成都来，为我弹鸣琴。前弹别鹤操，后奏大梁吟。 
<br>大梁伤客情，荒台对古城。版筑有陈迹，歌吹无遗声。 
<br>雄哉魏公子，畴日好罗英。秀士三千人，煌煌列众星。 
<br>金槌夺晋鄙，白刃刎侯嬴。邯郸救赵北，函谷走秦兵。 
<br>君子荣且昧，忠信莫之明。间谍忽来及，雄图靡克成。 
<br>千龄万化尽，但见汴水清。旧国多孤垒，夷门荆棘生。 
<br>苍梧彩云没，湘浦绿池平。闻有东山去，萧萧班马鸣。 
<br>河洲搴宿莽，日夕泪沾缨。因之唁公子，慷慨此歌行。
<br>
<br>
<br>
<br>&nbsp;&nbsp; 卷777_13 【秋日送别】朱晦 
<br>
<br>荒郊古陌时时断，野水浮云处处秋。
<br>唯有河边衰柳树，蝉声相送到扬州。
<br>
<br>
<br>
<br>&nbsp;&nbsp; 卷777_14 【送人归山】石召 
<br>
<br>相逢唯道在，谁不共知贫。归路分残雨，停舟别故人。 
<br>霜明松岭晓，花暗竹房春。亦有栖闲意，何年可寄身。
<br>
<br>
<br>
<br>&nbsp;&nbsp; 卷777_15 【早行遇雪】石召 
<br>
<br>荒郊昨夜雪，羸马又须行。四顾无人迹，鸡鸣第一声。
<br>
<br>
<br>
<br>&nbsp;&nbsp; 卷777_16 【送安养阎主簿还竹寺】林珝 
<br>
<br>分手怨河梁，南征历汉阳。江山追宋玉，云雨梦襄王。 
<br>醉里宜城近，歌中郢路长。更寻栖枳处，犹是念仇香。
<br>
<br>
<br>
<br>&nbsp;&nbsp; 卷777_17 【晚投南村】卫叶 
<br>
<br>客行逢日暮，原野散秋晖。南陌人初断，西林鸟尽归。 
<br>暗蓬沙上转，寒叶月中飞。村落无多在，声声近捣衣。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷778_1 【题季子庙】李季华 
<br>
<br>季子让社稷，又能听国风。宁知千载后，蘋藻冷祠宫。
<br>
<br>
<br>&nbsp;&nbsp; 卷778_2 【听琴】王玄 
<br>
<br>拂尘开按匣，何事独颦眉。古调俗不乐，正声君自知。
<br>
<br>
<br>
<br>&nbsp;&nbsp; 卷778_3 【失鹭鹚】李归唐 
<br>
<br>惜养来来岁月深，笼开不见意沈吟。
<br>也知只在秋江上，明月芦花何处寻。
<br>
<br>
<br>
<br>&nbsp;&nbsp; 卷778_4 【铜雀妓】朱光弼 
<br>
<br>魏王铜雀妓，日暮管弦清。一见西陵树，心悲舞不成。
<br>
<br>
<br>
<br>&nbsp;&nbsp; 卷778_5 【宫词】朱光弼 
<br>
<br>梦里君王近，宫中河汉高。秋风能再热，团扇不辞劳。
<br>
<br>
<br>
<br>&nbsp;&nbsp; 卷778_6 【惆怅诗九首】顾甄远 
<br>
<br>魂黯黯兮情脉脉，帘风清兮窗月白。
<br>梦惊枕上炉烬销，不见蕊珠宫里客。
<br>
<br>禁漏声稀蟾魄冷，纱厨筠簟波光净。
<br>独坐愁吟暗断魂，满窗风动芭蕉影。
<br>
<br>别恨离肠空恻恻，风动虚轩池水白。
<br>莫言灵圃步难寻，有心终效偷桃客。
<br>
<br>愁遇人间好风景，焦桐韵满华堂静。
<br>鉴鸾钗燕恨何穷，忍向银床空抱影。
<br>
<br>绿槐影里傍青楼，陌上行人空举头。
<br>烟水露花无处问，摇鞭凝睇不胜愁。
<br>
<br>役尽心神销尽骨，恩情未断忽分离。
<br>平生此恨无言处，只有衣襟泪得知。
<br>
<br>浓醪艳唱愁难破，骨瘦魂消病已成。
<br>若为多罗年少死，始甘人道有风情。
<br>
<br>泪满罗衣酒满卮，一声歌断怨伤离。
<br>如今两地心中事，直是瞿昙也不知。
<br>
<br>横泥杯觞醉复醒，愁牵时有小诗成。
<br>早知惹得千般恨，悔不天生解薄情。
<br>
<br>
<br>
<br>&nbsp;&nbsp; 卷778_7 【登清居台】魏峦 
<br>
<br>迤逦清居台，连延白云外。侧聆天上语，下视飞鸟背。
<br>
<br>
<br>
<br>&nbsp;&nbsp; 卷778_8 【游昌化精舍】柳明献 
<br>
<br>宝台侵汉远，金地接霞高。何必游天外，忻此契卢敖。
<br>
<br>
<br>
<br>&nbsp;&nbsp; 卷778_9 【善卷先生坛】蔡昆 
<br>
<br>几到坛边登阁望，因思遗迹咏今朝。
<br>当时为有重华出，不是先生傲帝尧。
<br>
<br>
<br>
<br>&nbsp;&nbsp; 卷778_10 【句】蔡昆 
<br>
<br>飘飘随暮雨，飒飒落秋山。（《落叶》，王正字《诗格》）
<br>
<br>
<br>
<br>&nbsp;&nbsp; 卷778_11 【题鄜州相思铺（一作令狐楚诗）】令狐挺 
<br>
<br>谁把相思号此河，塞垣车马往来多。
<br>只应自古征人泪，洒向空川作逝波。
<br>
<br>
<br>
<br>&nbsp;&nbsp; 卷778_12 【凤归云二首】滕潜 
<br>
<br>金井栏边见羽仪，梧桐枝上宿寒枝。
<br>五陵公子怜文彩，画与佳人刺绣衣。
<br>
<br>饮啄蓬山最上头，和烟飞下禁城秋。
<br>曾将弄玉归云去，金翿斜开十二楼。
<br>
<br>
<br>
<br>&nbsp;&nbsp; 卷778_13 【药圃】夏侯子云 
<br>
<br>绿叶红英遍，仙经自讨论。偶移岩畔菊，锄断白云根。
<br>
<br>
<br>
<br>&nbsp;&nbsp; 卷778_14 【读孝经】方愚 
<br>
<br>星彩满天朝北极，源流是处赴东溟。
<br>为臣为子不忠孝，辜负宣尼一卷经。
<br>
<br>
<br>
<br>&nbsp;&nbsp; 卷778_15 【赠葛氏小娘子】潘雍 
<br>
<br>曾闻仙子住天台，欲结灵姻愧短才。
<br>若许随君洞中住，不同刘阮却归来。
<br>
<br>
<br>
<br>&nbsp;&nbsp; 卷778_16 【送孙舍人归湘州】梁陟 
<br>
<br>盛才倾世重，清论满朝归。作隼他年计，为鸳此日飞。 
<br>比肩移日近，抗首出郊畿。为报清漳水，分明照锦衣。
<br>
<br>
<br>
<br>&nbsp;&nbsp; 卷778_17 【再登河阳城怀古】朱延 
<br>
<br>客游倦旅思，憩驾陟崇墉。元凯标奇迹，安仁擅美踪。 
<br>远近浊河流，出没青山峰。伫想空不极，怀古怅无从。
<br>
<br>
<br>
<br>&nbsp;&nbsp; 卷778_18 【题莹上人院】寇埴 
<br>
<br>舍筏求香偈，因泉演妙音。是明捐俗网，何独在山林。 
<br>缭绕藤轩密，逶迤竹径深。为传同学志，兹宇可清心。
<br>
<br>
<br>
<br>&nbsp;&nbsp; 卷778_19 【燕衔泥（一作冯著诗）】冯渚 
<br>
<br>双燕碌碌飞入屋，屋中老人喜燕归，裴回绕我床头飞。 
<br>去年为尔逐黄雀，雨多屋漏泥土落。尔莫厌老翁茅屋低， 
<br>梁头作窠梁下栖。尔不见东家黄鷇鸣啧啧， 
<br>蛇盘瓦沟鼠穿壁。豪家大屋尔莫居，骄儿少妇采尔雏。 
<br>井旁写水泥自足，衔泥上屋随尔欲。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷779_1 【日暖万年枝】王约 
<br>
<br>霭霭彤庭里，沈沈玉砌陲。初升九华日，潜暖万年枝。 
<br>煦妪光偏好，青葱色转宜。每因韶景丽，长沐惠风吹。 
<br>隐映当龙阙，氛氲隔凤池。朝阳光照处，唯有近臣知。
<br>
<br>
<br>&nbsp;&nbsp; 卷779_2 【日暖万年枝】郭求 
<br>
<br>旭日升溟海，芳枝散曙烟。温仁临树久，煦妪在条偏。 
<br>阳德符君惠，嘉名表圣年。若承恩渥厚，常属栋梁贤。 
<br>生植虽依地，光华只信天。不才堪仄陋，徒望向荣先。
<br>
<br>
<br>
<br>&nbsp;&nbsp; 卷779_3 【日暖万年枝】郑师贞 
<br>
<br>禁树敷荣早，偏将丽日宜。光摇连北阙，影泛满南枝。 
<br>得地方知照，逢时异赫曦。叶和盈数积，根是永年移。 
<br>宵露犹残润，薰风更共吹。馀晖诚可托，况近凤凰池。
<br>
<br>
<br>
<br>&nbsp;&nbsp; 卷779_4 【日华川上动】石殷士 
<br>
<br>曙霞攒旭日，浮景弄晴川。晃曜层潭上，悠扬极浦前。 
<br>岸高时拥媚，波远渐澄鲜。萍实空随浪，珠胎不照渊。 
<br>早暄依曲渚，微动触轻涟。孰假咸池望，幽情得古篇。
<br>
<br>
<br>
<br>&nbsp;&nbsp; 卷779_5 【闻击壤】石殷士 
<br>
<br>尧年听野老，击壤复何云。自谓欢由己，宁知德在君。 
<br>气平闲易畅，声贺作难分。耕凿方随日，恩威比望云。 
<br>篑桴均下调，和木等南薰。无落于吾事，谁将帝力闻。
<br>
<br>
<br>
<br>&nbsp;&nbsp; 卷779_6 【初日照华清宫】柴宿 
<br>
<br>灵山初照泽，远近见离宫。影动参差里，光分缥缈中。 
<br>鲜飙收晚翠，佳气满晴空。林润温泉入，楼深复道通。 
<br>璇题生炯晃，珠缀引xz胧。凤辇何时幸，朝朝此望同。
<br>
<br>
<br>
<br>&nbsp;&nbsp; 卷779_19 【瑜不掩瑕】柴宿 
<br>
<br>朗玉微瑕在，分明异璞瑜。坚贞宁可杂，美恶自能殊。 
<br>待价知弥久，称忠定不诬。光辉今见黜，毫发外呈符。 
<br>岂假良工指，堪为达士模。他山傥磨琢，慕爱是洪炉。
<br>
<br>
<br>
<br>&nbsp;&nbsp; 卷779_20 【秋日悬清光】陶拱 
<br>
<br>秋至云容敛，天中日景清。悬空寒色净，委照曙光盈。 
<br>泫泫看弥上，辉辉望最明。烟霞轮乍透，葵藿影初生。 
<br>鉴下应无极，升高自有程。何当回盛彩，一为表精诚。
<br>
<br>
<br>
<br>&nbsp;&nbsp; 卷779_21 【三让月成魄（不得泛说乡饮之事）】刘gL 
<br>
<br>为礼依天象，周旋逐月成。教人三让美，为客一宵生。 
<br>初进轮犹暗，终辞影渐明。幸陪宾主位，取舍任亏盈。
<br>
<br>
<br>
<br>&nbsp;&nbsp; 卷779_22 【海上生明月】朱华 
<br>
<br>皎皎秋中月，团圆海上生。影开金镜满，轮抱玉壶清。 
<br>渐出三山岊，将凌一汉横。素娥尝药去，乌鹊绕枝惊。 
<br>照水光偏白，浮云色最明。此时尧砌下，蓂荚自将荣。
<br>
<br>
<br>
<br>&nbsp;&nbsp; 卷779_23 【月夜梧桐叶上见寒露】戴察 
<br>
<br>萧疏桐叶上，月白露初团。滴沥清光满，荧煌素彩寒。 
<br>风摇愁玉坠，枝动惜珠干。气冷疑秋晚，声微觉夜阑。 
<br>凝空流欲遍，润物净宜看。莫厌窥临倦，将晞聚更难。
<br>
<br>
<br>
<br>&nbsp;&nbsp; 卷779_24 【清露被皋兰】孙顾 
<br>
<br>九皋兰叶茂，八月露华清。稍与秋阴合，还将晓色并。 
<br>向空罗细影，临水泫微明。的皪添幽兴，芊绵动远情。 
<br>夕芳人未采，初降鹤先惊。为感生成惠，心同葵藿倾。
<br>
<br>
<br>
<br>&nbsp;&nbsp; 卷779_25 【宿烟含白露】孙頠 
<br>
<br>析析有新意，微微曙色幽。露含疏月净，光与晓烟浮。 
<br>迥野遥凝素，空林望已秋。著霜寒未结，凝叶滴还流。 
<br>比玉偏清洁，如珠讵可收。裴回阡陌上，瞻想但淹留。
<br>
<br>
<br>
<br>&nbsp;&nbsp; 卷779_26 【送薛大夫和蕃】孙頠 
<br>
<br>亚相独推贤，乘轺向远边。一心倾汉日，万里望胡天。 
<br>忠信皇恩重，要荒圣德传。戎人方屈膝，塞月复婵娟。 
<br>别思流莺晚，归朝候雁先。当书外垣传，回奏赤墀前。
<br>
<br>
<br>
<br>&nbsp;&nbsp; 卷779_27 【风光草际浮】陈璀 
<br>
<br>春风泛摇草，旭日遍神州。已向花间积，还来叶上浮。 
<br>晓光缘圃丽，芳气满街流。澹荡依朱萼，飖飏带玉沟。 
<br>向空看转媚，临水见弥幽。况被崇兰色，王孙正可游。
<br>
<br>
<br>
<br>&nbsp;&nbsp; 卷779_28 【风光草际浮】裴杞 
<br>
<br>澹荡和风至，芊绵碧草长。徐吹遥扑翠，半偃乍浮光。 
<br>叶似翻宵露，丛疑扇夕阳。逶迤明曲渚，照耀满回塘。 
<br>白芷生还暮，崇兰泛更香。谁知揽结处，含思向馀芳。
<br>
<br>
<br>
<br>&nbsp;&nbsp; 卷779_29 【风光草际浮】陈祜 
<br>
<br>香发王孙草，春生君子风。光摇低偃处，影散艳阳中。 
<br>稍稍移蘋末，微微转蕙丛。浮烟倾绿野，远色澹晴空。 
<br>泛彩池塘媚，含芳景气融。清晖谁不挹，几许赏心同。
<br>
<br>
<br>
<br>&nbsp;&nbsp; 卷779_30 【风光草际浮】吴秘 
<br>
<br>草色春沙里，风光晓正幽。轻明摇不散，郁昱丽仍浮。 
<br>吹缓苗难转，晖闲叶本柔。碧凝烟彩入，红是日华流。 
<br>耐可披襟对，谁应满掬收。恭闻掇芳客，为此尚淹留。
<br>
<br>
<br>
<br>&nbsp;&nbsp; 卷779_31 【风光草际浮】张复元 
<br>
<br>纤纤春草长，迟日度风光。靃靡含新彩，霏微笼远芳。 
<br>殊姿媚原野，佳色满池塘。最好垂清露，偏宜带艳阳。 
<br>浅深浮嫩绿，轻丽拂馀香。好助莺迁势，乘时冀便翔。
<br>
<br>
<br>
<br>&nbsp;&nbsp; 卷779_32 【冬至日祥风应候】穆寂 
<br>
<br>节逢清景至，占气二仪中。独喜登台日，先知应候风。 
<br>呈祥光舜化，表庆感尧聪。既与乘时叶，还将入律同。 
<br>微微万井遍，习习九门通。更绕炉烟起，殷勤报岁功。
<br>
<br>
<br>
<br>&nbsp;&nbsp; 卷779_33 【清风戒寒】穆寂 
<br>
<br>风清物候残，萧洒报将寒。扫得天衢静，吹来眼界宽。 
<br>条鸣方有异，虫思乱无端。就树收鲜腻，冲池起涩澜。 
<br>过山岚可掬，度月色宜看。华实从兹始，何嗟岁序殚。
<br>
<br>
<br>
<br>&nbsp;&nbsp; 卷779_34 【风草不留霜】王景中 
<br>
<br>繁霜当永夜，寒草正惊风。飘素衰蘋末，流光晚蕙丛。 
<br>悠扬方泛影，皎洁却飞空。不定离披际，难凝蘙荟中。 
<br>低昂闲散质，肃杀想成功。独感玄晖咏，依依此夕同。
<br>
<br>
<br>
<br>&nbsp;&nbsp; 卷779_35 【春云】邓倚 
<br>
<br>摇曳自西东，依林又逐风。势移青道里，影泛绿波中。 
<br>夕霁方明日，朝阳复蔽空。度关随去马，出塞引归鸿。 
<br>色任寒暄变，光将远近同。为霖如见用，还得助成功。
<br>
<br>
<br>
<br>&nbsp;&nbsp; 卷779_36 【登云梯】汤洙 
<br>
<br>谢客常游处，层峦枕碧溪。经过殊俗境，登陟象云梯。 
<br>步步劳山屐，行行蹑涧霓。迥临天路广，俯眺夕阳低。 
<br>赏咏情弥惬，风尘事已睽。前修如可慕，投足固思齐。
<br>
<br>
<br>
<br>&nbsp;&nbsp; 卷779_37 【登云梯】殷琮 
<br>
<br>碧落远澄澄，青山路可升。身轻疑易蹋，步独觉难凭。 
<br>逦迤排将近，回翔势渐登。上宁愁屈曲，高更喜超腾。 
<br>江树遥分蔼，山岚宛若凝。赤城容许到，敢惮百千层。
<br>
<br>
<br>
<br>&nbsp;&nbsp; 卷779_38 【秋山极天净】朱延龄 
<br>
<br>雨洗高秋净，天临大野闲。葱茏清万象，缭绕出层山。 
<br>日落千峰上，云销万壑间。绿萝霜后翠，红叶雨来殷。 
<br>散彩辉吴甸，分形压楚关。欲寻霄汉路，延首愿登攀。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
