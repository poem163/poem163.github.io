<HTML>
<HEAD>
<TITLE>全唐诗 卷029-032 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷029-032</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷029-032</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6051"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷029-032')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷029-032]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷29_1 【杂歌谣辞·渔父歌】张志和 
<br>
<br>西塞山边白鹭飞，桃花流水鳜鱼肥。青箬笠，绿蓑衣， 
<br>春江细雨不须归。
<br>
<br>钓台渔父褐为裘，两两三三舴艋舟。能纵棹，惯乘流， 
<br>长江白浪不曾忧。
<br>
<br>霅溪湾里钓渔翁，舴艋为家西复东。江上雪，浦边风， 
<br>笑著荷衣不叹穷。
<br>
<br>松江蟹舍主人欢，菰饭莼羹亦共餐。枫叶落，荻花干， 
<br>醉宿渔舟不觉寒。
<br>
<br>青草湖中月正圆，巴陵渔父棹歌连。钓车子，掘头船， 
<br>乐在风波不用仙。
<br>
<br>
<br>&nbsp;&nbsp; 卷29_2 【杂歌谣辞·渔父歌】和凝 
<br>
<br>白芷汀寒立鹭鸶，蘋风轻翦浪花时。烟幂幂，日迟迟， 
<br>香引芙蓉惹钓丝。
<br>
<br>
<br>
<br>&nbsp;&nbsp; 卷29_3 【杂歌谣辞·渔父歌】欧阳炯 
<br>
<br>风浩寒溪照胆明，小君山上玉蟾生。荷露坠，翠烟轻， 
<br>拨剌游鱼几处惊。
<br>
<br>
<br>
<br>&nbsp;&nbsp; 卷29_4 【杂歌谣辞·渔父歌】李珣 
<br>
<br>水接衡门十里馀，信船归去卧看书。轻爵禄，慕玄虚， 
<br>莫道渔人只为鱼。
<br>
<br>避世垂纶不记年，官高争得似君闲。倾白酒，对青山， 
<br>笑指柴门待月还。
<br>
<br>棹警鸥飞水溅袍，影侵潭面柳垂绦。终日醉，绝尘劳， 
<br>曾见钱塘八月涛。
<br>
<br>
<br>
<br>&nbsp;&nbsp; 卷29_5 【杂歌谣辞·鸡鸣曲】王建 
<br>
<br>鸡初鸣，明星照东屋。鸡再鸣，红霞生海腹。 
<br>百官待漏双阙前，圣人亦挂山龙服。宝钗命妇灯下起， 
<br>环珮玲珑晓光里。直内初烧玉案香，司更尚滴铜壶水。 
<br>金吾卫里直郎妻，到明不睡听晨鸡。天头日月相送迎， 
<br>夜栖旦鸣人不迷。
<br>
<br>
<br>
<br>&nbsp;&nbsp; 卷29_6 【杂歌谣辞·鸡鸣曲】李廓 
<br>
<br>星稀月没上五更，胶胶角角鸡初鸣。征人牵马出门立， 
<br>辞妾欲向安西行。再鸣引颈檐头下，月中角声催上马。 
<br>才分地色第三鸣，旌旗红尘已出城。妇人上城乱招手， 
<br>夫婿不闻遥哭声。长恨鸡鸣别时苦，不遣鸡栖近窗户。
<br>
<br>
<br>
<br>&nbsp;&nbsp; 卷29_7 【杂歌谣辞·吴楚歌（一曰燕美人歌）】张籍 
<br>
<br>庭前春鸟啄林声，红夹罗襦缝未成。
<br>今朝社日停针线，起向朱樱树下行。
<br>
<br>
<br>
<br>&nbsp;&nbsp; 卷29_8 【杂歌谣辞·李夫人歌】李商隐 
<br>
<br>一带不结心，两股方安髻。惭愧白茅人，月没教星替。
<br>
<br>剩结茱萸枝，多擘秋莲的。独自有波光，彩囊盛不得。
<br>
<br>蛮丝系条脱，妍眼和香屑。寿宫不惜铸南人， 
<br>柔肠早被秋波割。清澄有馀幽素香，鳏鱼渴凤真珠房。 
<br>不知瘦骨类冰井，更许夜帘通晓霜。土花漠碧云茫茫， 
<br>黄河欲尽天苍黄。
<br>
<br>
<br>
<br>&nbsp;&nbsp; 卷29_9 【杂歌谣辞·李夫人歌】李贺 
<br>
<br>紫皇宫殿重重开，夫人飞入琼瑶台。绿香绣帐何时歇， 
<br>青云无光宫水咽。翩联桂花坠秋月，孤鸾惊啼商丝发。 
<br>红璧阑珊悬佩当，歌台小妓遥相望。玉蟾滴水鸡人唱， 
<br>露华兰叶参差光。
<br>
<br>
<br>
<br>&nbsp;&nbsp; 卷29_10 【杂歌谣辞·李夫人歌】鲍溶 
<br>
<br>璿闺羽帐华烛陈，方士夜降夫人神。葳蕤半露芙蓉色， 
<br>窈窕将期环珮身。丽如三五月，可望难亲近。 
<br>颦黛含犀竟不言，春思秋怨谁能问。欲求巧笑如生时， 
<br>歌尘在空瑟衔丝。神来未及梦相见，帝比初亡心更悲。 
<br>爱之欲其生又死，东流万代无回水。宫漏丁丁夜向晨， 
<br>烟销雾散愁方士。
<br>
<br>
<br>
<br>&nbsp;&nbsp; 卷29_11 【杂歌谣辞·李夫人歌】张祜 
<br>
<br>延年不语望三星，莫说夫人上涕零。
<br>争奈世间惆怅在，甘泉宫夜看图形。
<br>
<br>
<br>
<br>&nbsp;&nbsp; 卷29_12 【杂歌谣辞·中山孺子妾歌】李白 
<br>
<br>中山孺子妾，特以色见珍。虽不如延年妹， 
<br>亦是当时绝世人。桃李出深井，花艳惊上春。 
<br>一贵复一贱，关天岂由身。芙蓉老秋霜，团扇羞网尘。 
<br>戚姬髡翦入舂市，万古共悲辛。
<br>
<br>
<br>
<br>&nbsp;&nbsp; 卷29_13 【杂歌谣辞·临江王节士歌】李白 
<br>
<br>洞庭白波木叶稀，燕鸿始入吴云飞。吴云寒，燕鸿苦， 
<br>风号沙宿潇湘浦，节士感秋泪如雨。白日当天心， 
<br>照之可以事明主。壮士愤，雄风生，安得倚天剑， 
<br>跨海斩长鲸。
<br>
<br>
<br>
<br>&nbsp;&nbsp; 卷29_14 【杂歌谣辞·司马将军歌（代陇上健儿陈安）】李白 
<br>
<br>狂风吹古月，窃弄章华台。北落明星动光彩， 
<br>南征猛将如云雷。手中电曳倚天剑，直斩长鲸海水开。 
<br>我见楼船壮心目，颇似龙骧下三蜀。扬兵习战张虎旗， 
<br>江中白浪如银屋。身居玉帐临河魁，紫髯若戟冠崔嵬。 
<br>细柳开营揖天子，始知灞上为婴孩。羌笛横吹阿亸回， 
<br>向月楼中吹落梅。将军自起舞长剑，壮士呼声动九垓。 
<br>功成献凯见明主，丹青画像麒麟台。
<br>
<br>
<br>
<br>&nbsp;&nbsp; 卷29_15 【杂歌谣辞·郑樱桃歌】李颀 
<br>
<br>石季龙，僭天禄，擅雄豪，美人姓郑名樱桃。 
<br>樱桃美颜香且泽，娥娥侍寝专宫掖。后庭卷衣三万人， 
<br>翠眉清镜不得亲。官军女骑一千匹，繁花照耀漳河春。 
<br>织成花映红纶巾，红旗掣曳卤簿新。鸣鼙走马接飞鸟， 
<br>铜驮琴瑟随去尘。凤阳重门如意馆，百尺金梯倚银汉。 
<br>自言富贵不可量，女为公主男为王。赤花双簟珊瑚床， 
<br>盘龙斗帐琥珀光。淫昏伪位神所恶，灭石者陵终不误。 
<br>邺城苍苍白露微，世事翻覆黄云飞。
<br>
<br>
<br>
<br>&nbsp;&nbsp; 卷29_16 【杂歌谣辞·襄阳歌】李白 
<br>
<br>落日欲没岘山西，倒著接z5花下迷。襄阳小儿齐拍手，
<br>拦街争唱白铜鞮。傍人借问笑何事，笑杀山公醉似泥。 
<br>鸬鹚杓，鹦鹉杯，百年三万六千日，一日须倾三百杯。 
<br>遥看汉水鸭头绿，恰似葡萄初酦醅。此江若变作春酒， 
<br>垒麹便筑糟丘台。千金骏马换少妾，醉坐雕鞍歌落梅。 
<br>车傍侧挂一壶酒，凤笙龙管行相催。咸阳市上叹黄犬， 
<br>何如月下倾金罍。君不见晋朝羊公一片石， 
<br>龟龙剥落生莓苔。泪亦不能为之堕，心亦不能为之哀。 
<br>谁能忧彼身后事，金凫银鸭葬死灰。 
<br>清风朗月不用一钱买，玉山自倒非人推。 
<br>舒州杓，力士铛，李白与尔同死生。襄王云雨今安在， 
<br>江水东流猿夜声。
<br>
<br>
<br>
<br>&nbsp;&nbsp; 卷29_23 【杂歌谣辞·襄阳曲】李白 
<br>
<br>襄阳行乐处，歌舞白铜鞮。江城回渌水，花月使人迷。
<br>
<br>山公醉酒时，酩酊襄阳下。头上白接z5，倒著还骑马。
<br>
<br>岘山临汉江，水渌沙如雪。上有堕泪碑，青苔久磨灭。
<br>
<br>且醉习家池，莫看堕泪碑。山公欲上马，笑杀襄阳儿。
<br>
<br>
<br>
<br>&nbsp;&nbsp; 卷29_33 【杂歌谣辞·苏小小歌】李贺 
<br>
<br>幽兰露，如啼眼。无物结同心，烟花不堪翦。草如茵， 
<br>松如盖。风为裳，水为佩。油壁车，久相待。 
<br>冷翠烛，劳光彩。西陵下，风吹雨。
<br>
<br>
<br>
<br>&nbsp;&nbsp; 卷29_34 【杂歌谣辞·苏小小歌】温庭筠 
<br>
<br>买莲莫破券，买酒莫解金。酒里春容抱离恨， 
<br>水中莲子怀芳心。吴公女儿腰似束，家在钱塘小江曲。 
<br>一自檀郎逐便风，门前春水年年绿。
<br>
<br>
<br>
<br>&nbsp;&nbsp; 卷29_35 【杂歌谣辞·苏小小歌】张祜 
<br>
<br>车轮不可遮，马足不可绊。长怨十字街，使郎心四散。
<br>
<br>新人千里去，故人千里来。翦刀横眼底，方觉泪难裁。
<br>
<br>登山不愁峻，涉海不愁深。中擘庭前枣，教郎见赤心。
<br>
<br>
<br>
<br>&nbsp;&nbsp; 卷29_36 【杂歌谣辞·挟瑟歌】陆龟蒙 
<br>
<br>挟瑟为君抚，君嫌声太古。寥寥倚浪丝，eP々沉湘语。 
<br>赖有秋风知，清泠吹玉柱。
<br>
<br>
<br>
<br>&nbsp;&nbsp; 卷29_37 【杂歌谣辞·敕勒歌】 
<br>
<br>敕勒金隤壁，阴山无岁华。帐外风飘雪，营前月照沙。 
<br>羌儿吹玉管，胡姬踏锦花。却笑江南客，梅落不归家。
<br>
<br>
<br>
<br>&nbsp;&nbsp; 卷29_38 【杂歌谣辞·黄獐歌】 
<br>
<br>黄獐黄獐草里藏，弯弓射尔伤。
<br>
<br>
<br>
<br>&nbsp;&nbsp; 卷29_39 【杂歌谣辞·得体歌】 
<br>
<br>得体纥那也，纥囊得体那。潭里船车闹，扬州铜器多。 
<br>三郎当殿坐，听唱得体歌。
<br>
<br>
<br>
<br>&nbsp;&nbsp; 卷29_40 【杂歌谣辞·得宝歌】 
<br>
<br>得宝弘农野，弘农得宝那。潭里船车闹，扬州铜器多。 
<br>三郎当殿坐，听唱得宝歌。
<br>
<br>
<br>
<br>&nbsp;&nbsp; 卷29_41 【杂歌谣辞·黄台瓜辞】李贤 
<br>
<br>种瓜黄台下，瓜熟子离离。一摘使瓜好，再摘令瓜稀。 
<br>三摘尚自可，摘绝抱蔓归。
<br>
<br>
<br>
<br>&nbsp;&nbsp; 卷29_42 【杂歌谣辞·古歌】沈佺期 
<br>
<br>落叶流风向玉台，夜寒秋思洞房开。水精帘外金波下， 
<br>云母窗前银汉回。玉阶阴阴苔藓色，君王履綦难再得。 
<br>璇闺窈窕秋夜长，绣户徘徊秋月光。燕姬彩帐芙蓉色， 
<br>秦子金炉兰麝香。北斗七星横夜半，清歌一曲断君肠。
<br>
<br>
<br>
<br>&nbsp;&nbsp; 卷29_43 【杂歌谣辞·古歌】薛维翰 
<br>
<br>美人怨何深，含情倚金阁。不嚬复不语，红泪双双落。
<br>
<br>美人闭红烛，烛坐裁新锦。频放翦刀声，夜寒知未寝。
<br>
<br>
<br>
<br>&nbsp;&nbsp; 卷29_44 【杂歌谣辞·黄昙子歌】温庭筠 
<br>
<br>参差绿蒲短，摇艳云塘满。红潋荡融融，莺翁鸂鶒暖。 
<br>萋芊小城路，马上修蛾懒。罗衫褭向风，点粉金鹂卵。
<br>
<br>
<br>
<br>&nbsp;&nbsp; 卷29_45 【杂歌谣辞·邯郸郭公辞】温庭筠 
<br>
<br>金笳悲故曲，玉座积深尘。言是邯郸伎，不易邺城人。 
<br>青苔竟埋骨，红粉自伤神。唯有漳河柳，还向旧营春。
<br>
<br>
<br>
<br>&nbsp;&nbsp; 卷29_46 【杂歌谣辞·箜篌谣】李白 
<br>
<br>攀天莫登龙，走山莫骑虎。贵贱结交心不移， 
<br>唯有严陵及光武。周公称大圣，管蔡宁相容。 
<br>汉谣一斗粟，不与淮南舂。兄弟尚路人，吾心安所从。 
<br>它人方寸间，山海几千重。轻言托朋友，对面九疑峰。 
<br>多花必早落，桃李不如松。管鲍久已死，何人继其踪。
<br>
<br>
<br>
<br>&nbsp;&nbsp; 卷29_47 【杂歌谣辞·邺城童子谣】李贺 
<br>
<br>邺城中，暮尘起。将黑丸，斫文吏。棘为鞭，虎为马。 
<br>团团走，邺城下。切玉剑，射日弓。献何人，奉相公。 
<br>扶毂来，关右儿。香扫途，相公归。
<br>
<br>
<br>
<br>&nbsp;&nbsp; 卷29_48 【杂歌谣辞·大麦行】杜甫 
<br>
<br>大麦干枯小麦黄，妇人行泣夫走藏。东至集壁西梁洋， 
<br>问谁腰镰胡与羌。岂无蜀兵三千人，部领辛苦江山长。 
<br>安得如鸟有羽翅，托身白云还故乡。
<br>
<br>
<br>
<br>&nbsp;&nbsp; 卷29_49 【杂歌谣辞·白鼍鸣】张籍 
<br>
<br>天欲雨，有东风，南溪白鼍鸣窟中。六月人家井无水， 
<br>夜闻白鼍人尽起。
<br>
<br>
<br>
<br>&nbsp;&nbsp; 卷29_50 【杂歌谣辞·步虚词】陈羽 
<br>
<br>汉武清斋读鼎书，内官扶上画云车。
<br>坛上月明宫殿闭，仰看星斗礼空虚。
<br>
<br>
<br>
<br>&nbsp;&nbsp; 卷29_51 【杂歌谣辞·步虚词】顾况 
<br>
<br>回步游三洞，清心礼七真。飞符超羽翼，禁火醮星辰。 
<br>残药沾鸡犬，灵香出凤麟。壶中无窄处，愿得一容身。
<br>
<br>
<br>
<br>&nbsp;&nbsp; 卷29_52 【杂歌谣辞·步虚词】刘禹锡 
<br>
<br>阿母种桃云海际，花落子成二千岁。
<br>海风吹折最繁枝，跪捧琼盘献天帝。
<br>
<br>华表千年鹤一归，凝丹为顶雪为衣。
<br>星星仙语人听尽，却向五云翻翅飞。
<br>
<br>
<br>
<br>&nbsp;&nbsp; 卷29_53 【杂歌谣辞·步虚词】韦渠牟 
<br>
<br>玉简真人降，金书道箓通。烟霞方蔽日，云雨已生风。 
<br>四极威仪异，三天使命同。那将人世恋，不去上清宫。
<br>
<br>羽驾正翩翩，云鸿最自然。霞冠将月晓，珠佩与星连。 
<br>镂玉留新诀，雕金得旧编。不知飞鸟学，更有几人仙。
<br>
<br>上帝求仙使，真符取玉郎。三才闲布象，二景郁生光。 
<br>骑吏排龙虎，笙歌走凤凰。天高人不见，暗入白云乡。
<br>
<br>鸾鹤共徘徊，仙官使者催。香花三洞启，风雨百神来。 
<br>凤篆文初定，龙泥印已开。何须生羽翼，始得上瑶台。
<br>
<br>羽节忽排烟，苏君已得仙。命风驱日月，缩地走山川。 
<br>几处留丹灶，何时种玉田。一朝骑白虎，直上紫微天。
<br>
<br>静发降灵香，思神意智长。虎存时促步，龙想更成章。 
<br>扣齿风雷响，挑灯日月光。仙云在何处，仿佛满空堂。
<br>
<br>几度游三洞，何方召百神。风云皆守一，龙虎亦全真。 
<br>执节仙童小，烧香玉女春。应须绝岩内，委曲问皇人。
<br>
<br>上法杳无营，玄修似有情。道宫琼作想，真帝玉为名。 
<br>召岳驱旌节，驰雷发吏兵。云车降何处，斋室有仙卿。
<br>
<br>羽卫一何鲜，香云起暮烟。方朝太素帝，更向玉清天。 
<br>凤曲凝犹吹，龙骖俨欲前。真文几时降，知在永和年。
<br>
<br>大道何年学，真符此日催。还持金作印，未要玉为台。 
<br>羽节分明授，霞衣整顿裁。应缘五云使，教上列仙来。
<br>
<br>独自授金书，萧条咏紫虚。龙行还当马，云起自成车。 
<br>九转风烟合，千年井灶馀。参差从太一，寿等混元初。
<br>
<br>道学已通神，香花会女真。霞床珠斗帐，金荐玉舆轮。 
<br>一室心偏静，三天夜正春。灵官竟谁降，仙相有夫人。
<br>
<br>上界有黄房，仙家道路长。神来知位次，乐变协宫商。 
<br>竞把琉璃碗，谁倾白玉浆。霞衣最芬馥，苏合是灵香。
<br>
<br>珠佩紫霞缨，夫人会八灵。太霄犹有观，绝宅岂无形。 
<br>暮雨徘徊降，仙歌宛转听。谁逢玉妃辇，应检九真经。
<br>
<br>西海辞金母，东方拜木公。云行疑带雨，星步欲凌风。 
<br>羽袖挥丹凤，霞巾曳彩虹。飘飖九霄外，下视望仙宫。
<br>
<br>玉树杂金花，天河织女家。月邀丹凤舄，风送紫鸾车。 
<br>雾縠笼绡带，云屏列锦霞。瑶台千万里，不觉往来赊。
<br>
<br>舞凤凌天出，歌麟入夜听。云容衣眇眇，风韵曲泠泠。 
<br>扣齿端金简，焚香检玉经。仙宫知不远，只近太微星。
<br>
<br>紫府与玄洲，谁来物外游。无烦骑白鹿，不用驾青牛。 
<br>金化颜应驻，云飞鬓不秋。仍闻碧海上，更用玉为楼。
<br>
<br>辔鹤复骖鸾，全家去不难。鸡声随羽化，犬影入云看。 
<br>酿玉当成酒，烧金且转丹。何妨五色绶，次第给仙官。
<br>
<br>
<br>
<br>&nbsp;&nbsp; 卷29_54 【杂歌谣辞·步虚词】皎然 
<br>
<br>予因览真诀，遂感西域君。玉笙下青冥，人间未曾闻。 
<br>日华炼魂魄，皎皎无垢氛。谓我有仙骨，且令饵氤氲。 
<br>俯仰愧灵颜，愿随鸾鹤群。俄然动风驭，缥眇归青云。
<br>
<br>
<br>
<br>&nbsp;&nbsp; 卷29_55 【杂歌谣辞·步虚词】高骈 
<br>
<br>青溪道士人不识，上天下天鹤一只。
<br>洞门深锁碧窗寒，滴露研朱写周易。
<br>
<br>
<br>
<br>&nbsp;&nbsp; 卷29_56 【杂歌谣辞·步虚引】陈陶 
<br>
<br>小隐山人十洲客，莓苔为衣双耳白。青编为我忽降书， 
<br>暮雨虹霓一千尺。赤城门闭六丁直，晓日已烧东海色。 
<br>朝天半夜闻玉鸡，星斗离离碍龙翼。
<br>
<br>
<br>
<br>
<br>
<br>&nbsp;&nbsp;卷30_1 【咏汉高祖】王珪 
<br>
<br>汉祖起丰沛，乘运以跃鳞。手奋三尺剑，西灭无道秦。 
<br>十月五星聚，七年四海宾。高抗威宇宙，贵有天下人。 
<br>忆昔与项王，契阔时未伸。鸿门既薄蚀，荥阳亦蒙尘。 
<br>虮虱生介胄，将卒多苦辛。爪牙驱信越，腹心谋张陈。 
<br>赫赫西楚国，化为丘与榛。
<br>
<br>
<br>&nbsp;&nbsp; 卷30_2 【咏淮阴侯】王珪 
<br>
<br>秦王日凶慝，豪杰争共亡。信亦胡为者，剑歌从项梁。 
<br>项羽不能用，脱身归汉王。道契君臣合，时来名位彰。 
<br>北讨燕承命，东驱楚绝粮。斩龙堰濉水，擒豹熸夏阳。 
<br>功成享天禄，建旗还南昌。千金答漂母，百钱酬下乡。 
<br>吉凶成纠缠，倚伏难预详。弓藏狡兔尽，慷慨念心伤。
<br>
<br>
<br>
<br>&nbsp;&nbsp; 卷30_3 【早春桂林殿应诏】陈叔达 
<br>
<br>金铺照春色，玉律动年华。朱楼云似盖，丹桂雪如花。 
<br>水岸衔阶转，风条出柳斜。轻舆临太液，湛露酌流霞。
<br>
<br>
<br>
<br>&nbsp;&nbsp; 卷30_4 【后渚置酒】陈叔达 
<br>
<br>大渚初惊夜，中流沸鼓鼙。寒沙满曲浦，夕雾上邪溪。 
<br>岸广凫飞急，云深雁度低。严关犹未遂，此夕待晨鸡。
<br>
<br>
<br>
<br>&nbsp;&nbsp; 卷30_5 【听邻人琵琶】陈叔达 
<br>
<br>本是龙门桐，因妍入汉宫。香缘罗袖里，声逐朱弦中。 
<br>虽有相思韵，翻将入塞同。关山临却月，花蕊散回风。 
<br>为将金谷引，添令曲未终。
<br>
<br>
<br>
<br>&nbsp;&nbsp; 卷30_6 【州城西园入斋祠社】陈叔达 
<br>
<br>升坛预洁祀，诘早肃分司。达气风霜积，登光日色迟。 
<br>农教先八政，阳和秩四时。祈年服垂冕，告币动褰帷。 
<br>瘗地尊馀奠，人天庶有资。椒兰卒清酌，簠簋彻香萁。 
<br>折俎分归胙，充庭降受釐。方凭知礼节，况奉化雍熙。
<br>
<br>
<br>
<br>&nbsp;&nbsp; 卷30_7 【春首】陈叔达 
<br>
<br>雪花联玉树，冰彩散瑶池。翔禽遥出没，积翠远参差。
<br>
<br>
<br>
<br>&nbsp;&nbsp; 卷30_8 【初年】陈叔达 
<br>
<br>和风起天路，严气消冰井。索索枝未柔，厌厌漏犹永。
<br>
<br>
<br>
<br>&nbsp;&nbsp; 卷30_9 【咏菊】陈叔达 
<br>
<br>霜间开紫蒂，露下发金英。但令逢采摘，宁辞独晚荣。
<br>
<br>
<br>
<br>&nbsp;&nbsp; 卷30_10 【自君之出矣（一作贾冯吉诗）】陈叔达 
<br>
<br>自君之出矣，红颜转憔悴。思君如明烛，煎心且衔泪。
<br>
<br>自君之出矣，明镜罢红妆。思君如夜烛，煎泪几千行。
<br>
<br>
<br>
<br>&nbsp;&nbsp; 卷30_11 【赋饮马长城窟】袁朗 
<br>
<br>朔风动秋草，清跸长安道。长城连不穷，所以隔华戎。 
<br>规模惟圣作，负荷晓成功。鸟庭已向内，龙荒更凿空。 
<br>玉关尘卷静，金微路已通。汤征随北怨，舜咏起南风。 
<br>画地功初立，绥边事云集。朝服践狼居，凯歌旋马邑。 
<br>山响传凤吹，霜华藻琼钑。属国拥节归，单于款关入。 
<br>日落寒风起，惊蓬被原隰。零落叶已寒，河流清且急。 
<br>四时徭役尽，千载干戈戢。太平今若斯，汗马竟无施。 
<br>唯当事笔砚，归去草封禅。
<br>
<br>
<br>
<br>&nbsp;&nbsp; 卷30_12 【和洗掾登城南坂望京邑】袁朗 
<br>
<br>二华连陌塞，九陇统金方。奥区称富贵，重险擅雄强。 
<br>龙飞灞水上，凤集岐山阳。神皋多瑞迹，列代有兴王。 
<br>我后膺灵命，爰求宅兹土。宸居法太微，建国资天府。 
<br>玄风叶黎庶，德泽浸区宇。醒醉各相扶，讴歌从圣主。 
<br>南登少陵岸，还望帝城中。帝城何郁郁，佳气乃葱葱。 
<br>金凤凌绮观，璇题敞兰宫。复道东西合，交衢南北通。 
<br>万国朝前殿，群公议宣室。鸣佩含早风，华蝉曜朝日。 
<br>柏梁宴初罢，千钟欢未毕。端拱肃岩廊，思贤听琴瑟。 
<br>逶迤万雉列，隐轸千闾布。飞甍夹御沟，曲台临上路。 
<br>处处歌钟鸣，喧阗车马度。日落长楸间，含情两相顾。 
<br>是月冬之季，阴寒昼不开。惊风四面集，飞雪千里回。 
<br>狐白登廊庙，牛衣出草莱。讵知韩长孺，无复重然灰。
<br>
<br>
<br>
<br>&nbsp;&nbsp; 卷30_13 【秋日应诏】袁朗 
<br>
<br>玉树凉风举，金塘细草萎。叶落商飙观，鸿归明月池。 
<br>迎寒桂酒熟，含露菊花垂。一奉章台宴，千秋长愿斯。
<br>
<br>
<br>
<br>&nbsp;&nbsp; 卷30_14 【秋夜独坐（一作邢邵诗）】袁朗 
<br>
<br>危弦断客心，虚弹落惊禽。新秋百虑净，独夜九愁深。 
<br>枯蓬唯逐吹，坠叶不归林。如何悲此曲，坐作白头吟。
<br>
<br>
<br>
<br>&nbsp;&nbsp; 卷30_15 【出塞曲】窦威 
<br>
<br>匈奴屡不平，汉将欲纵横。看云方结阵，却月始连营。 
<br>潜军度马邑，扬旆掩龙城。会勒燕然石，方传车骑名。
<br>
<br>
<br>
<br>&nbsp;&nbsp; 卷30_16 【新曲二首】长孙无忌 
<br>
<br>侬阿家住朝歌下，早传名。结伴来游淇水上，旧长情。 
<br>玉珮金钿随步远，云罗雾縠逐风轻。转目机心悬自许， 
<br>何须更待听琴声。
<br>
<br>回雪凌波游洛浦，遇陈王。婉约娉婷工语笑，侍兰房。 
<br>芙蓉绮帐还开掩，翡翠珠被烂齐光。长愿今宵奉颜色， 
<br>不爱吹箫逐凤凰。
<br>
<br>
<br>
<br>&nbsp;&nbsp; 卷30_17 【灞桥待李将军】长孙无忌 
<br>
<br>飒飒风叶下，遥遥烟景曛。霸陵无醉尉，谁滞李将军。
<br>
<br>
<br>
<br>&nbsp;&nbsp; 卷30_18 【奉和正日临朝】颜师古 
<br>
<br>七府璿衡始，三元宝历新。负扆延百辟，垂旒御九宾。 
<br>肃肃皆鹓鹭，济济盛簪绅。天涯致重译，日域献奇珍。
<br>
<br>
<br>
<br>&nbsp;&nbsp; 卷30_19 【召拜御史大夫赠袁天纲】杜淹 
<br>
<br>伊吕深可慕，松乔定是虚。系风终不得，脱屣欲安如。 
<br>且珍纨素美，当与薜萝疏。既逢杨得意，非复久闲居。
<br>
<br>
<br>
<br>&nbsp;&nbsp; 卷30_20 【咏寒食斗鸡应秦王教】杜淹 
<br>
<br>寒食东郊道，扬鞲竞出笼。花冠初照日，芥羽正生风。 
<br>顾敌知心勇，先鸣觉气雄。长翘频扫阵，利爪屡通中。 
<br>飞毛遍绿野，洒血渍芳丛。虽然百战胜，会自不论功。
<br>
<br>
<br>
<br>&nbsp;&nbsp; 卷30_21 【寄赠齐公】杜淹 
<br>
<br>冠盖游梁日，诗书问志年。佩兰长坂上，攀桂小山前。 
<br>结交澹若水，履道直如弦。此欢终未极，于兹独播迁。 
<br>赭衣登蜀道，白首别秦川。泪随沟水逝，心逐晓旌悬。 
<br>去去逾千里，悠悠隔九天。郊野间长薄，城阙隐凝烟。 
<br>关门共月对，山路与云连。此时寸心里，难用尺书传。
<br>
<br>
<br>
<br>
<br>
<br>&nbsp;&nbsp;卷31_1 【五郊乐章·黄帝宫音】魏徵 
<br>
<br>黄中正位，含章居贞。既长六律，兼和五声。 
<br>毕陈万舞，乃荐斯牲。神其下降，永祚休平。
<br>
<br>
<br>&nbsp;&nbsp; 卷31_2 【五郊乐章·肃和】魏徵 
<br>
<br>眇眇方舆，苍苍圜盖。至哉枢纽，宅中图大。 
<br>气调四序，风和万籁。祚我明德，时雍道泰。
<br>
<br>
<br>
<br>&nbsp;&nbsp; 卷31_3 【五郊乐章·雍和】魏徵 
<br>
<br>金悬夕肆，玉俎朝陈。飨荐黄道，芬流紫辰。 
<br>乃诚乃敬，载享载禋。崇荐斯在，惟皇是宾。
<br>
<br>
<br>
<br>&nbsp;&nbsp; 卷31_4 【五郊乐章·舒和】魏徵 
<br>
<br>御征乘宫出郊甸，安歌率舞递将迎。
<br>自有云门符帝赏，犹持雷鼓答天成。
<br>
<br>
<br>
<br>&nbsp;&nbsp; 卷31_5 【五郊乐章·青帝角音】魏徵 
<br>
<br>鹤云旦起，鸟星昏集。律候新风，阳开初蛰。 
<br>至德可飨，行潦斯挹。锡以无疆，烝人乃粒。
<br>
<br>
<br>
<br>&nbsp;&nbsp; 卷31_6 【五郊乐章·肃和】魏徵 
<br>
<br>玄鸟司春，苍龙登岁。节物变柳，光风转蕙。 
<br>瑶席降神，朱弦飨帝。诚备祝嘏，礼殚珪币。
<br>
<br>
<br>
<br>&nbsp;&nbsp; 卷31_7 【五郊乐章·雍和】魏徵 
<br>
<br>大乐稀音，至诚简礼。文物棣棣，声名济济。 
<br>六变有成，三登无体。乃眷丰絜，恩覃恺悌。
<br>
<br>
<br>
<br>&nbsp;&nbsp; 卷31_8 【五郊乐章·舒和】魏徵 
<br>
<br>笙歌籥舞属年韶，鹭鼓凫钟展时豫。
<br>调露初迎绮春节，承云遽践苍霄驭。
<br>
<br>
<br>
<br>&nbsp;&nbsp; 卷31_9 【五郊乐章·赤帝徵音】魏徵 
<br>
<br>青阳告谢，朱明戒序。咸长是祈，敬陈椒醑。 
<br>博硕斯荐，笙镛备举。庶尽肃恭，非馨稷黍。
<br>
<br>
<br>
<br>&nbsp;&nbsp; 卷31_10 【五郊乐章·肃和】魏徵 
<br>
<br>离位克明，火中宵见。峰云暮起，景风晨扇。 
<br>木槿初荣，含桃可荐。芬馥百品，铿锵三变。
<br>
<br>
<br>
<br>&nbsp;&nbsp; 卷31_11 【五郊乐章·雍和】魏徵 
<br>
<br>昭昭丹陆，帟帟炎方。礼陈牲币，乐备篪簧。 
<br>琼羞溢俎，玉z0浮觞。恭惟正直，歆此馨香。
<br>
<br>
<br>
<br>&nbsp;&nbsp; 卷31_13 【五郊乐章·舒和】魏徵 
<br>
<br>千里温风飘降羽，十枝炎景媵朱干。
<br>陈觞荐俎歌三献，拊石摐金会七盘。
<br>
<br>
<br>
<br>&nbsp;&nbsp; 卷31_14 【五郊乐章·白帝商音】魏徵 
<br>
<br>白藏应节，天高气清。岁功既阜，庶类收成。 
<br>万方静谧，九土和平。馨香是荐，受祚聪明。
<br>
<br>
<br>
<br>&nbsp;&nbsp; 卷31_15 【五郊乐章·肃和】魏徵 
<br>
<br>金行在节，素灵居正。气肃霜严，林凋草劲。 
<br>豺祭隼击，潦收川镜。九谷已登，万箱流咏。
<br>
<br>
<br>
<br>&nbsp;&nbsp; 卷31_16 【五郊乐章·雍和】魏徵 
<br>
<br>律应西成，气躔南吕。珪币咸列，笙竽备举。 
<br>苾苾兰羞，芬芬桂醑。式资宴贶，用调霜序。
<br>
<br>
<br>
<br>&nbsp;&nbsp; 卷31_17 【五郊乐章·舒和】魏徵 
<br>
<br>璿仪气爽惊緹籥，玉吕灰飞含素商。
<br>鸣鞞奏管芳羞荐，会舞安歌葆眊扬。
<br>
<br>
<br>
<br>&nbsp;&nbsp; 卷31_18 【五郊乐章·黑帝羽音】魏徵 
<br>
<br>严冬季月，星回风厉。享祀报功，方祚来岁。
<br>
<br>
<br>
<br>&nbsp;&nbsp; 卷31_19 【五郊乐章·肃和】魏徵 
<br>
<br>律周玉琯，星回金度。次极阳乌，纪穷阴兔。 
<br>火林散雪，阳泉凝沍。八蜡已登，三农息务。
<br>
<br>
<br>
<br>&nbsp;&nbsp; 卷31_20 【五郊乐章·雍和】魏徵 
<br>
<br>阳月斯纪，应钟在候。载絜牲牷，爰登俎豆。 
<br>既高既远，无声无臭。静言格思，惟神保祐。
<br>
<br>
<br>
<br>&nbsp;&nbsp; 卷31_21 【五郊乐章·舒和】魏徵 
<br>
<br>执籥持羽初终曲，朱干玉戚始分行。
<br>七德九功咸已畅，明灵降福具穰穰。
<br>
<br>
<br>
<br>&nbsp;&nbsp; 卷31_22 【享太庙乐章·永和】魏徵 
<br>
<br>於穆烈祖，弘此丕基。永言配命，子孙保之。 
<br>百神既洽，万国在兹。是用孝享，神其格思。
<br>
<br>
<br>
<br>&nbsp;&nbsp; 卷31_23 【享太庙乐章·肃和】魏徵 
<br>
<br>大哉至德，允兹明圣。格于上下，聿遵诚敬。 
<br>嘉乐斯登，鸣球以咏。神其降止，式隆景命。
<br>
<br>
<br>
<br>&nbsp;&nbsp; 卷31_24 【享太庙乐章·雍和】魏徵 
<br>
<br>崇兹享祀，诚敬兼至。乐以感灵，礼以昭事。 
<br>粢盛咸絜，牲牷孔备。永言孝思，庶几不匮。
<br>
<br>
<br>
<br>&nbsp;&nbsp; 卷31_25 【享太庙乐章·长发舞】魏徵 
<br>
<br>濬哲惟唐，长发其祥。帝命斯祐，王业克昌。 
<br>配天载德，就日重光。本枝百代，申锡无疆。
<br>
<br>
<br>
<br>&nbsp;&nbsp; 卷31_26 【享太庙乐章·大基舞】魏徵 
<br>
<br>猗与祖业，皇矣帝先。剪商德厚，封唐庆延。 
<br>在姬犹稷，方晋逾宣。基我鼎运，于斯万年。
<br>
<br>
<br>
<br>&nbsp;&nbsp; 卷31_27 【享太庙乐章·大成舞】魏徵 
<br>
<br>周穆王季，晋美帝文。明明盛德，穆穆齐芬。 
<br>藏用四履，屈道参分。铿锵钟石，载纪鸿勋。
<br>
<br>
<br>
<br>&nbsp;&nbsp; 卷31_28 【享太庙乐章·大明舞】魏徵 
<br>
<br>五纪更运，三正递升。勋华既没，禹汤勃兴。神武命代， 
<br>灵眷是膺。望云彰德，察纬告征。上纽天维，下安地轴。 
<br>征师涿野，万国咸服。偃伯灵台，九官允穆。殊域委赆， 
<br>怀生介福。大礼既饰，大乐已和。黑章扰囿，赤字浮河。 
<br>功宣载籍，德被咏歌。克昌厥后，百禄是荷。
<br>
<br>
<br>
<br>&nbsp;&nbsp; 卷31_29 【享太庙乐章·寿和】魏徵 
<br>
<br>八音斯奏，三献毕陈。宝祚惟永，晖光日新。
<br>
<br>
<br>
<br>&nbsp;&nbsp; 卷31_30 【享太庙乐章·舒和】魏徵 
<br>
<br>圣敬通神光七庙，灵心荐祚和万方。
<br>严禋克配鸿基远，明德惟馨凤历昌。
<br>
<br>
<br>
<br>&nbsp;&nbsp; 卷31_31 【享太庙乐章·雍和】魏徵 
<br>
<br>於穆清庙，聿修严祀。四县载陈，三献斯止。 
<br>笾豆撤荐，人祇介祉。神惟格思，锡祚不已。
<br>
<br>
<br>
<br>&nbsp;&nbsp; 卷31_32 【享太庙乐章·永和】魏徵 
<br>
<br>肃肃清祀，烝烝孝思。荐享昭备，虔恭在兹。 
<br>雍歌撤俎，祝嘏陈辞。用光武志，永固鸿基。
<br>
<br>
<br>
<br>&nbsp;&nbsp; 卷31_33 【赋西汉】魏徵 
<br>
<br>受降临轵道，争长趣鸿门。驱传渭桥上，观兵细柳屯。 
<br>夜宴经柏谷，朝游出杜原。终藉叔孙礼，方知皇帝尊。
<br>
<br>
<br>
<br>&nbsp;&nbsp; 卷31_34 【暮秋言怀】魏徵 
<br>
<br>首夏别京辅，杪秋滞三河。沉沉蓬莱阁，日夕乡思多。 
<br>霜剪凉阶蕙，风捎幽渚荷。岁芳坐沦歇，感此式微歌。
<br>
<br>
<br>
<br>&nbsp;&nbsp; 卷31_35 【述怀（出关）】魏徵 
<br>
<br>中原初逐鹿，投笔事戎轩。纵横计不就，慷慨志犹存。 
<br>杖策谒天子，驱马出关门。请缨系南粤，凭轼下东藩。 
<br>郁纡陟高岫，出没望平原。古木鸣寒鸟，空山啼夜猿。 
<br>既伤千里目，还惊九折魂。岂不惮艰险，深怀国士恩。 
<br>季布无二诺，侯嬴重一言。人生感意气，功名谁复论。
<br>
<br>
<br>
<br>&nbsp;&nbsp; 卷31_36 【奉和正日临朝应诏】魏徵 
<br>
<br>百灵侍轩后，万国会涂山。岂如今睿哲，迈古独光前。 
<br>声教溢四海，朝宗引百川。锵洋鸣玉珮，灼烁耀金蝉。 
<br>淑景辉雕辇，高旌扬翠烟。庭实超王会，广乐盛钧天。 
<br>既欣东日户，复咏南风篇。愿奉光华庆，从斯亿万年。
<br>
<br>
<br>
<br>
<br>
<br>&nbsp;&nbsp;卷32_1 【祈谷乐章·肃和】褚亮 
<br>
<br>履艮斯绳，居中体正。龙运垂祉，昭符启圣。 
<br>式事严禋，聿怀嘉庆。惟帝永锡，时皇休命。
<br>
<br>
<br>&nbsp;&nbsp; 卷32_2 【祈谷乐章·雍和】褚亮 
<br>
<br>殷荐乘春，太坛临曙。八簋盈和，六瑚登御。 
<br>嘉稷匪歆，德馨斯饫。祝嘏无易，灵心有豫。
<br>
<br>
<br>
<br>&nbsp;&nbsp; 卷32_3 【祈谷乐章·舒和】褚亮 
<br>
<br>玉帛牺牲申敬享，金丝戚羽盛音容。
<br>庶俾亿龄禔景福，长欣万宇洽时邕。
<br>
<br>
<br>
<br>&nbsp;&nbsp; 卷32_4 【明堂乐章·肃和】褚亮 
<br>
<br>象天御宇，乘时布政。严配申虔，宗禋展敬。 
<br>樽罍盈列，树羽交映。玉币通诚，祚隆皇圣。
<br>
<br>
<br>
<br>&nbsp;&nbsp; 卷32_5 【明堂乐章·雍和】褚亮 
<br>
<br>八牖晨披，五精朝奠。雾凝璇篚，风清金悬。 
<br>神涤备全，明粢丰衍。载絜彝俎，陈诚以荐。
<br>
<br>
<br>
<br>&nbsp;&nbsp; 卷32_6 【明堂乐章·舒和】褚亮 
<br>
<br>御扆合宫承宝历，席图重馆奉明灵。
<br>偃武修文九围泰，沉烽静柝八荒宁。
<br>
<br>
<br>
<br>&nbsp;&nbsp; 卷32_7 【雩祀乐章·肃和】褚亮 
<br>
<br>朱鸟开辰，苍龙启映。大帝昭飨，群生展敬。 
<br>礼备怀柔，功宣舞咏。旬液应序，年祥叶庆。
<br>
<br>
<br>
<br>&nbsp;&nbsp; 卷32_8 【雩祀乐章·雍和】褚亮 
<br>
<br>绀筵分彩，宝图吐绚。凤管晨凝，云歌晓啭。 
<br>肃事蘋藻，虔申桂奠。百谷斯登，万箱攸荐。
<br>
<br>
<br>
<br>&nbsp;&nbsp; 卷32_9 【雩祀乐章·舒和】褚亮 
<br>
<br>凤曲登歌调令序，龙雩集舞泛祥风。
<br>彩旞云回昭睿德，朱干电发表神功。
<br>
<br>
<br>
<br>&nbsp;&nbsp; 卷32_10 【享先农乐章·诚和】褚亮 
<br>
<br>粒食伊始，农之所先。古今攸赖，是曰人天。 
<br>耕斯帝籍，播厥公田。式崇明祀，神其福焉。
<br>
<br>
<br>
<br>&nbsp;&nbsp; 卷32_11 【享先农乐章·肃和】褚亮 
<br>
<br>樽彝既列，瑚簋方荐。歌工载登，币礼斯奠。 
<br>肃肃享祀，颙颙缨弁。神之听之，福流寰县。
<br>
<br>
<br>
<br>&nbsp;&nbsp; 卷32_12 【享先农乐章·雍和】褚亮 
<br>
<br>前夕视牲，质明奉俎。沐芳整弁，其仪式序。 
<br>盛礼毕陈，嘉乐备举。歆我懿德，非馨稷黍。
<br>
<br>
<br>
<br>&nbsp;&nbsp; 卷32_13 【享先农乐章·舒和】褚亮 
<br>
<br>羽籥低昂文缀已，干戚蹈厉武行初。
<br>望岁祈农神所听，延祥介福岂云虚。
<br>
<br>
<br>
<br>&nbsp;&nbsp; 卷32_14 【祭神州乐章·肃和】褚亮 
<br>
<br>大矣坤仪，至哉神县。包含日域，牢笼月竁。 
<br>露絜三清，风调六变。皇祇届止，式歆恭荐。
<br>
<br>
<br>
<br>&nbsp;&nbsp; 卷32_15 【祭神州乐章·雍和】褚亮 
<br>
<br>泰圻严享，阴郊展敬。礼以导神，乐以和性。 
<br>黝牲在列，黄琮俯映。九土既平，万邦贻庆。
<br>
<br>
<br>
<br>&nbsp;&nbsp; 卷32_16 【祭神州乐章·舒和】褚亮 
<br>
<br>坤道降祥和庶品，灵心载德厚群生。
<br>水土既调三极泰，文武毕备九区平。
<br>
<br>
<br>
<br>&nbsp;&nbsp; 卷32_17 【祭方丘乐章·顺和】褚亮 
<br>
<br>万物资以化，交泰属升平。易从业惟简，得一道斯宁。 
<br>具仪光玉帛，送舞变咸英。黍稷良非贵，明德信惟馨。
<br>
<br>
<br>
<br>&nbsp;&nbsp; 卷32_18 【祭方丘乐章·肃和】褚亮 
<br>
<br>至矣坤德，皇哉地祇。开元统纽，合大承规。 
<br>九宫肃列，六典相仪。永言配命，长保无亏。
<br>
<br>
<br>
<br>&nbsp;&nbsp; 卷32_19 【祭方丘乐章·雍和】褚亮 
<br>
<br>柔而能方，直而能敬。厚载以德，大亨以正。 
<br>有涤斯牷，有馨斯盛。介兹景福，祚我休庆。
<br>
<br>
<br>
<br>&nbsp;&nbsp; 卷32_20 【祭方丘乐章·舒和】褚亮 
<br>
<br>玉币牲牷分荐享，羽旄干戚递成容。
<br>一德惟宁两仪泰，三材保合四时邕。
<br>
<br>
<br>
<br>&nbsp;&nbsp; 卷32_21 【祭方丘乐章·顺和】褚亮 
<br>
<br>阴祇协赞，厚载方贞。牲币具举，箫管备成。 
<br>其礼惟肃，其德惟明。神之听矣，式鉴虔诚。
<br>
<br>
<br>
<br>&nbsp;&nbsp; 卷32_22 【临高台】褚亮 
<br>
<br>高台暂俯临，飞翼耸轻音。浮光随日度，漾影逐波深。 
<br>回瞰周平野，开怀畅远襟。独此三休上，还伤千岁心。
<br>
<br>
<br>
<br>&nbsp;&nbsp; 卷32_23 【赋得蜀都】褚亮 
<br>
<br>列宿光参井，分芒跨梁岷。沉犀对江浦，驷马入城闉。 
<br>英图多霸迹，历选有名臣。连骑簪缨满，含章词赋新。 
<br>得上仙槎路，无待访严遵。
<br>
<br>
<br>
<br>&nbsp;&nbsp; 卷32_24 【奉和咏日午】褚亮 
<br>
<br>曦车日亭午，浮箭未移晖。日光无落照，树影正中围。 
<br>草萎看稍靡，叶燥望疑稀。昼寝惭经笥，暂解入朝衣。
<br>
<br>
<br>
<br>&nbsp;&nbsp; 卷32_25 【奉和望月应魏王教】褚亮 
<br>
<br>层轩登皎月，流照满中天。色共梁珠远，光随赵璧圆。 
<br>落影临秋扇，虚轮入夜弦。所欣东馆里，预奉西园篇。
<br>
<br>
<br>
<br>&nbsp;&nbsp; 卷32_26 【咏花烛（烛花）】褚亮 
<br>
<br>兰径香风满，梅梁暖日斜。言是东方骑，来寻南陌车。 
<br>靥星临夜烛，眉月隐轻纱。莫言春稍晚，自有镇开花。
<br>
<br>
<br>
<br>&nbsp;&nbsp; 卷32_27 【在陇头哭潘学士】褚亮 
<br>
<br>陇底嗟长别，流襟一恸君。何言幽咽所，更作死生分。 
<br>转蓬飞不息，悲松断更闻。谁能驻征马，回首望孤坟。
<br>
<br>
<br>
<br>&nbsp;&nbsp; 卷32_28 【奉和禁苑饯别应令】褚亮 
<br>
<br>大藩初锡瑞，出牧迩皇京。暂以绿车重，言承朱传荣。 
<br>舒桃临远骑，垂柳映京营。惠化宣千里，威风动百城。 
<br>禁籞芳嘉节，神襟饯送情。金笳催别景，玉琯切离声。 
<br>野花开更落，山鸟哢还惊。微臣夙多幸，薄宦奉储明。 
<br>钓台惭作赋，伊水滥闻笙。怀德良知久，酬恩识命轻。
<br>
<br>
<br>
<br>&nbsp;&nbsp; 卷32_29 【和御史韦大夫喜霁之作】褚亮 
<br>
<br>晴天度旅雁，斜影照残虹。野净馀烟尽，山明远色同。 
<br>沙平寒水落，叶脆晚枝空。白简光朝幰，彤驺出禁中。 
<br>息驾游兰坂，雕文折桂丛。无因轻羽扇，徒自仰仁风。
<br>
<br>
<br>
<br>&nbsp;&nbsp; 卷32_30 【晚别乐记室彦】褚亮 
<br>
<br>穷途属岁晚，临水忽分悲。抱影同为客，伤情共此时。 
<br>雾色侵虚牖，霜氛冷薄帷。举袂惨将别，停怀怅不怡。 
<br>风严征雁远，雪暗去篷迟。他乡有岐路，游子欲何之。
<br>
<br>
<br>
<br>&nbsp;&nbsp; 卷32_31 【伤始平李少府正己】褚亮 
<br>
<br>劳息本相循，悲欢理自均。谁能免玄夜，惜尔正青春。 
<br>迈德惟家宝，生才谅国珍。高文缀翡翠，茂学掩麒麟。 
<br>述作纷无已，言谈妙入神。断肠虽累月，分手未盈旬。 
<br>辅嗣俄长往，颜生即短辰。声华满昭代，形影委穷尘。 
<br>禅草回中使，生刍引吊宾。同游秘府日，方驾直城闉。 
<br>并拜黄图右，分曹清渭滨。风期嵇吕好，存殁范张亲。 
<br>虚座怜王述，遗篇恸景纯。精灵与毫翰，千祀寿何人。
<br>
<br>
<br>
<br>&nbsp;&nbsp; 卷32_32 【秋雁（一作虞世南诗）】褚亮 
<br>
<br>日暮霜风急，羽翮转难任。为有传书意，翩翩入上林。
<br>
<br>
<br>
<br>&nbsp;&nbsp; 卷32_33 【句（赠杜侍御）】褚亮 
<br>
<br>神羊既不触，夕鸟欲依人。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
