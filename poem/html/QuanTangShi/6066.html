<HTML>
<HEAD>
<TITLE>全唐诗 卷097-101 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷097-101</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷097-101</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6066"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷097-101')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷097-101]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  卷97_1 【陪幸韦嗣立山庄】沈佺期 
<br>
<br>台阶好赤松，别业对青峰。茆室承三顾，花源接九重。 
<br>虹旗萦秀木，凤辇拂疏筇。径直千官拥，溪长万骑容。 
<br>水堂开禹膳，山阁献尧钟。皇鉴清居远，天文睿奖浓。 
<br>岩泉他夕梦，渔钓往年逢。共荣丞相府，偏降逸人封。
<br>
<br>
<br>&nbsp;&nbsp; 卷97_2 【扈从出长安应制】沈佺期 
<br>
<br>汉宅规模壮，周都景命隆。西宾让东主，法驾幸天中。 
<br>太史占星应，春官奏日同。旌门起长乐，帐殿出新丰。 
<br>翕习黄山下，纡徐清渭东。金麾张画月，珠幰戴松风。 
<br>是节严阴始，寒郊散野蓬。薄霜沾上路，残雪绕离宫。 
<br>赐帛矜耆老，褰旒问小童。复除恩载洽，望秩礼新崇。 
<br>臣忝承明召，多惭献赋雄。
<br>
<br>
<br>
<br>&nbsp;&nbsp; 卷97_3 【初冬从幸汉故青门应制】沈佺期 
<br>
<br>汉王建都邑，渭水对青门。朝市俱东逝，坟陵共北原。 
<br>荒凉萧相阙，芜没邵平园。全盛今何在，英雄难重论。 
<br>故基仍岳立，遗堞尚云屯。当极土功壮，安知人力烦。 
<br>天游戒东首，怀昔驻龙轩。何必金汤固，无如道德藩。 
<br>微臣谅多幸，参乘偶殊恩。预此陈古事，敢奏兴亡言。
<br>
<br>
<br>
<br>&nbsp;&nbsp; 卷97_4 【昆明池侍宴应制】沈佺期 
<br>
<br>武帝伐昆明，穿池习五兵。水同河汉在，馆有豫章名。 
<br>我后光天德，垂衣文教成。黩兵非帝念，劳物岂皇情。 
<br>春仗过鲸沼，云旗出凤城。灵鱼衔宝跃，仙女废机迎。 
<br>柳拂旌门暗，兰依帐殿生。还如流水曲，日晚棹歌清。
<br>
<br>
<br>
<br>&nbsp;&nbsp; 卷97_5 【白莲花亭侍宴应制】沈佺期 
<br>
<br>九日陪天仗，三秋幸禁林。霜威变绿树，云气落青岑。 
<br>水殿黄花合，山亭绛叶深。朱旗夹小径，宝马驻清浔。 
<br>苑吏收寒果，饔人膳野禽。承欢不觉暝，遥响素秋砧。
<br>
<br>
<br>
<br>&nbsp;&nbsp; 卷97_6 【仙萼池亭侍宴应制】沈佺期 
<br>
<br>步辇寻丹嶂，行宫在翠微。川长看鸟灭，谷转听猿稀。 
<br>天磴扶阶迥，云泉透户飞。闲花开石竹，幽叶吐蔷薇。 
<br>径狭难留骑，亭寒欲进衣。白龟来献寿，仙吹返彤闱。
<br>
<br>
<br>
<br>&nbsp;&nbsp; 卷97_7 【奉和晦日驾幸昆明池应制】沈佺期 
<br>
<br>法驾乘春转，神池象汉回。双星移旧石，孤月隐残灰。 
<br>战鹢逢时去，恩鱼望幸来。山花缇绮绕，堤柳幔城开。 
<br>思逸横汾唱，欢留宴镐杯。微臣雕朽质，羞睹豫章材。
<br>
<br>
<br>
<br>&nbsp;&nbsp; 卷97_8 【奉和圣制幸礼部尚书窦希玠宅】沈佺期 
<br>
<br>北阙垂旒暇，南宫听履回。天临翔凤转，恩向跃龙开。 
<br>兰气薰仙帐，榴花引御杯。水从金穴吐，云是玉衣来。 
<br>池影摇歌席，林香散舞台。不知行漏晚，清跸尚裴徊。
<br>
<br>
<br>
<br>&nbsp;&nbsp; 卷97_9 【钓竿篇】沈佺期 
<br>
<br>朝日敛红烟，垂竿向绿川。人疑天上坐，鱼似镜中悬。 
<br>避楫时惊透，猜钩每误牵。湍危不理辖，潭静欲留船。 
<br>钓玉君徒尚，征金我未贤。为看芳饵下，贪得会无筌。
<br>
<br>
<br>
<br>&nbsp;&nbsp; 卷97_10 【和户部岑尚书参迹枢揆】沈佺期 
<br>
<br>大君制六合，良佐参万机。大业永开泰，臣道日光辉。 
<br>盐梅和鼎食，家声众所归。汉章题楚剑，郑武袭缁衣。 
<br>理识当朝远，文华振古希。风云神契合，舟楫道心微。 
<br>庙堂喜容与，时物递芳菲。御柳垂仙掖，公槐覆礼闱。 
<br>昔陪鹓鹭后，今望鹍鹏飞。徒御清风颂，巴歌聊自挥。
<br>
<br>
<br>
<br>&nbsp;&nbsp; 卷97_11 【同李舍人冬日集安乐公主山池】沈佺期 
<br>
<br>尝闻天女贵，家即帝宫连。亭插宜春果，山冲太液泉。 
<br>桥低乌鹊夜，台起凤凰年。故事犹如此，新图更可怜。 
<br>紫岩妆阁透，青嶂妓楼悬。峰夺香炉巧，池偷明镜圆。 
<br>梅花寒待雪，桂叶晚留烟。兴尽方投辖，金声还复传。
<br>
<br>
<br>
<br>&nbsp;&nbsp; 卷97_12 【酬苏员外味道夏晚寓直省中见赠】沈佺期 
<br>
<br>并命登仙阁，分曹直礼闱。大官供宿膳，侍史护朝衣。 
<br>卷幔天河入，开窗月露微。小池残暑退，高树早凉归。 
<br>冠剑无时释，轩车待漏飞。明朝题汉柱，三署有光辉。
<br>
<br>
<br>
<br>&nbsp;&nbsp; 卷97_13 【和韦舍人早朝】沈佺期 
<br>
<br>阊阖连云起，岩廊拂雾开。玉珂龙影度，珠履雁行来。 
<br>长乐宵钟尽，明光晓奏催。一经推旧德，五字擢英才。 
<br>俨若神仙去，纷从霄汉回。千春奉休历，分禁喜趋陪。
<br>
<br>
<br>
<br>&nbsp;&nbsp; 卷97_14 【自考功员外授给事中】沈佺期 
<br>
<br>南省推丹地，东曹拜琐闱。惠移双管笔，恩降五时衣。 
<br>出入宜真选，遭逢每滥飞。器惭公理拙，才谢子云微。 
<br>案牍遗常礼，朋僚隔等威。上台行揖让，中禁动光辉。 
<br>旭日千门起，初春八舍归。赠兰闻宿昔，谈树隐芳菲。 
<br>何幸盐梅处，唯忧对问机。省躬知任重，宁止冒荣非。
<br>
<br>
<br>
<br>&nbsp;&nbsp; 卷97_15 【和元舍人万顷临池玩月戏为新体】沈佺期 
<br>
<br>春风摇碧树，秋雾卷丹台。复有相宜夕，池清月正开。 
<br>玉流含吹动，金魄度云来。熠爚光如沸，翩翾景若摧。 
<br>半环投积草，碎璧聚流杯。夜久平无焕，天晴皎未隤。 
<br>镜将池作匣，珠以岸为胎。有美司言暇，高兴独悠哉。 
<br>挥翰初难拟，飞名岂易陪。夜光殊在握，了了见沉灰。
<br>
<br>
<br>
<br>&nbsp;&nbsp; 卷97_16 【酬杨给事兼见赠台中】沈佺期 
<br>
<br>子云推辨博，公理擅词雄。始自尚书省，旋闻给事中。 
<br>言从温室秘，籍向琐闱通。顾我叨郎署，惭无草奏功。 
<br>分曹八舍断，解袂五时空。宿昔陪馀论，平生赖击蒙。 
<br>神仙应东掖，云雾限南宫。忽枉琼瑶赠，长歌兰渚风。
<br>
<br>
<br>
<br>&nbsp;&nbsp; 卷97_17 【九真山净居寺谒无碍上人】沈佺期 
<br>
<br>大士生天竺，分身化日南。人中出烦恼，山下即伽蓝。 
<br>小涧香为刹，危峰石作龛。候禅青鸽乳，窥讲白猿参。 
<br>藤爱云间壁，花怜石下潭。泉行幽供好，林挂浴衣堪。 
<br>弟子哀无识，医王惜未谈。机疑闻不二，蒙昧即朝三。 
<br>欲究因缘理，聊宽放弃惭。超然虎溪夕，双树下虚岚。
<br>
<br>
<br>
<br>&nbsp;&nbsp; 卷97_18 【夜游】沈佺期 
<br>
<br>今夕重门启，游春得夜芳。月华连昼色，灯影杂星光。 
<br>南陌青丝骑，东邻红粉妆。管弦遥辨曲，罗绮暗闻香。 
<br>人拥行歌路，车攒斗舞场。经过犹未已，钟鼓出长杨。
<br>
<br>
<br>
<br>&nbsp;&nbsp; 卷97_19 【登瀛州南城楼寄远】沈佺期 
<br>
<br>层城起丽谯，凭览出重霄。兹地多形胜，中天宛寂寥。 
<br>四荣摩鹳鹤，百拱厉风飙。北际燕王馆，东连秦帝桥。 
<br>晴光七郡满，春色两河遥。傲睨非吾土，踌躇适远嚣。 
<br>离居欲有赠，春草寄长谣。
<br>
<br>
<br>
<br>&nbsp;&nbsp; 卷97_20 【塞北二首】沈佺期 
<br>
<br>虏障天骄起，秦城地脉分。柏坛飞五将，梅吹动三军。 
<br>锋刃奔涛色，旌旗焰火文。朔风吹汗漫，飘砾洒轒輼。 
<br>海气如秋雨，边峰似夏云。二庭无岁月，百战有功勋。 
<br>形影随鱼贯，音书在雁群。归来拜天子，凯乐助南薰。
<br>
<br>胡骑犯边埃，风从丑上来。五原烽火急，六郡羽书催。 
<br>冰壮飞狐冷，霜浓候雁哀。将军朝授钺，战士夜衔枚。 
<br>紫塞金河里，葱山铁勒隈。莲花秋剑发，桂叶晓旗开。 
<br>秘略三军动，妖氛百战摧。何言投笔去，终作勒铭回。
<br>
<br>
<br>
<br>&nbsp;&nbsp; 卷97_21 【李员外秦援宅观妓】沈佺期 
<br>
<br>盈盈粉署郎，五日宴春光。选客虚前馆，徵声遍后堂。 
<br>玉钗翠羽饰，罗袖郁金香。拂黛随时广，挑鬟出意长。 
<br>啭歌遥合态，度舞暗成行。巧落梅庭里，斜光映晓妆。
<br>
<br>
<br>
<br>&nbsp;&nbsp; 卷97_22 【送韦商州弼】沈佺期 
<br>
<br>会府应文昌，商山镇国阳。闻君监郡史，暂罢尚书郎。 
<br>王事嗟相失，人情贵不忘。累年同画省，四海接文场。 
<br>点翰芳春色，传杯明月光。故交从此去，遥忆紫芝香。
<br>
<br>
<br>
<br>&nbsp;&nbsp; 卷97_23 【夏日梁王席送张岐州】沈佺期 
<br>
<br>秦鸡常下雍，周凤昔鸣岐。此地推雄抚，惟良寄在斯。 
<br>家传七豹贵，人擅八龙奇。高传生光彩，长林叹别离。 
<br>天人开祖席，朝寀候征麾。翠帟当郊敞，彤幨向野披。 
<br>芃芃秋麦盛，苒苒夏条垂。奏计何时入，台阶望羽仪。
<br>
<br>
<br>
<br>&nbsp;&nbsp; 卷97_24 【夏日都门送司马员外逸客孙员外佺北征】沈佺期 
<br>
<br>二庭追虏骑，六月动周师。庙略天人授，军麾相国持。 
<br>复言征二妙，才命重当时。画省连征橐，横门共别词。 
<br>云迎出塞马，风卷度河旗。计日方夷寇，旋闻杕杜诗。
<br>
<br>
<br>
<br>&nbsp;&nbsp; 卷97_25 【送卢管记仙客北伐】沈佺期 
<br>
<br>羽檄西北飞，交城日夜围。庙堂盛征选，戎幕生光辉。 
<br>雁行度函谷，马首向金微。湛湛山川暮，萧萧凉气稀。 
<br>饯途予悯默，赴敌子英威。今日杨朱泪，无将洒铁衣。
<br>
<br>
<br>
<br>&nbsp;&nbsp; 卷97_26 【移禁司刑】沈佺期 
<br>
<br>畴昔参乡赋，中年忝吏途。丹唇曾学史，白首不成儒。 
<br>天子开昌箓，群生偶大炉。散材仍葺厦，弱羽遽抟扶。 
<br>宠迈乘轩鹤，荣过食稻凫。何功游画省，何德理黄枢。 
<br>吊影惭非据，倾心事远图。盗泉宁止渴，恶木匪投躯。 
<br>任直翻多毁，安身遂少徒。一朝逢纠谬，三省竟无虞。 
<br>白简初心屈，黄纱始望孤。患平终不怒，持劾每相驱。 
<br>埋剑谁当辨，偷金以自诬。诱言虽委答，流议亦真符。 
<br>首夏方忧圄，高秋独向隅。严城看熠耀，圜户对蜘蛛。 
<br>累饷唯妻子，披冤是友于。物情牵倚伏，人事限荣枯。 
<br>门客心谁在，邻交迹倘无。抚襟双涕落，危坐日忧趋。 
<br>圣旨垂明德，冤囚岂滥诛。会希恩免理，终望罪矜愚。 
<br>司寇宜哀狱，台庭幸恤辜。汉皇虚诏上，容有报恩珠。
<br>
<br>
<br>
<br>&nbsp;&nbsp; 卷97_27 【入鬼门关】沈佺期 
<br>
<br>昔传瘴江路，今到鬼门关。土地无人老，流移几客还。 
<br>自从别京洛，颓鬓与衰颜。夕宿含沙里，晨行冈路间。 
<br>马危千仞谷，舟险万重湾。问我投何地，西南尽百蛮。
<br>
<br>
<br>
<br>&nbsp;&nbsp; 卷97_28 【三日独坐驩州思忆旧游】沈佺期 
<br>
<br>两京多节物，三日最遨游。丽日风徐卷，香尘雨暂收。 
<br>红桃初下地，绿柳半垂沟。童子成春服，宫人罢射鞴。 
<br>禊堂通汉苑，解席绕秦楼。束皙言谈妙，张华史汉遒。 
<br>无亭不驻马，何浦不横舟。舞籥千门度，帷屏百道流。 
<br>金丸向鸟落，芳饵接鱼投。濯秽怜清浅，迎祥乐献酬。 
<br>灵刍陈欲弃，神药曝应休。谁念招魂节，翻为御魅囚。 
<br>朋从天外尽，心赏日南求。铜柱威丹徼，朱崖镇火陬。 
<br>炎蒸连晓夕，瘴疠满冬秋。西水何时贷，南方讵可留。 
<br>无人对炉酒，宁缓去乡忧。
<br>
<br>
<br>
<br>&nbsp;&nbsp; 卷97_29 【从驩州廨宅移住山间水亭赠苏使君】沈佺期 
<br>
<br>遇坎即乘流，西南到火洲。鬼门应苦夜，瘴浦不宜秋。 
<br>岁贷胸穿老，朝飞鼻饮头。死生离骨肉，荣辱间朋游。 
<br>弃置一身在，平生万事休。鹰鹯遭误逐，豺虎怯真投。 
<br>忆昨京华子，伤今边地囚。愿陪鹦鹉乐，希并鹧鸪留。 
<br>日月渝乡思，烟花换客愁。幸逢苏伯玉，回借水亭幽。 
<br>山柏张青盖，江蕉卷绿油。乘闲无火宅，因放有渔舟。 
<br>适越心当是，居夷迹可求。古来尧禅舜，何必罪驩兜。
<br>
<br>
<br>
<br>&nbsp;&nbsp; 卷97_30 【赦到不得归题江上石】沈佺期 
<br>
<br>家住东京里，身投南海西。风烟万里隔，朝夕几行啼。 
<br>圣主讴歌洽，贤臣法令齐。忽闻铜柱使，走马报金鸡。 
<br>弃市沾皇渥，投荒漏紫泥。魂疲山鹤路，心醉跕鸢溪。 
<br>天鉴诛元恶，宸慈恤远黎。五方思寄刃，万姓喜然脐。 
<br>自幼输丹恳，何尝玷白圭。承言窜遐魅，雪枉间深狴。 
<br>坟垄无由谒，京华岂重跻。炎方谁谓广，地尽觉天低。 
<br>百卉杂殊怪，昆虫理赖暌。闭藏元不蛰，摇落反生荑。 
<br>疟瘴因兹苦，穷愁益复迷。火云蒸毒雾，阳雨濯阴霓。 
<br>周乘安交趾，王恭辑画题。少宽穷涸鲋，犹愍触藩羝。 
<br>配宅邻州廨，斑苗接野畦。山空闻斗象，江静见游犀。 
<br>翰墨思诸季，裁缝忆老妻。小儿应离褓，幼女未攀笄。 
<br>梦蝶翻无定，蓍龟讵有倪。谁能竟此曲，曲尽气酸嘶。
<br>
<br>
<br>
<br>&nbsp;&nbsp; 卷97_31 【答魑魅代书寄家人】沈佺期 
<br>
<br>魑魅来相问，君何失帝乡。龙钟辞北阙，蹭蹬守南荒。 
<br>览镜怜双鬓，沾衣惜万行。抱愁那去国，将老更垂裳。 
<br>影答余他岁，恩私宦洛阳。三春给事省，五载尚书郎。 
<br>黄阁游鸾署，青缣御史香。扈巡行太液，陪宴坐明光。 
<br>渭北升高苑，河南祓禊场。烟花恒献赋，泉石每称觞。 
<br>暇日从休浣，高车映道傍。迎宾就丞相，选士谒昭王。 
<br>侍宠言犹得，承欢谓不忘。一朝贻厚谴，五宅竟同防。 
<br>凶竖曾驱策，权豪岂易当。款颜因侍从，接武在文章。 
<br>且惧威非rP，宁知心是狼。身犹纳履误，情为覆盆伤。 
<br>可叹缘成业，非关行昧藏。喜逢今改旦，正朔复归唐。 
<br>河谶随龙马，天书逐凤凰。朝容欣旧则，宸化美初纲。 
<br>告善雕旌建，收冤锦旆张。宰臣更献纳，郡守各明扬。 
<br>礼乐移三统，舟车会八方。云沙降白遂，秦陇献烧当。 
<br>三赦重天造，千推极国详。大招思复楚，于役限维桑。 
<br>涨海缘真腊，崇山压古棠。雕题飞栋宇，儋耳间衣裳。 
<br>伏枕神馀劣，加餐力未强。空庭游翡翠，穷巷倚桄榔。 
<br>缘体分殊昔，回眸宛异常。吉凶恒委郑，年寿会询唐。 
<br>家本传清白，官移重挂床。上京无薄产，故里绝穷庄。 
<br>碧玉先时费，苍头此自将。兴言叹家口，何处待赢粮。 
<br>计吏从都出，传闻大小康。降除沾二弟，离拆已三房。 
<br>剑外悬销骨，荆南预断肠。音尘黄耳间，梦想白眉良。 
<br>复此单栖鹤，衔雏愿远翔。何堪万里外，云海已溟茫。 
<br>戚属甘胡越，声名任秕糠。由来休愤命，命也信苍苍。 
<br>独坐寻周易，清晨咏老庄。此中因悟道，无问入猖狂。
<br>
<br>
<br>
<br>&nbsp;&nbsp; 卷97_32 【度安海入龙编】沈佺期 
<br>
<br>我来交趾郡，南与贯胸连。四气分寒少，三光置日偏。 
<br>尉佗曾驭国，翁仲久游泉。邑屋遗甿在，鱼盐旧产传。 
<br>越人遥捧翟，汉将下看鸢。北斗崇山挂，南风涨海牵。 
<br>别离频破月，容鬓骤催年。昆弟推由命，妻孥割付缘。 
<br>梦来魂尚扰，愁委疾空缠。虚道崩城泪，明心不应天。
<br>
<br>
<br>
<br>&nbsp;&nbsp; 卷97_33 【从崇山向越常】沈佺期 
<br>
<br>朝发崇山下，暮坐越常阴。西从杉谷度，北上竹溪深。 
<br>竹溪道明水，杉谷古崇岑。差池将不合，缭绕复相寻。 
<br>桂叶藏金屿，藤花闭石林。天窗虚的的，云窦下沉沉。 
<br>造化功偏厚，真仙迹每临。岂徒探怪异，聊欲缓归心。
<br>
<br>
<br>
<br>&nbsp;&nbsp; 卷97_34 【哭苏眉州崔司业二公】沈佺期 
<br>
<br>涣汗天中发，伶俜海外旋。长沙遇太守，问旧几人全。 
<br>国宝亡双杰，天才丧两贤。大名齐弱岁，高德并中年。 
<br>礼乐羊叔子，文章王仲宣。相看尚玄鬓，相次入黄泉。 
<br>流放蛮陬阔，乡关帝里偏。亲朋云雾拥，生死岁时传。 
<br>崔昔挥宸翰，苏尝济巨川。绛衣陪下列，黄阁谬差肩。 
<br>及此俱冥昧，云谁叙播迁。隼舆怀旧辙，鳣馆想虚筵。 
<br>家爱方休杵，皇慈更撤县。铭旌西蜀路，骑吹北邙田。 
<br>陇树应秋矣，江帆故杳然。罢琴明月夜，留剑白云天。 
<br>涕泗湘潭水，凄凉衡峤烟。古来修短分，神理竟难筌。
<br>
<br>
<br>
<br>&nbsp;&nbsp; 卷97_35 【哭道士刘无得】沈佺期 
<br>
<br>闻有玄都客，成仙不易祈。蓬莱向清浅，桃杏欲芳菲。 
<br>缩地黄泉出，升天白日飞。少微星夜落，高掌露朝晞。 
<br>吐甲龙应出，衔符鸟自归。国人思负局，天子惜被衣。 
<br>花月留丹洞，琴笙阁翠微。嗟来子桑扈，尔独返于几。
<br>
<br>
<br>
<br>&nbsp;&nbsp; 卷97_36 【寒食】沈佺期 
<br>
<br>普天皆灭焰，匝地尽藏烟。不知何处火，来就客心然。
<br>
<br>
<br>
<br>&nbsp;&nbsp; 卷97_37 【回波词】沈佺期 
<br>
<br>回波尔时佺期，流向岭外生归。 
<br>身名已蒙齿录，袍笏未复牙绯。
<br>
<br>
<br>
<br>&nbsp;&nbsp; 卷97_38 【上巳日祓禊渭滨应制】沈佺期 
<br>
<br>宝马香车清渭滨，红桃碧柳禊堂春。
<br>皇情尚忆垂竿佐，天祚先呈捧剑人。
<br>
<br>
<br>
<br>&nbsp;&nbsp; 卷97_39 【奉和幸韦嗣立山庄应制】沈佺期 
<br>
<br>东山朝日翠屏开，北阙晴空彩仗来。
<br>喜遇天文七曜动，少微今夜近三台。
<br>
<br>
<br>
<br>&nbsp;&nbsp; 卷97_40 【夜宴安乐公主宅】沈佺期 
<br>
<br>濯龙门外主家亲，鸣凤楼中天上人。
<br>自有金杯迎甲夜，还将绮席代阳春。
<br>
<br>
<br>
<br>&nbsp;&nbsp; 卷97_41 【苑中遇雪应制】沈佺期 
<br>
<br>北阙彤云掩曙霞，东风吹雪舞仙家。
<br>琼章定少千人和，银树长芳六出花。
<br>
<br>
<br>
<br>&nbsp;&nbsp; 卷97_42 【饯唐永昌（一作饯唐郎中洛阳令）】沈佺期 
<br>
<br>洛阳旧有神明宰，辇毂由来天地中。
<br>馀邑政成何足贵，因君取则四方同。
<br>
<br>
<br>
<br>&nbsp;&nbsp; 卷97_43 【狱中闻驾幸长安二首】沈佺期 
<br>
<br>传闻圣旨向秦京，谁念羁囚滞洛城。
<br>扈从由来是方朔，为申冤气在长平。
<br>
<br>无事今朝来下狱，谁期十月是横河。
<br>君看鹰隼俱堪击，为报蜘蛛收网罗。
<br>
<br>
<br>
<br>&nbsp;&nbsp; 卷97_44 【邙山】沈佺期 
<br>
<br>北邙山上列坟茔，万古千秋对洛城。
<br>城中日夕歌钟起，山上唯闻松柏声。
<br>
<br>
<br>
<br>&nbsp;&nbsp; 卷97_45 【句】沈佺期 
<br>
<br>周原五稼起，云海百川归。愿此零陵燕，长随征旆飞。 
<br>（《春雨》。《诗式》）
<br>
<br>
<br>
<br>
<br>
<br>&nbsp;&nbsp;卷98_1 【陪张燕公登南楼】赵冬曦 
<br>
<br>抑郁何以欢，阴氛亦登望。孤岛轻雾里，行舟白波上。 
<br>目劳西北云，心醉东南嶂。昔日青谿子，胡然此无状。
<br>
<br>
<br>&nbsp;&nbsp; 卷98_2 【酬燕公出湖见寄】赵冬曦 
<br>
<br>纶綍有成命，旌麾不可攀。湘川朝目断，荆阙夕波还。 
<br>果枉东瞻唱，兴言夕放闲。携琴仙洞中，置酒灉湖上。 
<br>芳景恣行乐，谪居忽如忘。聚散本相因，离情自悲怅。 
<br>鸾翮非常戢，鹏天会昭旷。永怀宛洛游，曾是弹冠望。
<br>
<br>
<br>
<br>&nbsp;&nbsp; 卷98_3 【奉和张燕公早霁南楼】赵冬曦 
<br>
<br>方曙跻南楼，凭轩肆遐瞩。物华荡暄气，春景媚晴旭。 
<br>川霁湘山孤，林芳楚郊缛。列岩重叠翠，远岸逶迤绿。 
<br>风帆摩天垠，鱼艇散弯曲。鸿归鹤舞送，猿叫莺声续。 
<br>群动皆熙熙，噫予独羁束。常钦才子意，忌鵩伤踡跼。 
<br>雅尚骚人文，怀沙何迫促。未知二贤意，去矣从所欲。
<br>
<br>
<br>
<br>&nbsp;&nbsp; 卷98_4 【灉湖作】赵冬曦 
<br>
<br>三湖返入两山间，畜作灉湖弯复弯。暑雨奔流潭正满， 
<br>微霜及潦水初还。水还波卷溪潭涸，绿草芊芊岸崭岝。 
<br>适来飞棹共回旋，已复扬鞭恣行乐。道旁耆老步跹跹， 
<br>楚言兹事不知年。试就湖边披草径，莫疑东海变桑田。 
<br>君讶今时尽陵陆，我看明岁更沦涟。来今自昔无终始， 
<br>人事回环常若是。应思阙下声华日，谁谓江潭旅游子。 
<br>初贞正喜固当然，往蹇来誉宜可俟。盈虚用舍轮舆旋， 
<br>勿学灵均远问天。
<br>
<br>
<br>
<br>&nbsp;&nbsp; 卷98_5 【和燕公岳州山城】赵冬曦 
<br>
<br>为吏恩犹旧，投沙惠此蒙。江边悠尔处，泗上宛然同。 
<br>访道精言合，论经大义通。鸣琴有真气，况已沐清风。
<br>
<br>
<br>
<br>&nbsp;&nbsp; 卷98_6 【和尹懋秋夜游灉湖二首】赵冬曦 
<br>
<br>政理常多暇，方舟此溯洄。吹笙虚洞答，举楫便风催。 
<br>山暗云犹辨，潭幽月稍来。清溪无数曲，未尽莫先回。
<br>
<br>烟霭夕微蒙，幽湾赏未穷。舣舟待初月，褰幌招远风。 
<br>鹤声聒前浦，渔火明暗丛。东山云壑意，不谓尔来同。
<br>
<br>
<br>
<br>&nbsp;&nbsp; 卷98_7 【陪燕公游灉湖上寺】赵冬曦 
<br>
<br>江外多山水，招要步马来。琴将天籁合，酒共鸟声催。 
<br>岩坐攀红药，溪行爱绿苔。所怀非此地，游望亦裴回。
<br>
<br>
<br>
<br>&nbsp;&nbsp; 卷98_8 【答张燕公翻著葛巾见呈之作】赵冬曦 
<br>
<br>美酒值芳春，醒馀气益真。降欢时倒履，乘兴偶翻巾。 
<br>徐榻思方建，左车理自均。傲然歌一曲，一醉濯缨人。
<br>
<br>
<br>
<br>&nbsp;&nbsp; 卷98_9 【奉答燕公】赵冬曦 
<br>
<br>语别意凄凄，零陵湘水西。佳人金谷返，爱子洞庭迷。 
<br>旧馆逢花发，他山值鸟啼。江天千里望，谁见绿蘋齐。
<br>
<br>
<br>
<br>&nbsp;&nbsp; 卷98_10 【奉和圣制同二相已下群官乐游园宴】赵冬曦 
<br>
<br>爽垲三秦地，芳华二月初。酺承奠璧罢，宴是合钱馀。 
<br>柳翠垂堪结，桃红卷欲舒。从容会鹓鹭，延曼戏龙鱼。 
<br>喜气流云物，欢声浃里闾。圣恩将报厚，请述记言书。
<br>
<br>
<br>
<br>&nbsp;&nbsp; 卷98_11 【奉和圣制答张说扈从南出雀鼠谷】赵冬曦 
<br>
<br>轩辕应顺动，力牧正趋陪。道合殷为砺，时行楚有材。 
<br>省方西礼设，振旅北京回。地理分中壤，天文照上台。 
<br>寒依汾谷去，春入晋郊来。窃比康衢者，长歌仰大哉。
<br>
<br>
<br>
<br>&nbsp;&nbsp; 卷98_12 【奉和圣制送张说上集贤学士赐宴赋得莲字】赵冬曦 
<br>
<br>浅术方观海，深恩忽见天。学开丹殿籍，名与石渠贤。 
<br>良辅膺休命，微生谬采甄。春馀仍哢鸟，夏近未舒莲。 
<br>笺札来宸禁，衣冠集诏筵。史臣知醉德，欲记升中年。
<br>
<br>
<br>
<br>&nbsp;&nbsp; 卷98_13 【奉答燕公】赵冬曦 
<br>
<br>谁道零陵守，东过此地游。友僚同省阁，昆弟接荆州。 
<br>我逐江潭雁，君随海上鸥。屡伤神气阻，久别鬓毛秋。 
<br>疑岭春应遍，阳台雨欲收。主人情未尽，高驾少淹留。
<br>
<br>
<br>
<br>&nbsp;&nbsp; 卷98_14 【陪张燕公行郡竹篱】赵冬曦 
<br>
<br>良臣乃国宝，麾守去承明。外户人无闭，浮江兽已行。 
<br>随来晋盗逸，民化蜀风清。郛郭从彝典，州闾荷德声。 
<br>小人投天涯，流落巴丘城。所赖中和作，优游凿与耕。
<br>
<br>
<br>
<br>&nbsp;&nbsp; 卷98_15 【和燕公别灉湖】赵冬曦 
<br>
<br>南湖美泉石，君子玩幽奇。湾澳陪临泛，岩峿共践窥。 
<br>秋风赪桂竦，春景绿杨垂。郢路委分竹，湘滨拥去麾。 
<br>枉帆怀胜赏，留景惜差池。水木且不弃，情由良可知。
<br>
<br>
<br>
<br>&nbsp;&nbsp; 卷98_16 【奉酬燕公见归田赋垂赠之作】赵冬曦 
<br>
<br>穷鸟婴笼缀，孤飞任播迁。鹪鹩王佐用，复此挫冲天。 
<br>楚云何掩郁，湘水亦回邅。怀哉愧木雁，忽尔枉兰荃。 
<br>愈疾同枚叔，销忧比仲宣。归途书可畏，弱操石犹坚。 
<br>覆载虽云广，涔阳直块然。
<br>
<br>
<br>
<br>&nbsp;&nbsp; 卷98_17 【和张燕公耗磨日饮（一作张说诗）】赵冬曦 
<br>
<br>上月今朝减，流传耗磨辰。还将不事事，同醉俗中人。
<br>
<br>春来半月度，俗忌一朝闲。不酌他乡酒，无堪对楚山。
<br>
<br>
<br>
<br>&nbsp;&nbsp; 卷98_18 【奉陪张燕公登南楼】尹懋 
<br>
<br>君子每垂眷，江山共流眄。水远林外明，岩近雾中见。 
<br>终日西北望，何处是京县。屡登高春台，徒使泪如霰。
<br>
<br>
<br>
<br>&nbsp;&nbsp; 卷98_19 【秋夜陪张丞相赵侍御游灉湖二首】尹懋 
<br>
<br>熊轼巴陵地，鹢舟湘水浔。江山与势远，泉石自幽深。 
<br>杳霭入天壑，冥茫见道心。超然无俗事，清宴有空林。
<br>
<br>江上饶奇山，巑罗云水间。风和树色杂，苔古石文斑。 
<br>巴俗将千溠，灉湖凡几湾。嬉游竟不尽，乘月泛舟还。
<br>
<br>
<br>
<br>&nbsp;&nbsp; 卷98_20 【同燕公泛洞庭】尹懋 
<br>
<br>风光淅淅草中飘，日彩荧荧水上摇。
<br>幸奏潇湘云壑意，山旁容与动仙桡。
<br>
<br>
<br>
<br>&nbsp;&nbsp; 卷98_21 【奉答燕公】王琚 
<br>
<br>郡远途且艰，宜悲良自得。胡为心独尔，惠好在南国。 
<br>亦既清颜披，冏然良愿克。与君兰时会，群物如藻饰。 
<br>烟景惜欢赏，云山起翰墨。接艺奇思微，偶谈玄言直。 
<br>永日不知倦，逾旬犹谓亟。如何酌离尊，移棹巴城侧。 
<br>浦口劳长望，舟中独太息。疾风吹飞帆，倏忽南与北。 
<br>目尽不复见，怀哉无终极。唯当衡峰上，遥辨湖水色。
<br>
<br>
<br>
<br>&nbsp;&nbsp; 卷98_22 【美女篇】王琚 
<br>
<br>东邻美女实名倡，绝代容华无比方。浓纤得中非短长， 
<br>红素天生谁饰妆。桂楼椒阁木兰堂，绣户雕轩文杏梁。 
<br>屈曲屏风绕象床，萎蕤翠帐缀香囊。玉台龙镜洞彻光， 
<br>金炉沉烟酷烈芳。遥闻行佩音锵锵，含娇欲笑出洞房。 
<br>二八三五闺心切，褰帘卷幔迎春节。清歌始发词怨咽， 
<br>鸣琴一弄心断绝。借问哀怨何所为，盛年情多心自悲。 
<br>须臾破颜倏敛态，一悲一喜并相宜。何能见此不注心， 
<br>惜无媒氏为传音。可怜盈盈直千金，谁家君子为藁砧。
<br>
<br>
<br>
<br>&nbsp;&nbsp; 卷98_23 【自荆湖入朝至岳阳奉别张燕公】王琚 
<br>
<br>五载朝天子，三湘逢旧僚。扁舟方辍棹，清论遂终朝。 
<br>远树烟间没，长江地际摇。帝城驰梦想，归帆满风飙。
<br>
<br>
<br>
<br>&nbsp;&nbsp; 卷98_24 【游灉湖上寺】王琚 
<br>
<br>春山临远壑，水木自幽清。夙昔怀微尚，兹焉一放情。 
<br>云间听弄鸟，烟上摘初英。地僻方无闷，逾知道思精。
<br>
<br>
<br>
<br>&nbsp;&nbsp; 卷98_25 【和张燕公湘中九日登高】阴行先 
<br>
<br>重阳初启节，无射正飞灰。寂寞风蝉至，连翩霜雁来。 
<br>山棠红叶下，岸菊紫花开。今日桓公座，多愧孟嘉才。
<br>
<br>
<br>
<br>&nbsp;&nbsp; 卷98_26 【奉别张岳州说二首（一作答张燕公岳州宴别）】王熊 
<br>
<br>长沙辞旧国，洞庭逢故人。薰兰敦久要，披雾转相亲。 
<br>岁月空嗟老，江山不惜春。忽闻黄鹤曲，更作白头新。
<br>
<br>平生共风月，倏忽间山川。不期交淡水，暂得款忘年。 
<br>兴逸方罢钓，帆开欲解船。离心若危旆，朝夕为君悬。
<br>
<br>
<br>
<br>&nbsp;&nbsp; 卷98_27 【入朝别张燕公】梁知微 
<br>
<br>华容佳山水，之子厌承明。符竹纡小郡，江湖被德声。 
<br>三年计吏入，路指巴丘城。凫舟才结缆，驺驾已相迎。 
<br>别离他乡酒，委曲故人情。孤屿早烟薄，长波晚气清。 
<br>辛勤方远骛，胜赏屡难并。回瞻洞庭浦，日暮愁云生。
<br>
<br>
<br>
<br>&nbsp;&nbsp; 卷98_28 【桐竹赠张燕公】李伯鱼 
<br>
<br>北竹青桐北，南桐绿竹南。竹林君早爱，桐树我初贪。 
<br>凤栖桐不愧，凤食竹何惭。栖食更如此，馀非凤所堪。
<br>
<br>
<br>
<br>&nbsp;&nbsp; 卷98_29 【正朝上左相张燕公】杨重玄 
<br>
<br>岁去愁终在，春还命不来。长吁问丞相，东阁几时开。
<br>
<br>
<br>
<br>&nbsp;&nbsp; 卷98_30 【道峡似巫山】朱使欣 
<br>
<br>江如晓天静，石似暮云张。征帆一流览，宛若巫山阳。 
<br>楚客思归路，秦人谪异乡。猿鸣孤月夜，再使泪沾裳。
<br>
<br>
<br>
<br>
<br>
<br>
<br>&nbsp;&nbsp; 卷99_1 【巫山高（一作沈佺期诗）】张循之 
<br>
<br>巫山高不极，合沓状奇新。暗谷疑风雨，阴崖若鬼神。 
<br>月明三峡晓，潮满九江春。为问阳台客，应知入梦人。
<br>
<br>
<br>&nbsp;&nbsp; 卷99_2 【送泉州李使君之任】张循之 
<br>
<br>傍海皆荒服，分符重汉臣。云山百越路，市井十洲人。 
<br>执玉来朝远，还珠入贡频。连年不见雪，到处即行春。
<br>
<br>
<br>
<br>&nbsp;&nbsp; 卷99_3 【长门怨（一作张修之诗）】张循之 
<br>
<br>长门落景尽，洞房秋月明。玉阶草露积，金屋网尘生。 
<br>妾妒今应改，君恩惜未平。寄语临邛客，何时作赋成。
<br>
<br>
<br>
<br>&nbsp;&nbsp; 卷99_4 【巫山】张循之 
<br>
<br>流景一何速，年华不可追。解佩安所赠，怨咽空自悲。
<br>
<br>
<br>
<br>&nbsp;&nbsp; 卷99_5 【送王汶宰江阴】张循之 
<br>
<br>郡北乘流去，花间竟日行。海鱼朝满市，江鸟夜喧城。 
<br>让酒非关病，援琴不在声。应缘五斗米，数日滞渊明。
<br>
<br>
<br>
<br>&nbsp;&nbsp; 卷99_6 【婺州留别邓使君】张循之 
<br>
<br>西掖驰名久，东阳出守时。江山婺女分，风月隐侯诗。 
<br>别恨双溪急，留欢五马迟。回舟映沙屿，未远剩相思。
<br>
<br>
<br>
<br>&nbsp;&nbsp; 卷99_7 【祭汾阴乐章·太和】王晙 
<br>
<br>於穆圣皇，六叶重光。太原刻颂，后土疏场。 
<br>宝鼎呈符，歊云孕祥。礼乐备矣，降福穰穰。
<br>
<br>
<br>
<br>&nbsp;&nbsp; 卷99_8 【大堤曲】张柬之 
<br>
<br>南国多佳人，莫若大堤女。玉床翠羽帐，宝袜莲花距。 
<br>魂处自目成，色授开心许。迢迢不可见，日暮空愁予。
<br>
<br>
<br>
<br>&nbsp;&nbsp; 卷99_9 【东飞伯劳歌】张柬之 
<br>
<br>青田白鹤丹山凤，婺女姮娥两相送。谁家绝世绮帐前， 
<br>艳粉红脂映宝钿。窈窕玉堂褰翠幕，参差绣户悬珠箔。 
<br>绝世三五爱红妆，冶袖长裙兰麝香。春去花枝俄易改， 
<br>可叹年光不相待。
<br>
<br>
<br>
<br>&nbsp;&nbsp; 卷99_10 【出塞】张柬之 
<br>
<br>侠客重恩光，骢马饰金装。瞥闻传羽檄，驰突救边荒。 
<br>歙野山川动，嚣天旌旆扬。吴钩明似月，楚剑利如霜。 
<br>电断冲胡塞，风飞出洛阳。转战磨笄俗，横行戴斗乡。 
<br>手擒郅支长，面缚谷蠡王。将军占太白，小妇怨流黄。 
<br>騕褭青丝骑，娉婷红粉妆。三春莺度曲，八月雁成行。 
<br>谁堪坐愁思，罗袖拂空床。
<br>
<br>
<br>
<br>&nbsp;&nbsp; 卷99_11 【与国贤良夜歌二首】张柬之 
<br>
<br>柳台临新堰，楼堞相重复。窈窕凤凰姝，倾城复倾国。
<br>
<br>杏间花照灼，楼上月裴回。带娇移玉柱，含笑捧金杯。
<br>
<br>
<br>
<br>&nbsp;&nbsp; 卷99_12 【咏屏风】袁恕己 
<br>
<br>绮阁云霞满，芳林草树新。鸟惊疑欲曙，花笑不关春。 
<br>山对弹琴客，溪留垂钓人。请看车马客，行处有风尘。
<br>
<br>
<br>
<br>&nbsp;&nbsp; 卷99_13 【书怀】刘幽求 
<br>
<br>心为明时尽，君门尚不容。田园迷径路，归去欲何从。
<br>
<br>
<br>
<br>&nbsp;&nbsp; 卷99_14 【流所赠张锡】章玄同 
<br>
<br>黄叶因风下，甘从洛浦隈。白云何所为，还出帝乡来。
<br>
<br>
<br>
<br>&nbsp;&nbsp; 卷99_15 【临高台】王易从 
<br>
<br>汉主事祁连，良人在高阙。空台寂已暮，愁坐变容发。 
<br>泛艳春幌风，裴回秋户月。可怜军书断，空使流芳歇。
<br>
<br>
<br>
<br>&nbsp;&nbsp; 卷99_16 【初出京邑有怀旧林】卢僎 
<br>
<br>赋生期独得，素业守微班。外忝文学知，鸿渐鹓鹭间。 
<br>内倾水木趣，筑室依近山。晨趋天日晏，夕卧江海闲。 
<br>松风生坐隅，仙禽舞亭湾。曙云林下客，霁月池上颜。 
<br>虽曰坐郊园，静默非人寰。时步苍龙阙，宁异白云关。 
<br>语济岂时顾，默善忘世攀。世网余何触，天涯谪南蛮。 
<br>回首思洛阳，喟然悲贞艰。旧林日夜远，孤云何时还。
<br>
<br>
<br>
<br>&nbsp;&nbsp; 卷99_17 【稍秋晓坐阁，遇舟东下扬州，即事寄上族父江阳令】卢僎 
<br>
<br>虎啸山城晚，猿鸣江树秋。红林架落照，青峡送归流。 
<br>归流赴淮海，征帆下扬州。族父江阳令，盛业继前修。 
<br>文掩崔亭伯，德齐陈太丘。时哉惜未与，千载且为俦。 
<br>忆昔山阳会，长怀东上游。称觞阮林下，赋雪谢庭幽。 
<br>道浓礼自略，气舒文转遒。高情薄云汉，酣态坐芳洲。 
<br>接席复连轸，出入陪华輈。独善与兼济，语默奉良筹。 
<br>岁月欢无已，风雨暗飕飕。掌宪时持节，为邦邈海头。 
<br>子人惠虽树，苍生望且留。微躬趋直道，神甸忝清猷。 
<br>仙台适西步，蛮徼忽南浮。宇内皆安乐，天涯独远投。 
<br>忠信徒坚仗，神明岂默酬。观生海漫漫，稽命天悠悠。 
<br>云昏巴子峡，月远吴王楼。怀昔明不寐，悲令岁属周。 
<br>喟无排云翮，暂得抒离忧。空洒沾红泪，万里逐行舟。
<br>
<br>
<br>
<br>&nbsp;&nbsp; 卷99_18 【让帝挽歌词二首】卢僎 
<br>
<br>泰伯玄风远，延州德让行。阖棺追大节，树羽册鸿名。 
<br>地户迎天仗，皇阶失帝兄。还闻汉明主，遗剑泣东平。
<br>
<br>朝天驰马绝，册帝□宫祖。恍惚陵庙新，萧条池馆古。 
<br>万化一朝空，哀乐此路同。西园有明月，修竹韵悲风。
<br>
<br>
<br>
<br>&nbsp;&nbsp; 卷99_19 【十月梅花书赠】卢僎 
<br>
<br>君不见巴乡气候与华别，年年十月梅花发。 
<br>上苑今应雪作花，宁知此地花为雪。自从迁播落黔巴， 
<br>三见江上开新花。故园风花虚洛汭，穷峡凝云度岁华。 
<br>花情纵似河阳好，客心倍伤边候早。春候飒惊楼上梅， 
<br>霜威未落江潭草。江水侵天去不还，楼花覆帘空坐攀。 
<br>一向花前看白发，几回梦里忆红颜。红颜白发云泥改， 
<br>何异桑田移碧海。却想华年故国时，唯馀一片空心在。 
<br>空心吊影向谁陈，云台仙阁旧游人。傥知巴树连冬发， 
<br>应怜南国气长春。
<br>
<br>
<br>
<br>&nbsp;&nbsp; 卷99_20 【岁晚还京台望城阙成口号先赠交亲】卢僎 
<br>
<br>紫陌开行树，朱城出晚霞。犹怜惯去国，疑是梦还家。 
<br>风弱知催柳，林青觉待花。交亲望归骑，几处拥年华。
<br>
<br>
<br>
<br>&nbsp;&nbsp; 卷99_21 【送苏八给事出牧徐州用芳韵】卢僎 
<br>
<br>金鼎属元方，琐闱连季常。畏盈聊出守，分命乃维良。 
<br>晓骑辞朝远，春帆向楚常。贤哉谦自牧，天下咏馀芳。
<br>
<br>
<br>
<br>&nbsp;&nbsp; 卷99_22 【上幸皇太子新院应制】卢僎 
<br>
<br>佳气晓葱葱，乾行入震宫。前星迎北极，少海被南风。 
<br>视膳铜楼下，吹笙玉座中。训深家以正，义举俗为公。 
<br>父子成钊合，君臣禹启同。仰天歌圣道，犹愧乏雕虫。
<br>
<br>
<br>
<br>&nbsp;&nbsp; 卷99_23 【奉和李令扈从温泉宫赐游骊山韦侍郎别业】卢僎 
<br>
<br>风后轩皇佐，云峰谢客居。承恩来翠岭，缔赏出丹除。 
<br>飞盖松溪寂，清笳玉洞虚。窥岩详雾豹，过水略泉鱼。 
<br>乡入无何有，时还上古初。伊皋羞过狭，魏丙服粗疏。 
<br>白雪缘情降，青霞落卷舒。多惭郎署在，辄继国风馀。
<br>
<br>
<br>
<br>&nbsp;&nbsp; 卷99_24 【季冬送户部郎中使黔府选补】卢僎 
<br>
<br>握镜均荒服，分衡得大同。征贤一台上，补吏五谿中。 
<br>雨露将天泽，文章播国风。汉庭暌直谅，楚峡望清通。 
<br>马逐霜鸿渐，帆沿晓月空。还期凤池拜，照耀列星宫。
<br>
<br>
<br>
<br>&nbsp;&nbsp; 卷99_25 【途中口号（一作郭向诗）】卢僎 
<br>
<br>抱玉三朝楚，怀书十上秦。年年洛阳陌，花鸟弄归人。
<br>
<br>
<br>
<br>&nbsp;&nbsp; 卷99_26 【南望楼】卢僎 
<br>
<br>去国三巴远，登楼万里春。伤心江上客，不是故乡人。
<br>
<br>
<br>
<br>&nbsp;&nbsp; 卷99_27 【临川送别】卢僎 
<br>
<br>秋郊日半隐，野树烟初映。风水正萧条，那甚动离咏。
<br>
<br>
<br>
<br>&nbsp;&nbsp; 卷99_28 【题殿前桂叶】卢僎 
<br>
<br>桂树生南海，芳香隔楚山。今朝天上见，疑是月中攀。
<br>
<br>
<br>
<br>&nbsp;&nbsp; 卷99_29 【奉和受图温洛应制】牛凤及 
<br>
<br>八神扶玉辇，六羽警瑶谿。戒道伊川北，通津涧水西。 
<br>御图开洛匮，刻石与天齐。瑞日波中上，仙禽雾里低。 
<br>微臣矫羽翮，抃舞接鸾鹥。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷100_1 【雅琴篇】司马逸客 
<br>
<br>亭亭峄阳树，落落千万寻。独抱出云节，孤生不作林。 
<br>影摇绿波水，彩绚丹霞岑。直干思有托，雅志期所任。 
<br>匠者果留盼，雕斫为雅琴。文以楚山玉，错以昆吾金。 
<br>虬凤吐奇状，商徵含清音。清音雅调感君子， 
<br>一抚一弄怀知己。不知钟期百年馀，还忆朝朝几千里。 
<br>马卿台上应芜没，阮籍帷前空已矣。山情水意君不知， 
<br>拂匣调弦为谁理。调弦拂匣倍含情，况复空山秋月明。 
<br>陇水悲风已呜咽，离鹍别鹤更凄清。将军塞外多奇操， 
<br>中散林间有正声。正声谐风雅，欲竟此曲谁知者。 
<br>自言幽隐乏先容，不道人物知音寡。谁能一奏和天地， 
<br>谁能再抚欢朝野。朝野欢娱乐未央，车马骈阗盛彩章。 
<br>岁岁汾川事箫鼓，朝朝伊水听笙簧。窈窕楼台临上路， 
<br>妖娆歌舞出平阳。弹弦本自称仁祖，吹管由来许季长。 
<br>犹怜雅歌淡无味，渌水白云谁相贵。还将逸词赏幽心， 
<br>不觉繁声论远意。传闻帝乐奏钧天，傥冀微躬备五弦。 
<br>愿持东武宫商韵，长奉南熏亿万年。
<br>
<br>
<br>&nbsp;&nbsp; 卷100_2 【三妇艳】王绍宗 
<br>
<br>大妇能调瑟，中妇咏新诗。小妇独无事，花庭曳履綦。 
<br>上客且安坐，春日正迟迟。
<br>
<br>
<br>
<br>&nbsp;&nbsp; 卷100_3 【别离怨】郑遂初 
<br>
<br>荡子戍辽东，连年信不通。尘生锦步障，花送玉屏风。 
<br>只怨红颜改，宁辞玉簟空。系书春雁足，早晚到云中。
<br>
<br>
<br>
<br>&nbsp;&nbsp; 卷100_4 【寒食（一作沈佺期诗）】李崇嗣 
<br>
<br>普天皆灭焰，匝地尽藏烟。不知何处火，来就客心然。
<br>
<br>
<br>
<br>&nbsp;&nbsp; 卷100_5 【览镜（一作李嗣宗诗）】李崇嗣 
<br>
<br>岁去红颜尽，愁来白发新。今朝开镜匣，疑是别逢人。
<br>
<br>
<br>
<br>&nbsp;&nbsp; 卷100_6 【独愁】李崇嗣 
<br>
<br>闻道成都酒，无钱亦可求。不知将几斗，销得此来愁。
<br>
<br>
<br>
<br>&nbsp;&nbsp; 卷100_7 【昭君怨三首】东方虬 
<br>
<br>汉道方全盛，朝廷足武臣。何须薄命妾，辛苦事和亲。
<br>
<br>掩泪辞丹凤，衔悲向白龙。单于浪惊喜，无复旧时容。
<br>
<br>胡地无花草，春来不似春。自然衣带缓，非是为腰身。
<br>
<br>
<br>
<br>&nbsp;&nbsp; 卷100_8 【春雪】东方虬 
<br>
<br>春雪满空来，触处似花开。不知园里树，若个是真梅。
<br>
<br>
<br>
<br>&nbsp;&nbsp; 卷100_9 【逸人歌赠李山人】张楚金 
<br>
<br>上有尧兮下有由，眠松阳兮漱颍流。其貌古，其心幽， 
<br>浩歌一曲兮林壑秋。道险可惊兮人莫用， 
<br>乐天知命兮守岩洞。时击磬兮嗟鸣凤， 
<br>吾欲知往古之不可追，自悠悠于凡梦。
<br>
<br>
<br>
<br>&nbsp;&nbsp; 卷100_10 【谪南海过始兴广胜寺果上人房（一作过韶州广界寺）】房融 
<br>
<br>零落嗟残命，萧条托胜因。方烧三界火，遽洗六情尘。 
<br>隔岭天花发，凌空月殿新。谁令乡国梦，终此学分身。
<br>
<br>
<br>
<br>&nbsp;&nbsp; 卷100_11 【咏院中丛竹】吕太一 
<br>
<br>擢擢当轩竹，青青重岁寒。心贞徒见赏，箨小未成竿。
<br>
<br>
<br>
<br>&nbsp;&nbsp; 卷100_12 【和吕御史咏院中丛竹】张纮 
<br>
<br>闻君庭竹咏，幽意岁寒多。叹息为冠小，良工将奈何。
<br>
<br>
<br>
<br>&nbsp;&nbsp; 卷100_13 【闺怨（《搜玉集》作张炫诗）】张纮 
<br>
<br>去年离别雁初归，今夜裁缝萤已飞。
<br>征客近来音信断，不知何处寄寒衣。
<br>
<br>
<br>
<br>&nbsp;&nbsp; 卷100_14 【行路难】张纮 
<br>
<br>君不见温家玉镜台，提携抱握九重来。 
<br>君不见相如绿绮琴，一抚一拍凤凰音。 
<br>人生意气须及早，莫负当年行乐心。荆王奏曲楚妃叹， 
<br>曲尽欢终夜将半。朱楼银阁正平生，碧草青苔坐芜漫。 
<br>当春对酒不须疑，视日相看能几时。春风吹尽燕初至， 
<br>此时自为称君意。秋露萎草鸿始归，此时衰暮与君违。 
<br>人生翻覆何常定，谁保容颜无是非。
<br>
<br>
<br>
<br>&nbsp;&nbsp; 卷100_15 【别亲朋】郑蜀宾 
<br>
<br>畏途方万里，生涯近百年。不知将白首，何处入黄泉。
<br>
<br>
<br>
<br>
<br>&nbsp;&nbsp; 卷101_1 【海上作】宋务光 
<br>
<br>旷哉潮汐池，大矣乾坤力。浩浩去无际，沄沄深不测。 
<br>崩腾翕众流，泱漭环中国。鳞介错殊品，氛霞饶诡色。 
<br>天波混莫分，岛树遥难识。汉主探灵怪，秦王恣游陟。 
<br>搜奇大壑东，竦望成山北。方术徒相误，蓬莱安可得。 
<br>吾君略仙道，至化孚淳默。惊浪晏穷溟，飞航通绝域。 
<br>马韩底厥贡，龙伯修其职。粤我遘休明，匪躬期正直。 
<br>敢输鹰隼执，以间豺狼忒。海路行已殚，輶轩未皇息。 
<br>劳歌玄月暮，旅睇沧浪极。魏阙渺云端，驰心附归冀。
<br>
<br>
<br>&nbsp;&nbsp; 卷101_2 【回波辞】李景伯 
<br>
<br>回波尔时酒卮，微臣职在箴规。 
<br>侍宴既过三爵，喧哗窃恐非仪。
<br>
<br>
<br>
<br>&nbsp;&nbsp; 卷101_3 【秋晚度废关】李行言 
<br>
<br>秦郊平旧险，周德眷遗黎。始闻清夜柝，俄见落封泥。 
<br>物色来无限，津途去不迷。空亭谁问马，闲戍但鸣鸡。 
<br>山月寒弥净，河风晓更凄。赠言杨伯起，非复是关西。
<br>
<br>
<br>
<br>&nbsp;&nbsp; 卷101_4 【上元】郭利贞 
<br>
<br>九陌连灯影，千门度月华。倾城出宝骑，匝路转香车。 
<br>烂熳惟愁晓，周游不问家。更逢清管发，处处落梅花。
<br>
<br>
<br>
<br>&nbsp;&nbsp; 卷101_5 【赠皇甫侍御赴都八首】元希声 
<br>
<br>东南之美，生于会稽。牛斗之气，蓄于昆溪。 
<br>有瑶者玉，连城是齐。有威者凤，非梧不栖。
<br>
<br>猗嗟众珍，以况君子。公侯之胄，必复其始。 
<br>利器长材，温仪峻峙。
<br>
<br>道心惟微，厥用允塞。德辉不泯，而映邦国。 
<br>静以有神，动而作则。九皋千里，其声不忒。
<br>
<br>粤在古昔，分官厥初。刺邪矫枉，非贤勿居。 
<br>棱棱直指，烈烈方书。苍玉鸣珮，绣衣登车。
<br>
<br>绰绰夫君，是膺柱下。准绳有望，名器无假。 
<br>宠盖伯山，气雄公雅。立朝正色，俟我能者。
<br>
<br>载怀朋情，尝接闲宴。好洽昆弟，官联州县。 
<br>如彼松竹，春荣冬蒨。柯叶蔼然，下渝霜霰。
<br>
<br>会合非我，关山坐违。离鸿晓引，别叶秋飞。 
<br>騑骖徐动，尊饯相依。远情超忽，岐路光辉。
<br>
<br>金石其心，芝兰其室。言语方间，音徽自溢。 
<br>肃子风威，严子霜质。赠言岁暮，以保贞吉。
<br>
<br>
<br>
<br>&nbsp;&nbsp; 卷101_6 【秋庭夜月有怀】李澄之 
<br>
<br>游客三江外，单栖百虑违。山川忆处近，形影梦中归。 
<br>夜月明虚帐，秋风入捣衣。从来不惯别，况属雁南飞。
<br>
<br>
<br>
<br>&nbsp;&nbsp; 卷101_7 【明月】李如璧 
<br>
<br>三五月华流炯光，可怜怀归郢路长。逾江越汉津无梁， 
<br>遥遥永夜思茫茫。昭君失宠辞上宫，蛾眉婵娟卧毡穹。 
<br>胡人琵琶弹北风，汉家音信绝南鸿。昭君此时怨画工， 
<br>可怜明月光朣胧。节既秋兮天向寒，沅有漪兮湘有澜， 
<br>沅湘纠合淼漫漫。洛阳才子忆长安，可怜明月复团团。 
<br>逐臣恋主心愈恪，弃妻思君情不薄。已悲芳岁徒沦落， 
<br>复恐红颜坐销铄。可怜明月方照灼，向影倾身比葵藿。
<br>
<br>
<br>
<br>&nbsp;&nbsp; 卷101_8 【严陵祠】洪子舆 
<br>
<br>汉主召子陵，归宿洛阳殿。客星今安在，隐迹犹可见。 
<br>水石空潺湲，松篁尚葱蒨。岸深翠阴合，川回白云遍。 
<br>幽径滋芜没，荒祠幂霜霰。垂钓想遗芳，掇蘋羞野荐。 
<br>高风激终古，语理忘荣贱。方验道可尊，山林情不变。
<br>
<br>
<br>
<br>&nbsp;&nbsp; 卷101_9 【度涂山】寇泚 
<br>
<br>小年弄文墨，不识戎旅难。一朝事鞞鼓，策马度涂山。 
<br>涂山横地轴，万里留荒服。悠悠正旆远，騑骖一何速。 
<br>流月挥金戈，惊风折寒木。行闻汉飞将，还向皋兰宿。
<br>
<br>
<br>
<br>&nbsp;&nbsp; 卷101_10 【永泰公主挽歌二首】吴兢 
<br>
<br>秾华从妇道，釐降适诸侯。河汉天孙合，潇湘帝子游。 
<br>关雎方作训，鸣凤自相求。可叹凌波迹，东川遂不流。
<br>
<br>舜华徂北渚，宸思结南阳。盭绶哀荣备，游轩宠悼彰。 
<br>三川谋远日，八水宅连冈。无复秦楼上，吹箫下凤凰。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
