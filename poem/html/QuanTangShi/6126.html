<HTML>
<HEAD>
<TITLE>全唐诗 卷343-346 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷343-346</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷343-346</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6126"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷343-346')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷343-346]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷343_1 【题楚昭王庙】韩愈 
<br>
<br>丘坟满目衣冠尽，城阙连云草树荒。
<br>犹有国人怀旧德，一间茅屋祭昭王。
<br>
<br>
<br>&nbsp;&nbsp; 卷343_2 【宿龙宫滩】韩愈 
<br>
<br>浩浩复汤汤，滩声抑更扬。奔流疑激电，惊浪似浮霜。 
<br>梦觉灯生晕，宵残雨送凉。如何连晓语，一半是思乡。
<br>
<br>
<br>
<br>&nbsp;&nbsp; 卷343_3 【叉鱼招张功曹（署）】韩愈 
<br>
<br>叉鱼春岸阔，此兴在中宵。大炬然如昼，长船缚似桥。 
<br>深窥沙可数，静搒水无摇。刃下那能脱，波间或自跳。 
<br>中鳞怜锦碎，当目讶珠销。迷火逃翻近，惊人去暂遥。 
<br>竞多心转细，得隽语时嚣。潭罄知存寡，舷平觉获饶。 
<br>交头疑凑饵，骈首类同条。濡沫情虽密，登门事已辽。 
<br>盈车欺故事，饲犬验今朝。血浪凝犹沸，腥风远更飘。 
<br>盖江烟幂幂，拂棹影寥寥。獭去愁无食，龙移惧见烧。 
<br>如棠名既误，钓渭日徒消。文客惊先赋，篙工喜尽谣。 
<br>脍成思我友，观乐忆吾僚。自可捐忧累，何须强问鸮。
<br>
<br>
<br>
<br>&nbsp;&nbsp; 卷343_4 【李员外寄纸笔（李伯康也，郴州刺史）】韩愈 
<br>
<br>题是临池后，分从起草馀。兔尖针莫并，茧净雪难如。 
<br>莫怪殷勤谢，虞卿正著书。
<br>
<br>
<br>
<br>&nbsp;&nbsp; 卷343_5 【次同冠峡（赴阳山作）】韩愈 
<br>
<br>今日是何朝，天晴物色饶。落英千尺堕，游丝百丈飘。 
<br>泄乳交岩脉，悬流揭浪标。无心思岭北，猿鸟莫相撩。
<br>
<br>
<br>
<br>&nbsp;&nbsp; 卷343_6 【答张十一功曹】韩愈 
<br>
<br>山净江空水见沙，哀猿啼处两三家。筼筜竞长纤纤笋， 
<br>踯躅闲开艳艳花。未报恩波知死所，莫令炎瘴送生涯。 
<br>吟君诗罢看双鬓，斗觉霜毛一半加。
<br>
<br>
<br>
<br>&nbsp;&nbsp; 卷343_7 【郴州祈雨】韩愈 
<br>
<br>乞雨女郎魂，炰羞洁且繁。庙开鼯鼠叫，神降越巫言。 
<br>旱气期销荡，阴官想骏奔。行看五马入，萧飒已随轩。
<br>
<br>
<br>
<br>&nbsp;&nbsp; 卷343_8 【湘中酬张十一功曹】韩愈 
<br>
<br>休垂绝徼千行泪，共泛清湘一叶舟。
<br>今日岭猿兼越鸟，可怜同听不知愁。
<br>
<br>
<br>
<br>&nbsp;&nbsp; 卷343_9 【郴口又赠二首】韩愈 
<br>
<br>山作剑攒江写镜，扁舟斗转疾于飞。
<br>回头笑向张公子，终日思归此日归。
<br>
<br>雪飐霜翻看不分，雷惊电激语难闻。
<br>沿涯宛转到深处，何限青天无片云。
<br>
<br>
<br>
<br>&nbsp;&nbsp; 卷343_10 【题木居士二首】韩愈 
<br>
<br>火透波穿不计春，根如头面干如身。
<br>偶然题作木居士，便有无穷求福人。
<br>
<br>为神讵比沟中断，遇赏还同爨下馀。
<br>朽蠹不胜刀锯力，匠人虽巧欲何如。
<br>
<br>
<br>
<br>&nbsp;&nbsp; 卷343_11 【晚泊江口】韩愈 
<br>
<br>郡城朝解缆，江岸暮依村。二女竹上泪，孤臣水底魂。 
<br>双双归蛰燕，一一叫群猿。回首那闻语，空看别袖翻。
<br>
<br>
<br>
<br>&nbsp;&nbsp; 卷343_12 【湘中】韩愈 
<br>
<br>猿愁鱼踊水翻波，自古流传是汨罗。
<br>蘋藻满盘无处奠，空闻渔父扣舷歌。
<br>
<br>
<br>
<br>&nbsp;&nbsp; 卷343_13 【别盈上人】韩愈 
<br>
<br>山僧爱山出无期，俗士牵俗来何时。
<br>祝融峰下一回首，即是此生长别离。
<br>
<br>
<br>
<br>&nbsp;&nbsp; 卷343_14 【喜雪献裴尚书（裴均也，时为荆南节度使）】韩愈 
<br>
<br>宿云寒不卷，春雪堕如簁。骋巧先投隙，潜光半入池。 
<br>喜深将策试，惊密仰檐窥。自下何曾污，增高未觉危。 
<br>比心明可烛，拂面爱还吹。妒舞时飘袖，欺梅并压枝。 
<br>地空迷界限，砌满接高卑。浩荡乾坤合，霏微物象移。 
<br>为祥矜大熟，布泽荷平施。已分年华晚，犹怜曙色随。 
<br>气严当酒换，洒急听窗知。照曜临初日，玲珑滴晚澌。 
<br>聚庭看岳耸，扫路见云披。阵势鱼丽远，书文鸟篆奇。 
<br>纵欢罗艳黠，列贺拥熊螭。履敝行偏冷，门扃卧更羸。 
<br>悲嘶闻病马，浪走信娇儿。灶静愁烟绝，丝繁念鬓衰。 
<br>拟盐吟旧句，授简慕前规。捧赠同燕石，多惭失所宜。
<br>
<br>
<br>
<br>&nbsp;&nbsp; 卷343_15 【春雪】韩愈 
<br>
<br>看雪乘清旦，无人坐独谣。拂花轻尚起，落地暖初销。 
<br>已讶陵歌扇，还来伴舞腰。洒篁留密节，著柳送长条。 
<br>入镜鸾窥沼，行天马度桥。遍阶怜可掬，满树戏成摇。 
<br>江浪迎涛日，风毛纵猎朝。弄闲时细转，争急忽惊飘。 
<br>城险疑悬布，砧寒未捣绡。莫愁阴景促，夜色自相饶。
<br>
<br>
<br>
<br>&nbsp;&nbsp; 卷343_16 【闻梨花发赠刘师命】韩愈 
<br>
<br>桃溪惆怅不能过，红艳纷纷落地多。
<br>闻道郭西千树雪，欲将君去醉如何。
<br>
<br>
<br>
<br>&nbsp;&nbsp; 卷343_17 【春雪间早梅】韩愈 
<br>
<br>梅将雪共春，彩艳不相因。逐吹能争密，排枝巧妒新。 
<br>谁令香满座，独使净无尘。芳意饶呈瑞，寒光助照人。 
<br>玲珑开已遍，点缀坐来频。那是俱疑似，须知两逼真。 
<br>荧煌初乱眼，浩荡忽迷神。未许琼华比，从将玉树亲。 
<br>先期迎献岁，更伴占兹晨。愿得长辉映，轻微敢自珍。
<br>
<br>
<br>
<br>&nbsp;&nbsp; 卷343_18 【早春雪中闻莺】韩愈 
<br>
<br>朝莺雪里新，雪树眼前春。带涩先迎气，侵寒已报人。 
<br>共矜初听早，谁贵后闻频。暂啭那成曲，孤鸣岂及辰。 
<br>风霜徒自保，桃李讵相亲。寄谢幽栖友，辛勤不为身。
<br>
<br>
<br>
<br>&nbsp;&nbsp; 卷343_19 【梨花下赠刘师命】韩愈 
<br>
<br>洛阳城外清明节，百花寥落梨花发。
<br>今日相逢瘴海头，共惊烂漫开正月。
<br>
<br>
<br>
<br>&nbsp;&nbsp; 卷343_20 【和归工部送僧约（工部，归登也，约，荆州人）】韩愈 
<br>
<br>早知皆是自拘囚，不学因循到白头。
<br>汝既出家还扰扰，何人更得死前休。
<br>
<br>
<br>
<br>&nbsp;&nbsp; 卷343_21 【入关咏马】韩愈 
<br>
<br>岁老岂能充上驷，力微当自慎前程。
<br>不知何故翻骧首，牵过关门妄一鸣。
<br>
<br>
<br>
<br>&nbsp;&nbsp; 卷343_22 【木芙蓉】韩愈 
<br>
<br>新开寒露丛，远比水间红。艳色宁相妒，嘉名偶自同。 
<br>采江官渡晚，搴木古祠空。愿得勤来看，无令便逐风。
<br>
<br>
<br>
<br>&nbsp;&nbsp; 卷343_23 【题张十一旅舍三咏·榴花】韩愈 
<br>
<br>五月榴花照眼明，枝间时见子初成。
<br>可怜此地无车马，颠倒青苔落绛英。
<br>
<br>
<br>
<br>&nbsp;&nbsp; 卷343_24 【题张十一旅舍三咏·井】韩愈 
<br>
<br>贾谊宅中今始见，葛洪山下昔曾窥。
<br>寒泉百尺空看影，正是行人渴死时。
<br>
<br>
<br>
<br>&nbsp;&nbsp; 卷343_25 【题张十一旅舍三咏·蒲萄】韩愈 
<br>
<br>新茎未遍半犹枯，高架支离倒复扶。
<br>若欲满盘堆马乳，莫辞添竹引龙须。
<br>
<br>
<br>
<br>&nbsp;&nbsp; 卷343_26 【峡石西泉（一作寒泉）】韩愈 
<br>
<br>居然鳞介不能容，石眼环环水一钟。
<br>闻说旱时求得雨，只疑科斗是蛟龙。
<br>
<br>
<br>
<br>&nbsp;&nbsp; 卷343_27 【梁国惠康公主挽歌二首】韩愈 
<br>
<br>定谥芳声远，移封大国新。巽宫尊长女，台室属良人。 
<br>河汉重泉夜，梧桐半树春。龙輀非厌翟，还辗禁城尘。
<br>
<br>秦地吹箫女，湘波鼓瑟妃。佩兰初应梦，奔月竟沦辉。 
<br>夫族迎魂去，宫官会葬归。从今沁园草，无复更芳菲。
<br>
<br>
<br>
<br>&nbsp;&nbsp; 卷343_28 【和崔舍人咏月二十韵】韩愈 
<br>
<br>三秋端正月，今夜出东溟。对日犹分势，腾天渐吐灵。 
<br>未高烝远气，半上霁孤形。赫奕当躔次，虚徐度杳冥。 
<br>长河晴散雾，列宿曙分萤。浩荡英华溢，萧疏物象泠。 
<br>池边临倒照，檐际送横经。花树参差见，皋禽断续聆。 
<br>牖光窥寂寞，砧影伴娉婷。幽坐看侵户，闲吟爱满庭。 
<br>辉斜通壁练，彩碎射沙星。清洁云间路，空凉水上亭。 
<br>净堪分顾兔，细得数飘萍。山翠相凝绿，林烟共幂青。 
<br>过隅惊桂侧，当午觉轮停。属思摛霞锦，追欢罄缥瓶。 
<br>郡楼何处望，陇笛此时听。右掖连台座，重门限禁扃。 
<br>风台观滉漾，冰砌步青荧。独有虞庠客，无由拾落蓂。
<br>
<br>
<br>
<br>&nbsp;&nbsp; 卷343_29 【咏雪赠张籍】韩愈 
<br>
<br>只见纵横落，宁知远近来。飘飖还自弄，历乱竟谁催。 
<br>座暖销那怪，池清失可猜。坳中初盖底，垤处遂成堆。 
<br>慢有先居后，轻多去却回。度前铺瓦陇，发本积墙隈。 
<br>穿细时双透，乘危忽半摧。舞深逢坎井，集早值层台。 
<br>砧练终宜捣，阶纨未暇裁。城寒装睥睨，树冻裹莓苔。 
<br>片片匀如剪，纷纷碎若挼。定非燖鹄鹭，真是屑琼瑰。 
<br>纬繣观朝萼，冥茫瞩晚埃。当窗恒凛凛，出户即皑皑。 
<br>压野荣芝菌，倾都委货财。娥嬉华荡漾，胥怒浪崔嵬。 
<br>碛迥疑浮地，云平想辗雷。随车翻缟带，逐马散银杯。 
<br>万屋漫汗合，千株照曜开。松篁遭挫抑，粪壤获饶培。 
<br>隔绝门庭遽，挤排陛级才。岂堪裨岳镇，强欲效盐梅。 
<br>隐匿瑕疵尽，包罗委琐该。误鸡宵呃喔，惊雀暗裴回。 
<br>浩浩过三暮，悠悠匝九垓。鲸鲵陆死骨，玉石火炎灰。 
<br>厚虑填溟壑，高愁cN斗魁。日轮埋欲侧，坤轴压将颓。 
<br>岸类长蛇搅，陵犹巨象豗。水官夸杰黠，木气怯胚胎。 
<br>著地无由卷，连天不易推。龙鱼冷蛰苦，虎豹饿号哀。 
<br>巧借奢华便，专绳困约灾。威贪陵布被，光肯离金罍。 
<br>赏玩捐他事，歌谣放我才。狂教诗硉矹，兴与酒陪鳃。 
<br>惟子能谙耳，诸人得语哉。助留风作党，劝坐火为媒。 
<br>雕刻文刀利，搜求智网恢。莫烦相属和，传示及提孩。
<br>
<br>
<br>
<br>&nbsp;&nbsp; 卷343_30 【酬王二十舍人雪中见寄】韩愈 
<br>
<br>三日柴门拥不开，阶平庭满白皑皑。
<br>今朝蹋作琼瑶迹，为有诗从凤沼来。
<br>
<br>
<br>
<br>&nbsp;&nbsp; 卷343_31 【送侯喜】韩愈 
<br>
<br>已作龙钟后时者，懒于街里蹋尘埃。
<br>如今便别长官去，直到新年衙日来。
<br>
<br>
<br>
<br>&nbsp;&nbsp; 卷343_32 【学诸进士作精卫衔石填海】韩愈 
<br>
<br>鸟有偿冤者，终年抱寸诚。口衔山石细，心望海波平。 
<br>渺渺功难见，区区命已轻。人皆讥造次，我独赏专精。 
<br>岂计休无日，惟应尽此生。何惭刺客传，不著报雠名。
<br>
<br>
<br>
<br>&nbsp;&nbsp; 卷343_33 【奉酬振武胡十二丈大夫】韩愈 
<br>
<br>倾朝共羡宠光频，半岁迁腾作虎臣。戎旆暂停辞社树， 
<br>里门先下敬乡人。横飞玉盏家山晓，远蹀金珂塞草春。 
<br>自笑平生夸胆气，不离文字鬓毛新。
<br>
<br>
<br>
<br>&nbsp;&nbsp; 卷343_34 【奉和库部卢四兄曹长元日朝回（卢汀也）】韩愈 
<br>
<br>天仗宵严建羽旄，春云送色晓鸡号。金炉香动螭头暗， 
<br>玉佩声来雉尾高。戎服上趋承北极，儒冠列侍映东曹。 
<br>太平时节难身遇，郎署何须叹二毛。
<br>
<br>
<br>
<br>&nbsp;&nbsp; 卷343_35 【寒食直归遇雨】韩愈 
<br>
<br>寒食时看度，春游事已违。风光连日直，阴雨半朝归。 
<br>不见红球上，那论彩索飞。惟将新赐火，向曙著朝衣。
<br>
<br>
<br>
<br>&nbsp;&nbsp; 卷343_36 【送李六协律归荆南（翱）】韩愈 
<br>
<br>早日羁游所，春风送客归。柳花还漠漠，江燕正飞飞。 
<br>歌舞知谁在，宾僚逐使非。宋亭池水绿，莫忘蹋芳菲。
<br>
<br>
<br>
<br>&nbsp;&nbsp; 卷343_37 【题百叶桃花（知制诰时作）】韩愈 
<br>
<br>百叶双桃晚更红，窥窗映竹见玲珑。
<br>应知侍史归天上，故伴仙郎宿禁中。
<br>
<br>
<br>
<br>&nbsp;&nbsp; 卷343_38 【春雪】韩愈 
<br>
<br>新年都未有芳华，二月初惊见草芽。
<br>白雪却嫌春色晚，故穿庭树作飞花。
<br>
<br>
<br>
<br>&nbsp;&nbsp; 卷343_39 【戏题牡丹】韩愈 
<br>
<br>幸自同开俱隐约，何须相倚斗轻盈。陵晨并作新妆面， 
<br>对客偏含不语情。双燕无机还拂掠，游蜂多思正经营。 
<br>长年是事皆抛尽，今日栏边暂眼明。
<br>
<br>
<br>
<br>&nbsp;&nbsp; 卷343_40 【盆池五首】韩愈 
<br>
<br>老翁真个似童儿，汲水埋盆作小池。
<br>一夜青蛙鸣到晓，恰如方口钓鱼时。
<br>
<br>莫道盆池作不成，藕稍初种已齐生。
<br>从今有雨君须记，来听萧萧打叶声。
<br>
<br>瓦沼晨朝水自清，小虫无数不知名。
<br>忽然分散无踪影，惟有鱼儿作队行。
<br>
<br>泥盆浅小讵成池，夜半青蛙圣得知。
<br>一听暗来将伴侣，不烦鸣唤斗雄雌。
<br>
<br>池光天影共青青，拍岸才添水数瓶。
<br>且待夜深明月去，试看涵泳几多星。
<br>
<br>
<br>
<br>&nbsp;&nbsp; 卷343_41 【芍药（元和中知制诰寓直禁中作）】韩愈 
<br>
<br>浩态狂香昔未逢，红灯烁烁绿盘笼。
<br>觉来独对情惊恐，身在仙宫第几重。
<br>
<br>
<br>
<br>&nbsp;&nbsp; 卷343_42 【奉和虢州刘给事使君三堂新题二十一咏·新亭】韩愈 
<br>
<br>湖上新亭好，公来日出初。水文浮枕簟，瓦影荫龟鱼。
<br>
<br>
<br>
<br>&nbsp;&nbsp; 卷343_43 【奉和虢州刘给事使君三堂新题二十一咏·流水】韩愈 
<br>
<br>汩汩几时休，从春复到秋。只言池未满，池满强交流。
<br>
<br>
<br>
<br>&nbsp;&nbsp; 卷343_44 【奉和虢州刘给事使君三堂新题二十一咏·竹洞】韩愈 
<br>
<br>竹洞何年有，公初斫竹开。洞门无锁钥，俗客不曾来。
<br>
<br>
<br>
<br>&nbsp;&nbsp; 卷343_45 【奉和虢州刘给事使君三堂新题二十一咏·月台】韩愈 
<br>
<br>南馆城阴阔，东湖水气多。直须台上看，始奈月明何。
<br>
<br>
<br>
<br>&nbsp;&nbsp; 卷343_46 【奉和虢州刘给事使君三堂新题二十一咏·渚亭】韩愈 
<br>
<br>自有人知处，那无步往踪。莫教安四壁，面面看芙蓉。
<br>
<br>
<br>
<br>&nbsp;&nbsp; 卷343_47 【奉和虢州刘给事使君三堂新题二十一咏·竹溪】韩愈 
<br>
<br>蔼蔼溪流慢，梢梢岸筱长。穿沙碧簳净，落水紫苞香。
<br>
<br>
<br>
<br>&nbsp;&nbsp; 卷343_48 【奉和虢州刘给事使君三堂新题二十一咏·北湖】韩愈 
<br>
<br>闻说游湖棹，寻常到此回。应留醒心处，准拟醉时来。
<br>
<br>
<br>
<br>&nbsp;&nbsp; 卷343_49 【奉和虢州刘给事使君三堂新题二十一咏·花岛】韩愈 
<br>
<br>蜂蝶去纷纷，香风隔岸闻。欲知花岛处，水上觅红云。
<br>
<br>
<br>
<br>&nbsp;&nbsp; 卷343_50 【奉和虢州刘给事使君三堂新题二十一咏·柳溪】韩愈 
<br>
<br>柳树谁人种，行行夹岸高。莫将条系缆，著处有蝉号。
<br>
<br>
<br>
<br>&nbsp;&nbsp; 卷343_51 【奉和虢州刘给事使君三堂新题二十一咏·西山】韩愈 
<br>
<br>新月迎宵挂，晴云到晚留。为遮西望眼，终是懒回头。
<br>
<br>
<br>
<br>&nbsp;&nbsp; 卷343_52 【奉和虢州刘给事使君三堂新题二十一咏·竹径】韩愈 
<br>
<br>无尘从不扫，有鸟莫令弹。若要添风月，应除数百竿。
<br>
<br>
<br>
<br>&nbsp;&nbsp; 卷343_53 【奉和虢州刘给事使君三堂新题二十一咏·荷池】韩愈 
<br>
<br>风雨秋池上，高荷盖水繁。未谙鸣摵摵，那似卷翻翻。
<br>
<br>
<br>
<br>&nbsp;&nbsp; 卷343_54 【奉和虢州刘给事使君三堂新题二十一咏·稻畦】韩愈 
<br>
<br>罫布畦堪数，枝分水莫寻。鱼肥知已秀，鹤没觉初深。
<br>
<br>
<br>
<br>&nbsp;&nbsp; 卷343_55 【奉和虢州刘给事使君三堂新题二十一咏·柳巷】韩愈 
<br>
<br>柳巷还飞絮，春馀几许时。吏人休报事，公作送春诗。
<br>
<br>
<br>
<br>&nbsp;&nbsp; 卷343_56 【奉和虢州刘给事使君三堂新题二十一咏·花源】韩愈 
<br>
<br>源上花初发，公应日日来。丁宁红与紫，慎莫一时开。
<br>
<br>
<br>
<br>&nbsp;&nbsp; 卷343_57 【奉和虢州刘给事使君三堂新题二十一咏·北楼】韩愈 
<br>
<br>郡楼乘晓上，尽日不能回。晚色将秋至，长风送月来。
<br>
<br>
<br>
<br>&nbsp;&nbsp; 卷343_58 【奉和虢州刘给事使君三堂新题二十一咏·镜潭】韩愈 
<br>
<br>非铸复非熔，泓澄忽此逢。鱼虾不用避，只是照蛟龙。
<br>
<br>
<br>
<br>&nbsp;&nbsp; 卷343_59 【奉和虢州刘给事使君三堂新题二十一咏·孤屿】韩愈 
<br>
<br>朝游孤屿南，暮戏孤屿北。所以孤屿鸟，与公尽相识。
<br>
<br>
<br>
<br>&nbsp;&nbsp; 卷343_60 【奉和虢州刘给事使君三堂新题二十一咏·方桥】韩愈 
<br>
<br>非阁复非船，可居兼可过。君欲问方桥，方桥如此作。
<br>
<br>
<br>
<br>&nbsp;&nbsp; 卷343_61 【奉和虢州刘给事使君三堂新题二十一咏·梯桥】韩愈 
<br>
<br>乍似上青冥，初疑蹑菡萏。自无飞仙骨，欲度何由敢。
<br>
<br>
<br>
<br>&nbsp;&nbsp; 卷343_62 【奉和虢州刘给事使君三堂新题二十一咏·月池】韩愈 
<br>
<br>寒池月下明，新月池边曲。若不妒清妍，却成相映烛。
<br>
<br>
<br>
<br>&nbsp;&nbsp; 卷343_63 【游城南十六首·赛神】韩愈 
<br>
<br>白布长衫紫领巾，差科未动是闲人。
<br>麦苗含穟桑生葚，共向田头乐社神。
<br>
<br>
<br>
<br>&nbsp;&nbsp; 卷343_64 【游城南十六首·题于宾客庄】韩愈 
<br>
<br>榆荚车前盖地皮，蔷薇蘸水笋穿篱。
<br>马蹄无入朱门迹，纵使春归可得知。
<br>
<br>
<br>
<br>&nbsp;&nbsp; 卷343_65 【游城南十六首·晚春】韩愈 
<br>
<br>草树知春不久归，百般红紫斗芳菲。
<br>杨花榆荚无才思，惟解漫天作雪飞。
<br>
<br>
<br>
<br>&nbsp;&nbsp; 卷343_66 【游城南十六首·落花】韩愈 
<br>
<br>已分将身著地飞，那羞践踏损光晖。
<br>无端又被春风误，吹落西家不得归。
<br>
<br>
<br>
<br>&nbsp;&nbsp; 卷343_67 【游城南十六首·楸树二首】韩愈 
<br>
<br>几岁生成为大树，一朝缠绕困长藤。
<br>谁人与脱青罗帔，看吐高花万万层。
<br>
<br>幸自枝条能树立，可烦萝蔓作交加。
<br>傍人不解寻根本，却道新花胜旧花。
<br>
<br>
<br>
<br>&nbsp;&nbsp; 卷343_68 【游城南十六首·风折花枝】韩愈 
<br>
<br>浮艳侵天难就看，清香扑地只遥闻。
<br>春风也是多情思，故拣繁枝折赠君。
<br>
<br>
<br>
<br>&nbsp;&nbsp; 卷343_69 【游城南十六首·赠同游】韩愈 
<br>
<br>唤起窗全曙，催归日未西。无心花里鸟，更与尽情啼。
<br>
<br>
<br>
<br>&nbsp;&nbsp; 卷343_70 【游城南十六首·赠张十八助教】韩愈 
<br>
<br>喜君眸子重清朗，携手城南历旧游。
<br>忽见孟生题竹处，相看泪落不能收。
<br>
<br>
<br>
<br>&nbsp;&nbsp; 卷343_71 【游城南十六首·题韦氏庄】韩愈 
<br>
<br>昔者谁能比，今来事不同。寂寥青草曲，散漫白榆风。 
<br>架倒藤全落，篱崩竹半空。宁须惆怅立，翻覆本无穷。
<br>
<br>
<br>
<br>&nbsp;&nbsp; 卷343_72 【游城南十六首·晚雨】韩愈 
<br>
<br>廉纤晚雨不能晴，池岸草间蚯蚓鸣。
<br>投竿跨马蹋归路，才到城门打鼓声。
<br>
<br>
<br>
<br>&nbsp;&nbsp; 卷343_73 【游城南十六首·出城】韩愈 
<br>
<br>暂出城门蹋青草，远于林下见春山。
<br>应须韦杜家家到，只有今朝一日闲。
<br>
<br>
<br>
<br>&nbsp;&nbsp; 卷343_74 【游城南十六首·把酒】韩愈 
<br>
<br>扰扰驰名者，谁能一日闲。我来无伴侣，把酒对南山。
<br>
<br>
<br>
<br>&nbsp;&nbsp; 卷343_75 【游城南十六首·嘲少年】韩愈 
<br>
<br>直把春偿酒，都将命乞花。只知闲信马，不觉误随车。
<br>
<br>
<br>
<br>&nbsp;&nbsp; 卷343_76 【游城南十六首·楸树】韩愈 
<br>
<br>青幢紫盖立童童，细雨浮烟作彩笼。
<br>不得画师来貌取，定知难见一生中。
<br>
<br>
<br>
<br>&nbsp;&nbsp; 卷343_77 【游城南十六首·遣兴】韩愈 
<br>
<br>断送一生惟有酒，寻思百计不如闲。
<br>莫忧世事兼身事，须著人间比梦间。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷344_1 【送李尚书赴襄阳八韵得长字】韩愈 
<br>
<br>帝忧南国切，改命付忠良。壤画星摇动，旗分兽簸扬。 
<br>五营兵转肃，千里地还方。控带荆门远，飘浮汉水长。 
<br>赐书宽属郡，战马隔邻疆。纵猎雷霆迅，观棋玉石忙。 
<br>风流岘首客，花艳大堤倡。富贵由身致，谁教不自强。
<br>
<br>
<br>&nbsp;&nbsp; 卷344_2 【和席八十二韵（元和十一年，夔与愈同掌制诰）】韩愈 
<br>
<br>绛阙银河曙，东风右掖春。官随名共美，花与思俱新。 
<br>绮陌朝游间，绫衾夜直频。横门开日月，高阁切星辰。 
<br>庭变寒前草，天销霁后尘。沟声通苑急，柳色压城匀。 
<br>纶綍谋猷盛，丹青步武亲。芳菲含斧藻，光景畅形神。 
<br>傍砌看红药，巡池咏白蘋。多情怀酒伴，馀事作诗人。 
<br>倚玉难藏拙，吹竽久混真。坐惭空自老，江海未还身。
<br>
<br>
<br>
<br>&nbsp;&nbsp; 卷344_3 【和武相公早春闻莺】韩愈 
<br>
<br>早晚飞来入锦城，谁人教解百般鸣。
<br>春风红树惊眠处，似妒歌童作艳声。
<br>
<br>
<br>
<br>&nbsp;&nbsp; 卷344_4 【游太平公主山庄】韩愈 
<br>
<br>公主当年欲占春，故将台榭押城闉。
<br>欲知前面花多少，直到南山不属人。
<br>
<br>
<br>
<br>&nbsp;&nbsp; 卷344_5 【晚春】韩愈 
<br>
<br>谁收春色将归去，慢绿妖红半不存。
<br>榆荚只能随柳絮，等闲撩乱走空园。
<br>
<br>
<br>
<br>&nbsp;&nbsp; 卷344_6 【大行皇太后挽歌词三首】韩愈 
<br>
<br>一纪尊名正，三时孝养荣。高居朝圣主，厚德载群生。 
<br>武帐虚中禁，玄堂掩太平。秋天笳鼓歇，松柏遍山鸣。
<br>
<br>威仪备吉凶，文物杂军容。配地行新祭，因山托故封。 
<br>凤飞终不返，剑化会相从。无复临长乐，空闻报晓钟。
<br>
<br>追攀万国来，警卫百神陪。画翣登秋殿，容衣入夜台。 
<br>云随仙驭远，风助圣情哀。只有朝陵日，妆奁一暂开。
<br>
<br>
<br>
<br>&nbsp;&nbsp; 卷344_7 【广宣上人频见过】韩愈 
<br>
<br>三百六旬长扰扰，不冲风雨即尘埃。久惭朝士无裨补， 
<br>空愧高僧数往来。学道穷年何所得，吟诗竟日未能回。 
<br>天寒古寺游人少，红叶窗前有几堆。
<br>
<br>
<br>
<br>&nbsp;&nbsp; 卷344_8 【闲游二首】韩愈 
<br>
<br>雨后来更好，绕池遍青青。柳花闲度竹，菱叶故穿萍。 
<br>独坐殊未厌，孤斟讵能醒。持竿至日暮，幽咏欲谁听。
<br>
<br>兹游苦不数，再到遂经旬。萍盖污池净，藤笼老树新。 
<br>林乌鸣讶客，岸竹长遮邻。子云只自守，奚事九衢尘。
<br>
<br>
<br>
<br>&nbsp;&nbsp; 卷344_9 【酬马侍郎寄酒（马总也）】韩愈 
<br>
<br>一壶情所寄，四句意能多。秋到无诗酒，其如月色何。
<br>
<br>
<br>
<br>&nbsp;&nbsp; 卷344_10 【和侯协律咏笋（侯喜也）】韩愈 
<br>
<br>竹亭人不到，新笋满前轩。乍出真堪赏，初多未觉烦。 
<br>成行齐婢仆，环立比儿孙。验长常携尺，愁乾屡侧盆。 
<br>对吟忘膳饮，偶坐变朝昏。滞雨膏腴湿，骄阳气候温。 
<br>得时方张王，挟势欲腾骞。见角牛羊没，看皮虎豹存。 
<br>攒生犹有隙，散布忽无垠。讵可持筹算，谁能以理言。 
<br>纵横公占地，罗列暗连根。狂剧时穿壁，横强几触藩。 
<br>深潜如避逐，远去若追奔。始讶妨人路，还惊入药园。 
<br>萌芽防浸大，覆载莫偏恩。已复侵危砌，非徒出短垣。 
<br>身宁虞瓦砾，计拟掩兰荪。且叹高无数，庸知上几番。 
<br>短长终不校，先后竟谁论。外恨苞藏密，中仍节目繁。 
<br>暂须回步履，要取助盘飧。穰穰疑翻地，森森竞塞门。 
<br>戈矛头戢戢，蛇虺首掀掀。妇懦咨料拣，儿痴谒尽髡。 
<br>侯生来慰我，诗句读惊魂。属和才将竭，呻吟至日暾。
<br>
<br>
<br>
<br>&nbsp;&nbsp; 卷344_11 【过鸿沟】韩愈 
<br>
<br>龙疲虎困割川原，亿万苍生性命存。
<br>谁劝君王回马首，真成一掷赌乾坤。
<br>
<br>
<br>
<br>&nbsp;&nbsp; 卷344_12 【送张侍郎（张贾，时自兵侍为华州）】韩愈 
<br>
<br>司徒东镇驰书谒，丞相西来走马迎。
<br>两府元臣今转密，一方逋寇不难平。
<br>
<br>
<br>
<br>&nbsp;&nbsp; 卷344_13 【赠刑部马侍郎（马总，时副晋公东征）】韩愈 
<br>
<br>红旗照海压南荒，征入中台作侍郎。
<br>暂从相公平小寇，便归天阙致时康。
<br>
<br>
<br>
<br>&nbsp;&nbsp; 卷344_14 【奉和裴相公东征途经女几山下作】韩愈 
<br>
<br>旗穿晓日云霞杂，山倚秋空剑戟明。
<br>敢请相公平贼后，暂携诸吏上峥嵘。
<br>
<br>
<br>
<br>&nbsp;&nbsp; 卷344_15 【郾城晚饮奉赠副使马侍郎及冯、李二员外】韩愈 
<br>
<br>城上赤云呈胜气，眉间黄色见归期。
<br>幕中无事惟须饮，即是连镳向阙时。
<br>
<br>
<br>
<br>&nbsp;&nbsp; 卷344_16 【酬别留后侍郎（蔡平，命马总为留后）】韩愈 
<br>
<br>为文无出相如右，谋帅难居郤縠先。
<br>归去雪销溱洧动，西来旌旆拂晴天。
<br>
<br>
<br>
<br>&nbsp;&nbsp; 卷344_17 【同李二十八夜次襄城（李正封也）】韩愈 
<br>
<br>周楚仍连接，川原乍屈盘。云垂天不暖，尘涨雪犹乾。 
<br>印绶归台室，旌旗别将坛。欲知迎候盛，骑火万星攒。
<br>
<br>
<br>
<br>&nbsp;&nbsp; 卷344_18 【同李二十八员外从裴相公野宿西界】韩愈 
<br>
<br>四面星辰著地明，散烧烟火宿天兵。
<br>不关破贼须归奏，自趁新年贺太平。
<br>
<br>
<br>
<br>&nbsp;&nbsp; 卷344_19 【过襄城】韩愈 
<br>
<br>郾城辞罢过襄城，颍水嵩山刮眼明。
<br>已去蔡州三百里，家人不用远来迎。
<br>
<br>
<br>
<br>&nbsp;&nbsp; 卷344_20 【宿神龟招李二十八冯十七】韩愈 
<br>
<br>荒山野水照斜晖，啄雪寒鸦趁始飞。
<br>夜宿驿亭愁不睡，幸来相就盖征衣。
<br>
<br>
<br>
<br>&nbsp;&nbsp; 卷344_21 【次硖石】韩愈 
<br>
<br>数日方离雪，今朝又出山。试凭高处望，隐约见潼关。
<br>
<br>
<br>
<br>&nbsp;&nbsp; 卷344_22 【和李司勋过连昌宫】韩愈 
<br>
<br>夹道疏槐出老根，高甍巨桷压山原。
<br>宫前遗老来相问，今是开元几叶孙。
<br>
<br>
<br>
<br>&nbsp;&nbsp; 卷344_23 【次潼关先寄张十二阁老使君（张贾也）】韩愈 
<br>
<br>荆山已去华山来，日出潼关四扇开。
<br>刺史莫辞迎候远，相公亲破蔡州回。
<br>
<br>
<br>
<br>&nbsp;&nbsp; 卷344_24 【次潼关上都统相公（韩弘也）】韩愈 
<br>
<br>暂辞堂印执兵权，尽管诸军破贼年。
<br>冠盖相望催入相，待将功德格皇天。
<br>
<br>
<br>
<br>&nbsp;&nbsp; 卷344_25 【桃林夜贺晋公】韩愈 
<br>
<br>西来骑火照山红，夜宿桃林腊月中。
<br>手把命珪兼相印，一时重叠赏元功。
<br>
<br>
<br>
<br>&nbsp;&nbsp; 卷344_26 【送李员外院长分司东都】韩愈 
<br>
<br>去年秋露下，羁旅逐东征。今岁春光动，驱驰别上京。 
<br>饮中相顾色，送后独归情。两地无千里，因风数寄声。
<br>
<br>
<br>
<br>&nbsp;&nbsp; 卷344_27 【晋公破贼回重拜台司，以诗示幕中宾客，愈奉和】韩愈 
<br>
<br>南伐旋师太华东，天书夜到册元功。将军旧压三司贵， 
<br>相国新兼五等崇。鹓鹭欲归仙仗里，熊罴还入禁营中。 
<br>长惭典午非材职，得就闲官即至公。
<br>
<br>
<br>
<br>&nbsp;&nbsp; 卷344_28 【独钓四首】韩愈 
<br>
<br>侯家林馆胜，偶入得垂竿。曲树行藤角，平池散芡盘。 
<br>羽沈知食驶，缗细觉牵难。聊取夸儿女，榆条系从鞍。
<br>
<br>一径向池斜，池塘野草花。雨多添柳耳，水长减蒲芽。 
<br>坐厌亲刑柄，偷来傍钓车。太平公事少，吏隐讵相赊。
<br>
<br>独往南塘上，秋晨景气醒。露排四岸草，风约半池萍。 
<br>鸟下见人寂，鱼来闻饵馨。所嗟无可召，不得倒吾瓶。
<br>
<br>秋半百物变，溪鱼去不来。风能坼芡觜，露亦染梨腮。 
<br>远岫重叠出，寒花散乱开。所期终莫至，日暮与谁回。
<br>
<br>
<br>
<br>&nbsp;&nbsp; 卷344_29 【枯树】韩愈 
<br>
<br>老树无枝叶，风霜不复侵。腹穿人可过，皮剥蚁还寻。 
<br>寄托惟朝菌，依投绝暮禽。犹堪持改火，未肯但空心。
<br>
<br>
<br>
<br>&nbsp;&nbsp; 卷344_30 【元日酬蔡州马十二尚书去年蔡州元日见寄之什】韩愈 
<br>
<br>元日新诗已去年，蔡州遥寄荷相怜。
<br>今朝纵有谁人领，自是三峰不敢眠。
<br>
<br>
<br>
<br>&nbsp;&nbsp; 卷344_31 【咏灯花同侯十一】韩愈 
<br>
<br>今夕知何夕，花然锦帐中。自能当雪暖，那肯待春红。 
<br>黄里排金粟，钗头缀玉虫。更烦将喜事，来报主人公。
<br>
<br>
<br>
<br>&nbsp;&nbsp; 卷344_32 【祖席前字（送王涯徙袁州刺史作）】韩愈 
<br>
<br>祖席洛桥边，亲交共黯然。野晴山簇簇，霜晓菊鲜鲜。 
<br>书寄相思处，杯衔欲别前。淮阳知不薄，终愿早回船。
<br>
<br>
<br>
<br>&nbsp;&nbsp; 卷344_33 【秋字】韩愈 
<br>
<br>淮南悲木落，而我亦伤秋。况与故人别，那堪羁宦愁。 
<br>荣华今异路，风雨昔同忧。莫以宜春远，江山多胜游。
<br>
<br>
<br>
<br>&nbsp;&nbsp; 卷344_34 【送郑尚书赴南海】韩愈 
<br>
<br>番禺军府盛，欲说暂停杯。盖海旂幢出，连天观阁开。 
<br>衙时龙户集，上日马人来。风静鶢鶋去，官廉蚌蛤回。 
<br>货通师子国，乐奏武王台。事事皆殊异，无嫌屈大才。
<br>
<br>
<br>
<br>&nbsp;&nbsp; 卷344_35 【答道士寄树鸡（树鸡，木耳之大者）】韩愈 
<br>
<br>软湿青黄状可猜，欲烹还唤木盘回。
<br>烦君自入华阳洞，直割乖龙左耳来。
<br>
<br>
<br>
<br>&nbsp;&nbsp; 卷344_36 【左迁至蓝关示侄孙湘（湘，愈侄十二郎之子）】韩愈 
<br>
<br>一封朝奏九重天，夕贬潮州路八千。欲为圣朝除弊事， 
<br>肯将衰朽惜残年。云横秦岭家何在，雪拥蓝关马不前。 
<br>知汝远来应有意，好收吾骨瘴江边。
<br>
<br>
<br>
<br>&nbsp;&nbsp; 卷344_37 【武关西逢配流吐番（谪潮州时途中作）】韩愈 
<br>
<br>嗟尔戎人莫惨然，湖南地近保生全。
<br>我今罪重无归望，直去长安路八千。
<br>
<br>
<br>
<br>&nbsp;&nbsp; 卷344_38 【次邓州界】韩愈 
<br>
<br>潮阳南去倍长沙，恋阙那堪又忆家。心讶愁来惟贮火， 
<br>眼知别后自添花。商颜暮雪逢人少，邓鄙春泥见驿赊。 
<br>早晚王师收海岳，普将雷雨发萌芽。
<br>
<br>
<br>
<br>&nbsp;&nbsp; 卷344_39 【题临泷寺】韩愈 
<br>
<br>不觉离家已五千，仍将衰病入泷船。
<br>潮阳未到吾能说，海气昏昏水拍天。
<br>
<br>
<br>
<br>&nbsp;&nbsp; 卷344_40 【晚次宣溪，辱韶州张端公使君惠书叙别酬以绝句二章】韩愈 
<br>
<br>韶州南去接宣溪，云水苍茫日向西。
<br>客泪数行先自落，鹧鸪休傍耳边啼。
<br>
<br>兼金那足比清文，百首相随愧使君。
<br>俱是岭南巡管内，莫欺荒僻断知闻。
<br>
<br>
<br>
<br>&nbsp;&nbsp; 卷344_41 【题秀禅师房】韩愈 
<br>
<br>桥夹水松行百步，竹床莞席到僧家。
<br>暂拳一手支头卧，还把鱼竿下钓沙。
<br>
<br>
<br>
<br>&nbsp;&nbsp; 卷344_42 【将至韶州先寄张端公使君借图经】韩愈 
<br>
<br>曲江山水闻来久，恐不知名访倍难。
<br>愿借图经将入界，每逢佳处便开看。
<br>
<br>
<br>
<br>&nbsp;&nbsp; 卷344_43 【过始兴江口感怀】韩愈 
<br>
<br>忆作儿童随伯氏，南来今只一身存。
<br>目前百口还相逐，旧事无人可共论。
<br>
<br>
<br>
<br>&nbsp;&nbsp; 卷344_44 【韶州留别张端公使君（时宪宗元和十四年十月）】韩愈 
<br>
<br>来往再逢梅柳新，别离一醉绮罗春。久钦江总文才妙， 
<br>自叹虞翻骨相屯。鸣笛急吹争落日，清歌缓送款行人。 
<br>已知奏课当征拜，那复淹留咏白蘋。
<br>
<br>
<br>
<br>&nbsp;&nbsp; 卷344_45 【从潮州量移袁州，张韶州端公以诗相贺，因酬之】韩愈 
<br>
<br>明时远逐事何如，遇赦移官罪未除。北望讵令随塞雁， 
<br>南迁才免葬江鱼。将经贵郡烦留客，先惠高文谢起予。 
<br>暂欲系船韶石下，上宾虞舜整冠裾。
<br>
<br>
<br>
<br>&nbsp;&nbsp; 卷344_46 【次石头驿寄江西王十中丞阁老】韩愈 
<br>
<br>凭高试回首，一望豫章城。人由恋德泣，马亦别群鸣。 
<br>寒日夕始照，风江远渐平。默然都不语，应识此时情。
<br>
<br>
<br>
<br>&nbsp;&nbsp; 卷344_47 【游西林寺题萧二兄郎中旧堂】韩愈 
<br>
<br>中郎有女能传业，伯道无儿可保家。
<br>偶到匡山曾住处，几行衰泪落烟霞。
<br>
<br>
<br>
<br>&nbsp;&nbsp; 卷344_48 【自袁州还京行次安陆，先寄随州周员外（周君巢也）】韩愈 
<br>
<br>行行指汉东，暂喜笑言同。雨雪离江上，蒹葭出梦中。 
<br>面犹含瘴色，眼已见华风。岁暮难相值，酣歌未可终。
<br>
<br>
<br>
<br>&nbsp;&nbsp; 卷344_49 【题广昌馆（在随州枣阳县南）】韩愈 
<br>
<br>白水龙飞已几春，偶逢遗迹问耕人。
<br>丘坟发掘当官路，何处南阳有近亲。
<br>
<br>
<br>
<br>&nbsp;&nbsp; 卷344_50 【寄随州周员外】韩愈 
<br>
<br>陆孟丘杨久作尘，同时存者更谁人。
<br>金丹别后知传得，乞取刀圭救病身。
<br>
<br>
<br>
<br>&nbsp;&nbsp; 卷344_51 【酒中留上襄阳李相公（李逢吉也）】韩愈 
<br>
<br>浊水污泥清路尘，还曾同制掌丝纶。眼穿长讶双鱼断， 
<br>耳热何辞数爵频。银烛未销窗送曙，金钗半醉座添春。 
<br>知公不久归钧轴，应许闲官寄病身。
<br>
<br>
<br>
<br>&nbsp;&nbsp; 卷344_52 【去岁自刑部侍郎以罪贬潮州刺史乘驿赴任…留题驿梁】韩愈 
<br>
<br>数条藤束木皮棺，草殡荒山白骨寒。惊恐入心身已病， 
<br>扶舁沿路众知难。绕坟不暇号三匝，设祭惟闻饭一盘。 
<br>致汝无辜由我罪，百年惭痛泪阑干。
<br>
<br>
<br>
<br>&nbsp;&nbsp; 卷344_53 【贺张十八秘书得裴司空马（或作酬张秘书因骑马赠诗）】韩愈 
<br>
<br>司空远寄养初成，毛色桃花眼镜明。落日已曾交辔语， 
<br>春风还拟并鞍行。长令奴仆知饥渴，须着贤良待性情。 
<br>旦夕公归伸拜谢，免劳骑去逐双旌。
<br>
<br>
<br>
<br>&nbsp;&nbsp; 卷344_54 【杏园送张彻侍御归使】韩愈 
<br>
<br>东风花树下，送尔出京城。久抱伤春意，新添惜别情。 
<br>归来身已病，相见眼还明。更遣将诗酒，谁家逐后生。
<br>
<br>
<br>
<br>&nbsp;&nbsp; 卷344_55 【雨中寄张博士籍、侯主簿喜】韩愈 
<br>
<br>放朝还不报，半路蹋泥归。雨惯曾无节，雷频自失威。 
<br>见墙生菌遍，忧麦作蛾飞。岁晚偏萧索，谁当救晋饥。
<br>
<br>
<br>
<br>&nbsp;&nbsp; 卷344_56 【奉和兵部张侍郎酬郓州马尚书祗召途中…郓州之作】韩愈 
<br>
<br>来朝当路日，承诏改辕时。再领须句国，仍迁少昊司。 
<br>暖风抽宿麦，清雨卷归旗。赖寄新珠玉，长吟慰我思。
<br>
<br>
<br>
<br>&nbsp;&nbsp; 卷344_57 【早春与张十八博士籍游杨尚书林亭…兼呈白冯二阁老】韩愈 
<br>
<br>墙下春渠入禁沟，渠冰初破满渠浮。
<br>凤池近日长先暖，流到池时更不流。
<br>
<br>
<br>
<br>&nbsp;&nbsp; 卷344_58 【奉使常山，早次太原，呈副使吴郎中】韩愈 
<br>
<br>朗朗闻街鼓，晨起似朝时。翻翻走驿马，春尽是归期。 
<br>地失嘉禾处，风存蟋蟀辞。暮齿良多感，无事涕垂颐。
<br>
<br>
<br>
<br>&nbsp;&nbsp; 卷344_59 【夕次寿阳驿题吴郎中诗后】韩愈 
<br>
<br>风光欲动别长安，春半城边特地寒。
<br>不见园花兼巷柳，马头惟有月团团。
<br>
<br>
<br>
<br>&nbsp;&nbsp; 卷344_60 【镇州初归】韩愈 
<br>
<br>别来杨柳街头树，摆弄春风只欲飞。
<br>还有小园桃李在，留花不发待郎归。
<br>
<br>
<br>
<br>&nbsp;&nbsp; 卷344_61 【同水部张员外籍曲江春游，寄白二十二舍人】韩愈 
<br>
<br>漠漠轻阴晚自开，青天白日映楼台。
<br>曲江水满花千树，有底忙时不肯来。
<br>
<br>
<br>
<br>&nbsp;&nbsp; 卷344_62 【和水部张员外宣政衙赐百官樱桃诗】韩愈 
<br>
<br>汉家旧种明光殿，炎帝还书本草经。岂似满朝承雨露， 
<br>共看传赐出青冥。香随翠笼擎初到，色映银盘写未停。 
<br>食罢自知无所报，空然惭汗仰皇扃。
<br>
<br>
<br>
<br>&nbsp;&nbsp; 卷344_63 【早春呈水部张十八员外二首】韩愈 
<br>
<br>天街小雨润如酥，草色遥看近却无。
<br>最是一年春好处，绝胜烟柳满皇都。
<br>
<br>莫道官忙身老大，即无年少逐春心。
<br>凭君先到江头看，柳色如今深未深。
<br>
<br>
<br>
<br>&nbsp;&nbsp; 卷344_64 【送桂州严大夫同用南字（严谟也）】韩愈 
<br>
<br>苍苍森八桂，兹地在湘南。江作青罗带，山如碧玉篸。 
<br>户多输翠羽，家自种黄甘。远胜登仙去，飞鸾不假骖。
<br>
<br>
<br>
<br>&nbsp;&nbsp; 卷344_65 【奉酬天平马十二仆射暇日言怀见寄之作】韩愈 
<br>
<br>天平篇什外，政事亦无双。威令加徐土，儒风被鲁邦。 
<br>清为公论重，宽得士心降。岁晏偏相忆，长谣坐北窗。
<br>
<br>
<br>
<br>&nbsp;&nbsp; 卷344_66 【奉使镇州，行次承天行营，奉酬裴司空】韩愈 
<br>
<br>窜逐三年海上归，逢公复此著征衣。
<br>旋吟佳句还鞭马，恨不身先去鸟飞。
<br>
<br>
<br>
<br>&nbsp;&nbsp; 卷344_67 【镇州路上谨酬裴司空相公重见寄】韩愈 
<br>
<br>衔命山东抚乱师，日驰三百自嫌迟。
<br>风霜满面无人识，何处如今更有诗。
<br>
<br>
<br>
<br>&nbsp;&nbsp; 卷344_68 【奉和仆射裴相公感恩言志（穆宗长庆二年，裴度罢）】韩愈 
<br>
<br>文武功成后，居为百辟师。林园穷胜事，钟鼓乐清时。 
<br>摆落遗高论，雕镌出小诗。自然无不可，范蠡尔其谁。
<br>
<br>
<br>
<br>&nbsp;&nbsp; 卷344_69 【和仆射相公朝回见寄】韩愈 
<br>
<br>尽瘁年将久，公今始暂闲。事随忧共减，诗与酒俱还。 
<br>放意机衡外，收身矢石间。秋台风日迥，正好看前山。
<br>
<br>
<br>
<br>&nbsp;&nbsp; 卷344_70 【奉和李相公题萧家林亭（逢吉也）】韩愈 
<br>
<br>山公自是林园主，叹惜前贤造作时。
<br>岩洞幽深门尽锁，不因丞相几人知。
<br>
<br>
<br>
<br>&nbsp;&nbsp; 卷344_71 【奉和杜相公太清宫纪事陈诚上李相公十六韵（杜元颖也）】韩愈 
<br>
<br>耒耜兴姬国，輴欙建夏家。在功诚可尚，于道讵为华。 
<br>象帝威容大，仙宗宝历赊。卫门罗戟槊，图壁杂龙蛇。 
<br>礼乐追尊盛，乾坤降福遐。四真皆齿列，二圣亦肩差。 
<br>阳月时之首，阴泉气未牙。殿阶铺水碧，庭炬坼金葩。 
<br>紫极观忘倦，青词奏不哗。噌吰宫夜辟，嘈囐鼓晨挝。 
<br>亵味陈奚取，名香荐孔嘉。垂祥纷可录，俾寿浩无涯。 
<br>贵相山瞻峻，清文玉绝瑕。代工声问远，摄事敬恭加。 
<br>皎洁当天月，葳蕤捧日霞。唱妍酬亦丽，俯仰但称嗟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷345_1 【郓州谿堂诗】韩愈 
<br>
<br>帝奠九廛，有叶有年。有荒不条，河岱之间。及我宪考， 
<br>一收正之。视邦选侯，以公来尸。公来尸之，人始未信。 
<br>公不饮食，以训以徇。孰饥无食，孰呻孰叹。孰冤不问， 
<br>不得分愿。孰为邦蟊，节根之螟。羊很狼贪，以口覆城。 
<br>吹之喣之，摩手拊之。箴之石之，膊而磔之。凡公四封， 
<br>既富以强。谓公吾父，孰违公令。可以师征，不宁守邦。 
<br>公作谿堂。播播流水。浅有蒲莲，深有葭苇。公以宾燕， 
<br>其鼓骇骇。公燕谿堂，宾校醉饱。流有跳鱼，岸有集鸟。 
<br>既歌以舞，其鼓考考。公在谿堂，公御琴瑟。公暨宾赞， 
<br>稽经诹律。施用不差，人用不屈。谿有蘋苽，有龟有鱼。 
<br>公在中流，右诗左书。无我斁遗，此邦是庥。
<br>
<br>
<br>&nbsp;&nbsp; 卷345_2 【送张道士】韩愈 
<br>
<br>大匠无弃材，寻尺各有施。况当营都邑，杞梓用不疑。 
<br>张侯嵩高来，面有熊豹姿。开口论利害，剑锋白差差。 
<br>恨无一尺捶，为国苔羌夷。诣阙三上书，臣非黄冠师。 
<br>臣有胆与气，不忍死茅茨。又不媚笑语，不能伴儿嬉。 
<br>乃著道士服，众人莫臣知。臣有平贼策，狂童不难治。 
<br>其言简且要，陛下幸听之。天空日月高，下照理不遗。 
<br>或是章奏繁，裁择未及斯。宁当不俟报，归袖风披披。 
<br>答我事不尔，吾亲属吾思。昨宵梦倚门，手取连环持。 
<br>今日有书至，又言归何时。霜天熟柿栗，收拾不可迟。 
<br>岭北梁可构，寒鱼下清伊。既非公家用，且复还其私。 
<br>从容进退间，无一不合宜。时有利不利，虽贤欲奚为。 
<br>但当励前操，富贵非公谁。
<br>
<br>
<br>
<br>&nbsp;&nbsp; 卷345_3 【送郑十校理得洛字】韩愈 
<br>
<br>相公倦台鼎，分正新邑洛。才子富文华，校雠天禄阁。 
<br>寿觞佳节过，归骑春衫薄。鸟哢正交加，杨花共纷泊。 
<br>亲交谁不羡，去去翔寥廓。
<br>
<br>
<br>
<br>&nbsp;&nbsp; 卷345_4 【送陆歙州傪】韩愈 
<br>
<br>我衣之华兮，我佩之光。陆君之去兮，谁与翱翔。 
<br>敛此大惠兮，施于一州。今其去矣，胡不为留。 
<br>我作此诗，歌于远道。无疾其驱，天子有诏。
<br>
<br>
<br>
<br>&nbsp;&nbsp; 卷345_5 【送汴州监军俱文珍】韩愈 
<br>
<br>奉使羌池静，临戎汴水安。冲天鹏翅阔，报国剑铓寒。 
<br>晓日驱征骑，春风咏采兰。谁言臣子道，忠孝两全难。
<br>
<br>
<br>
<br>&nbsp;&nbsp; 卷345_6 【赠崔立之（以下十五首见《外集》）】韩愈 
<br>
<br>昔年十日雨，子桑苦寒饥。哀歌坐空室，不怨但自悲。 
<br>其友名子舆，忽然忧且思。搴裳触泥水，裹饭往食之。 
<br>入门相对语，天命良不疑。好事漆园吏，书之存雄词。 
<br>千年事已远，二字情可推。我读此篇日，正当寒雪时。 
<br>吾身固已困，吾友复何为。薄粥不足裹，深泥谅难驰。 
<br>曾无子舆事，空赋子桑诗。
<br>
<br>
<br>
<br>&nbsp;&nbsp; 卷345_7 【海水】韩愈 
<br>
<br>海水非不广，邓林岂无枝。风波一荡薄，鱼鸟不可依。 
<br>海水饶大波，邓林多惊风。岂无鱼与鸟，巨细各不同。 
<br>海有吞舟鲸，邓有垂天鹏。苟非鳞羽大，荡薄不可能。 
<br>我鳞不盈寸，我羽不盈尺。一木有馀阴，一泉有馀泽。 
<br>我将辞海水，濯鳞清冷池。我将辞邓林，刷羽蒙笼枝。 
<br>海水非爱广，邓林非爱枝。风波亦常事，鳞鱼自不宜。 
<br>我鳞日已大，我羽日已修。风波无所苦，还作鲸鹏游。
<br>
<br>
<br>
<br>&nbsp;&nbsp; 卷345_8 【赠河阳李大夫（李芃，河阳节度使）】韩愈 
<br>
<br>四海失巢穴，两都困尘埃。感恩由未报，惆怅空一来。 
<br>裘破气不暖，马羸鸣且哀。主人情更重，空使剑锋摧。
<br>
<br>
<br>
<br>&nbsp;&nbsp; 卷345_9 【苦寒歌】韩愈 
<br>
<br>黄昏苦寒歌，夜半不能休。岂不有阳春，节岁聿其周， 
<br>君何爱重裘。兼味养大贤，冰食葛制神所怜。 
<br>填窗塞户慎勿出，暄风暖景明年日。
<br>
<br>
<br>
<br>&nbsp;&nbsp; 卷345_10 【芍药歌（一本作王司马红芍药歌）】韩愈 
<br>
<br>丈人庭中开好花，更无凡木争春华。翠茎红蕊天力与， 
<br>此恩不属黄钟家。温馨熟美鲜香起，似笑无言习君子。 
<br>霜刀翦汝天女劳，何事低头学桃李。娇痴婢子无灵性， 
<br>竞挽春衫来此并。欲将双颊一睎红，绿窗磨遍青铜镜。 
<br>一尊春酒甘若饴，丈人此乐无人知。花前醉倒歌者谁， 
<br>楚狂小子韩退之。
<br>
<br>
<br>
<br>&nbsp;&nbsp; 卷345_11 【赠徐州族侄（以下十三首见《遗集》）】韩愈 
<br>
<br>我年十八九，壮气起胸中。作书献云阙，辞家逐秋蓬。 
<br>岁时易迁次，身命多厄穷。一名虽云就，片禄不足充。 
<br>今者复何事，卑栖寄徐戎。萧条资用尽，濩落门巷空。 
<br>朝眠未能起，远怀方郁悰。击门者谁子，问言乃吾宗。 
<br>自云有奇术，探妙知天工。既往怅何及，将来喜还通。 
<br>期我语非佞，当为佐时雍。
<br>
<br>
<br>
<br>&nbsp;&nbsp; 卷345_12 【嘲鼾睡】韩愈 
<br>
<br>澹师昼睡时，声气一何猥。顽飙吹肥脂，坑谷相嵬磊。 
<br>雄哮乍咽绝，每发壮益倍。有如阿鼻尸，长唤忍众罪。 
<br>马牛惊不食，百鬼聚相待。木枕十字裂，镜面生痱癗。 
<br>铁佛闻皱眉，石人战摇腿。孰云天地仁，吾欲责真宰。 
<br>幽寻虱搜耳，猛作涛翻海。太阳不忍明，飞御皆惰怠。 
<br>乍如彭与黥，呼冤受菹醢。又如圈中虎，号疮兼吼馁。 
<br>虽令伶伦吹，苦韵难可改。虽令巫咸招，魂爽难复在。 
<br>何山有灵药，疗此愿与采。
<br>
<br>澹公坐卧时，长睡无不稳。吾尝闻其声，深虑五藏损。 
<br>黄河弄濆薄，梗涩连拙鲧。南帝初奋槌，凿窍泄混沌。 
<br>迥然忽长引，万丈不可忖。谓言绝于斯，继出方衮衮。 
<br>幽幽寸喉中，草木森苯mH。盗贼虽狡狯，亡魂敢窥阃。 
<br>鸿蒙总合杂，诡谲骋戾很。乍如斗呶呶，忽若怨恳恳。 
<br>赋形苦不同，无路寻根本。何能堙其源，惟有土一畚。
<br>
<br>
<br>
<br>&nbsp;&nbsp; 卷345_13 【昼月】韩愈 
<br>
<br>玉碗不磨著泥土，青天孔出白石补。兔入臼藏蛙缩肚， 
<br>桂树枯株女闭户。阴为阳羞固自古，嗟汝下民或敢侮， 
<br>戏嘲盗视汝目瞽。
<br>
<br>
<br>
<br>&nbsp;&nbsp; 卷345_14 【赠张徐州莫辞酒】韩愈 
<br>
<br>莫辞酒，此会固难同。请看女工机上帛，半作军人旗上红。 
<br>莫辞酒，谁为君王之爪牙？春雷三月不作响， 
<br>战士岂得来还家。
<br>
<br>
<br>
<br>&nbsp;&nbsp; 卷345_15 【辞唱歌】韩愈 
<br>
<br>抑逼教唱歌，不解看艳词。坐中把酒人，岂有欢乐姿。 
<br>幸有伶者妇，腰身如柳枝。但令送君酒，如醉如憨痴。 
<br>声自肉中出，使人能逶随。复遣悭吝者，赠金不皱眉。 
<br>岂有长直夫，喉中声雌雌。君心岂无耻，君岂是女儿。 
<br>君教发直言，大声无休时。君教哭古恨，不肯复吞悲。 
<br>乍可阻君意，艳歌难可为。
<br>
<br>
<br>
<br>&nbsp;&nbsp; 卷345_16 【知音者诚希】韩愈 
<br>
<br>知音者诚希，念子不能别。行行天未晓，携酒踏明月。
<br>
<br>
<br>
<br>&nbsp;&nbsp; 卷345_17 【同窦、韦寻刘尊师不遇（三字为韵，愈分得寻字）】韩愈 
<br>
<br>秦客何年驻，仙源此地深。还随蹑凫骑，来访驭风襟。 
<br>院闭青霞入，松高老鹤寻。犹疑隐形坐，敢起窃桃心。
<br>
<br>
<br>
<br>&nbsp;&nbsp; 卷345_18 【春雪】韩愈 
<br>
<br>片片驱鸿急，纷纷逐吹斜。到江还作水，著树渐成花。 
<br>越喜飞排瘴，胡愁厚盖砂。兼云封洞口，助月照天涯。 
<br>暝见迷巢鸟，朝逢失辙车。呈丰尽相贺，宁止力耕家。
<br>
<br>
<br>
<br>&nbsp;&nbsp; 卷345_19 【酬蓝田崔丞立之咏雪见寄】韩愈 
<br>
<br>京城数尺雪，寒气倍常年。泯泯都无地，茫茫岂是天。 
<br>崩奔惊乱射，挥霍讶相缠。不觉侵堂陛，方应折屋椽。 
<br>出门愁落道，上马恐平鞯。朝鼓矜凌起，山斋酩酊眠。 
<br>吾方嗟此役，君乃咏其妍。冰玉清颜隔，波涛盛句传。 
<br>朝飧思共饭，夜宿忆同毡。举目无非白，雄文乃独玄。
<br>
<br>
<br>
<br>&nbsp;&nbsp; 卷345_20 【潭州泊船呈诸公】韩愈 
<br>
<br>夜寒眠半觉，鼓笛闹嘈嘈。暗浪舂楼堞，惊风破竹篙。 
<br>主人看使范，客子读离骚。闻道松醪贱，何须吝错刀。
<br>
<br>
<br>
<br>&nbsp;&nbsp; 卷345_21 【饮城南道边古墓上逢中丞过赠礼部卫员外少室张道士】韩愈 
<br>
<br>偶上城南土骨堆，共倾春酒三五杯。
<br>为逢桃树相料理，不觉中丞喝道来。
<br>
<br>
<br>
<br>&nbsp;&nbsp; 卷345_22 【池上絮】韩愈 
<br>
<br>池上无风有落晖，杨花晴后自飞飞。
<br>为将纤质凌清镜，湿却无穷不得归。
<br>
<br>
<br>
<br>&nbsp;&nbsp; 卷345_23 【赠贾岛（以下二首见《万首绝句》）】韩愈 
<br>
<br>孟郊死葬北邙山，从此风云得暂闲。
<br>天恐文章浑断绝，更生贾岛著人间。
<br>
<br>
<br>
<br>&nbsp;&nbsp; 卷345_24 【赠译经僧】韩愈 
<br>
<br>万里休言道路赊，有谁教汝度流沙。
<br>只今中国方多事，不用无端更乱华。
<br>
<br>
<br>
<br>
<br>
<br>
<br>&nbsp;&nbsp;卷346_1 【享惠昭太子庙乐章（送神）】王涯 
<br>
<br>威仪毕陈，备乐将阕。苞茅酒缩，膋萧香彻。宫臣展事， 
<br>肃雍在列。迎精送往，厥鉴昭晰。
<br>
<br>
<br>&nbsp;&nbsp; 卷346_2 【望禁门松雪】王涯 
<br>
<br>宿云开霁景，佳气此时浓。瑞雪凝清禁，祥烟幂小松。 
<br>依稀鸳瓦出，隐映凤楼重。金阙晴光照，琼枝瑞色封。 
<br>叶铺全类玉，柯偃乍疑龙。讵比寒山上，风霜老昔容。
<br>
<br>
<br>
<br>&nbsp;&nbsp; 卷346_3 【广宣上人以诗贺放榜和谢】王涯 
<br>
<br>延英面奉入春闱，亦选功夫亦选奇。在冶只求金不耗， 
<br>用心空学秤无私。龙门变化人皆望，莺谷飞鸣自有时。 
<br>独喜至公谁是证，弥天上人与新诗。
<br>
<br>
<br>
<br>&nbsp;&nbsp; 卷346_4 【九月九日勤政楼下观百僚献寿】王涯 
<br>
<br>御气黄花节，临轩紫陌头。早阳生彩仗，霁色入仙楼。 
<br>献寿皆鹓鹭，瞻天尽冕旒。菊樽过九日，凤历肇千秋。 
<br>乐奏薰风起，杯酣瑞影收。年年歌舞度，此地庆皇休。
<br>
<br>
<br>
<br>&nbsp;&nbsp; 卷346_5 【春游曲二首】王涯 
<br>
<br>万树江边杏，新开一夜风。满园深浅色，照在绿波中。
<br>
<br>上苑何穷树，花间次第新。香车与丝骑，风静亦生尘。
<br>
<br>
<br>
<br>&nbsp;&nbsp; 卷346_6 【太平词】王涯 
<br>
<br>风俗今和厚，君王在穆清。行看采华曲，尽是泰阶平。
<br>
<br>
<br>
<br>&nbsp;&nbsp; 卷346_7 【送春词】王涯 
<br>
<br>日日人空老，年年春更归。相欢在尊酒，不用惜花飞。
<br>
<br>
<br>
<br>&nbsp;&nbsp; 卷346_8 【塞上曲二首】王涯 
<br>
<br>天骄远塞行，出鞘宝刀鸣。定是酬恩日，今朝觉命轻。
<br>
<br>塞虏常为敌，边风已报秋。平生多志气，箭底觅封侯。
<br>
<br>
<br>
<br>&nbsp;&nbsp; 卷346_9 【陇上行】王涯 
<br>
<br>负羽到边州，鸣笳度陇头。云黄知塞近，草白见边秋。
<br>
<br>
<br>
<br>&nbsp;&nbsp; 卷346_10 【思君恩】王涯 
<br>
<br>鸡鸣天汉晓，莺语禁林春。谁入巫山梦，唯应洛水神。
<br>
<br>
<br>
<br>&nbsp;&nbsp; 卷346_11 【春闺思】王涯 
<br>
<br>雪尽萱抽叶，风轻水变苔。玉关音信断，又见发庭梅。
<br>
<br>
<br>
<br>&nbsp;&nbsp; 卷346_12 【春江曲】王涯 
<br>
<br>摇漾越江春，相将采白蘋。归时不觉夜，出浦月随人。
<br>
<br>
<br>
<br>&nbsp;&nbsp; 卷346_13 【闺人赠远五首】王涯 
<br>
<br>花明绮陌春，柳拂御沟新。为报辽阳客，流芳不待人。
<br>
<br>远戍功名薄，幽闺年貌伤。妆成对春树，不语泪千行。
<br>
<br>形影一朝别，烟波千里分。君看望君处，只是起行云。
<br>
<br>啼莺绿树深，语燕雕梁晚。不省出门行，沙场知近远。
<br>
<br>洞房今夜月，如练复如霜。为照离人恨，亭亭到晓光。
<br>
<br>
<br>
<br>&nbsp;&nbsp; 卷346_14 【从军词三首】王涯 
<br>
<br>戈甲从军久，风云识阵难。今朝拜韩信，计日斩成安。
<br>
<br>燕颔多奇相，狼头敢犯边。寄言班定远，正是立功年。
<br>
<br>旄头夜落捷书飞，来奏金门著赐衣。
<br>白马将军频破敌，黄龙戍卒几时归。
<br>
<br>
<br>
<br>&nbsp;&nbsp; 卷346_15 【塞下曲二首】王涯 
<br>
<br>辛勤几出黄花戍，迢递初随细柳营。
<br>塞晚每愁残月苦，边愁更逐断蓬惊。
<br>
<br>年少辞家从冠军，金妆宝剑去邀勋。
<br>不知马骨伤寒水，唯见龙城起暮云。
<br>
<br>
<br>
<br>&nbsp;&nbsp; 卷346_16 【平戎辞】王涯 
<br>
<br>太白秋高助发兵，长风夜卷虏尘清。
<br>男儿解却腰间剑，喜见从王道化平。
<br>
<br>
<br>
<br>&nbsp;&nbsp; 卷346_17 【游春词二首】王涯 
<br>
<br>曲江绿柳变烟条，寒谷冰随暖气销。
<br>才见春光生绮陌，已闻清乐动云韶。
<br>
<br>经过柳陌与桃蹊，寻逐春光著处迷。
<br>鸟度时时冲絮起，花繁衮衮压枝低。
<br>
<br>
<br>
<br>&nbsp;&nbsp; 卷346_18 【秋思二首】王涯 
<br>
<br>网轩凉吹动轻衣，夜听更长玉漏稀。
<br>月度天河光转湿，鹊惊秋树叶频飞。
<br>
<br>宫连太液见沧波，暑气微消秋意多。
<br>一夜清风蘋末起，露珠翻尽满池荷。
<br>
<br>
<br>
<br>&nbsp;&nbsp; 卷346_19 【汉苑行】王涯 
<br>
<br>二月春风遍柳条，九天仙乐奏云韶。
<br>蓬莱殿后花如锦，紫阁阶前雪未销。
<br>
<br>
<br>
<br>&nbsp;&nbsp; 卷346_20 【秋夜曲】王涯 
<br>
<br>桂魄初生秋露微，轻罗已薄未更衣。
<br>银筝夜久殷勤弄，心怯空房不忍归。
<br>
<br>
<br>
<br>&nbsp;&nbsp; 卷346_21 【献寿辞】王涯 
<br>
<br>宫殿参差列九重，祥云瑞气捧阶浓。
<br>微臣欲献唐尧寿，遥指南山对衮龙。
<br>
<br>
<br>
<br>&nbsp;&nbsp; 卷346_22 【秋思赠远二首】王涯 
<br>
<br>当年只自守空帷，梦里关山觉别离。
<br>不见乡书传雁足，唯看新月吐蛾眉。
<br>
<br>厌攀杨柳临清阁，闲采芙蕖傍碧潭。
<br>走马台边人不见，拂云堆畔战初酣。
<br>
<br>
<br>
<br>&nbsp;&nbsp; 卷346_23 【春闺思（一作闺人春思）】王涯 
<br>
<br>愁见游空百尺丝，春风挽断更伤离。
<br>闲花落尽青苔地，尽日无人谁得知。
<br>
<br>
<br>
<br>&nbsp;&nbsp; 卷346_24 【宫词三十首（存二十七首）】王涯 
<br>
<br>白人宜著紫衣裳，冠子梳头双眼长。
<br>新睡起来思旧梦，见人忘却道胜常。
<br>
<br>春来新插翠云钗，尚著云头踏殿鞋。
<br>欲得君王回一顾，争扶玉辇下金阶。
<br>
<br>五更初起觉风寒，香炷烧来夜已残。
<br>欲卷珠帘惊雪满，自将红烛上楼看。
<br>
<br>各将金锁锁宫门，院院青娥侍至尊。
<br>头白监门掌来去，问频多是最承恩。
<br>
<br>夜久盘中蜡滴稀，金刀剪起尽霏霏。
<br>传声总是君王唤，红烛台前著舞衣。
<br>
<br>筝翻禁曲觉声难，玉柱皆非旧处安。
<br>记得君王曾道好，长因下辇得先弹。
<br>
<br>一丛高鬓绿云光，官样轻轻淡淡黄。
<br>为看九天公主贵，外边争学内家装。
<br>
<br>宜春院里驻仙舆，夜宴笙歌总不如。
<br>传索金笺题宠号，镫前御笔与亲书。
<br>
<br>永巷重门渐半开，宫官著锁隔门回。
<br>谁知曾笑他人处，今日将身自入来。
<br>
<br>春风帘里旧青娥，无奈新人夺宠何。
<br>寒食禁花开满树，玉堂终日闭时多。
<br>
<br>碧绣檐前柳散垂，守门宫女欲攀时。
<br>曾经玉辇从容处，不敢临风折一枝。
<br>
<br>鸦飞深在禁城墙，多绕重楼复殿傍。
<br>时向春檐瓦沟上，散开朝翅占朝光。
<br>
<br>白雪猧儿拂地行，惯眠红毯不曾惊。
<br>深宫更有何人到，只晓金阶吠晚萤。
<br>
<br>百尺仙梯倚阁边，内人争下掷金钱。
<br>风来竞看铜乌转，遥指朱干在半天。
<br>
<br>春风摆荡禁花枝，寒食秋千满地时。
<br>又落深宫石渠里，尽随流水入龙池。
<br>
<br>墙墙不断接宫城，金榜皆书殿院名。
<br>万转千回相隔处，各调弦管对闻声。
<br>
<br>霏霏春雨九重天，渐暖龙池御柳烟。
<br>玉辇游时应不避，千廊万屋自相连。
<br>
<br>禁门烟起紫沉沉，楼阁当中复道深。
<br>长入暮天凝不散，掖庭宫里动秋砧。
<br>
<br>炎炎夏日满天时，桐叶交加覆玉墀。
<br>向晚移镫上银簟，丛丛绿鬓坐弹棋。
<br>
<br>瞳瞳日出大明宫，天乐遥闻在碧空。
<br>禁树无风正和暖，玉楼金殿晓光中。
<br>
<br>迥出芙蓉阁上头，九天悬处正当秋。
<br>年年七夕晴光里，宫女穿针尽上楼。
<br>
<br>教来鹦鹉语初成，久闭金笼惯认名。
<br>总向春园看花去，独于深院笑人声。
<br>
<br>银瓶泻水欲朝妆，烛焰红高粉壁光。
<br>共怪满衣珠翠冷，黄花瓦上有新霜。
<br>
<br>迎风殿里罢云和，起听新蝉步浅莎。
<br>为爱九天和露滴，万年枝上最声多。
<br>
<br>御果收时属内官，傍檐低压玉阑干。
<br>明朝摘向金华殿，尽日枝边次第看。
<br>
<br>内里松香满殿闻，四行阶下暖氤氲。
<br>春深欲取黄金粉，绕树宫娥著绛裙。
<br>
<br>禁树传声在九霄，内中残火独遥遥。
<br>千官待取门犹闭，未到宫前下马桥。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
