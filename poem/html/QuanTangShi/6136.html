<HTML>
<HEAD>
<TITLE>全唐诗 卷386-389 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷386-389</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷386-389</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6136"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷386-389')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷386-389]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷386_1 【和韦开州盛山十二首·宿云亭】张籍 
<br>
<br>清净当深处，虚明向远开。卷帘无俗客，应只见云来。
<br>
<br>
<br>&nbsp;&nbsp; 卷386_2 【和韦开州盛山十二首·梅溪】张籍 
<br>
<br>自爱新梅好，行寻一径斜。不教人扫石，恐损落来花。
<br>
<br>
<br>
<br>&nbsp;&nbsp; 卷386_3 【和韦开州盛山十二首·茶岭】张籍 
<br>
<br>紫芽连白蕊，初向岭头生。自看家人摘，寻常触露行。
<br>
<br>
<br>
<br>&nbsp;&nbsp; 卷386_4 【和韦开州盛山十二首·流杯渠】张籍 
<br>
<br>渌酒白螺杯，随流去复回。似知人把处，各向面前来。
<br>
<br>
<br>
<br>&nbsp;&nbsp; 卷386_5 【和韦开州盛山十二首·盘石磴】张籍 
<br>
<br>垒石盘空远，层层势不危。不知行几匝，得到上头时。
<br>
<br>
<br>
<br>&nbsp;&nbsp; 卷386_6 【和韦开州盛山十二首·桃坞】张籍 
<br>
<br>春坞桃花发，多将野客游。日西殊未散，看望酒缸头。
<br>
<br>
<br>
<br>&nbsp;&nbsp; 卷386_7 【和韦开州盛山十二首·竹岩】张籍 
<br>
<br>独入千竿里，缘岩踏石层。笋头齐欲出，更不许人登。
<br>
<br>
<br>
<br>&nbsp;&nbsp; 卷386_8 【和韦开州盛山十二首·琵琶台】张籍 
<br>
<br>台上绿萝春，闲登不待人。每当休暇日，著履戴纱巾。
<br>
<br>
<br>
<br>&nbsp;&nbsp; 卷386_9 【和韦开州盛山十二首·胡芦沼】张籍 
<br>
<br>曲沼春流满，新蒲映野鹅。闲斋朝饭后，拄杖绕行多。
<br>
<br>
<br>
<br>&nbsp;&nbsp; 卷386_10 【和韦开州盛山十二首·隐月岫】张籍 
<br>
<br>月出深峰里，清凉夜亦寒。每嫌西落疾，不得到明看。
<br>
<br>
<br>
<br>&nbsp;&nbsp; 卷386_11 【和韦开州盛山十二首·绣衣石榻】张籍 
<br>
<br>山城无别味，药草兼鱼果。时到绣衣人，同来石上坐。
<br>
<br>
<br>
<br>&nbsp;&nbsp; 卷386_12 【和韦开州盛山十二首·上士泉瓶】张籍 
<br>
<br>阶上一眼泉，四边青石甃。唯有护净僧，添瓶将盥漱。
<br>
<br>
<br>
<br>&nbsp;&nbsp; 卷386_13 【送远客】张籍 
<br>
<br>憔悴远归客，殷勤欲别杯。九星坛下路，几日见重来。
<br>
<br>
<br>
<br>&nbsp;&nbsp; 卷386_14 【寄西峰僧】张籍 
<br>
<br>松暗水涓涓，夜凉人未眠。西峰月犹在，遥忆草堂前。
<br>
<br>
<br>
<br>&nbsp;&nbsp; 卷386_15 【禅师（一作西峰顶）】张籍 
<br>
<br>独在西峰顶，年年闭石房。定中无弟子，人到为焚香。
<br>
<br>
<br>
<br>&nbsp;&nbsp; 卷386_16 【惜花】张籍 
<br>
<br>山中春已晚，处处见花稀。明日来应尽，林间宿不归。
<br>
<br>
<br>
<br>&nbsp;&nbsp; 卷386_17 【题晖师影堂】张籍 
<br>
<br>日早欲参禅，竟无相识缘。道场今独到，惆怅影堂前。
<br>
<br>
<br>
<br>&nbsp;&nbsp; 卷386_18 【泾州塞】张籍 
<br>
<br>行到泾州塞，唯闻羌戍鼙。道边古双堠，犹记向安西。
<br>
<br>
<br>
<br>&nbsp;&nbsp; 卷386_19 【野田】张籍 
<br>
<br>漠漠野田草，草中牛羊道。古墓无子孙，白杨不得老。
<br>
<br>
<br>
<br>&nbsp;&nbsp; 卷386_20 【岸花】张籍 
<br>
<br>可怜岸边树，红蕊发青条。东风吹渡水，冲着木兰桡。
<br>
<br>
<br>
<br>&nbsp;&nbsp; 卷386_21 【别于鹄】张籍 
<br>
<br>离灯及晨辉，行人起复思。出门两相顾，青山路逶迤。
<br>
<br>
<br>
<br>&nbsp;&nbsp; 卷386_22 【送蜀客】张籍 
<br>
<br>蜀客南行祭碧鸡，木绵花发锦江西。
<br>山桥日晚行人少，时见猩猩树上啼。
<br>
<br>
<br>
<br>&nbsp;&nbsp; 卷386_23 【送元结】张籍 
<br>
<br>昔日同游漳水边，如今重说恨绵绵。
<br>天涯相见还离别，客路秋风又几年。
<br>
<br>
<br>
<br>&nbsp;&nbsp; 卷386_24 【宿山祠（一作宫山祠）】张籍 
<br>
<br>秋草宫人斜里墓，宫人谁送葬来时。
<br>千千万万皆如此，家在边城亦不知。
<br>
<br>
<br>
<br>&nbsp;&nbsp; 卷386_25 【美人宫棋】张籍 
<br>
<br>红烛台前出翠娥，海沙铺局巧相和。
<br>趁行移手巡收尽，数数看谁得最多。
<br>
<br>
<br>
<br>&nbsp;&nbsp; 卷386_26 【蛮州（一作杜牧诗，题云蛮中醉）】张籍 
<br>
<br>瘴水蛮中入洞流，人家多住竹棚头。
<br>一山海上无城郭，唯见松牌记象州。
<br>
<br>
<br>
<br>&nbsp;&nbsp; 卷386_27 【送元宗简】张籍 
<br>
<br>貂帽垂肩窄皂裘，雪深骑马向西州。
<br>暂时相见还相送，却闭闲门依旧愁。
<br>
<br>
<br>
<br>&nbsp;&nbsp; 卷386_28 【寄徐晦】张籍 
<br>
<br>鄠陂鱼美酒偏浓，不出琴斋见雪峰。
<br>应胜昨来趋府日，簿书床上乱重重。
<br>
<br>
<br>
<br>&nbsp;&nbsp; 卷386_29 【寄白学士】张籍 
<br>
<br>自掌天书见客稀，纵因休沐锁双扉。
<br>几回扶病欲相访，知向禁中归未归。
<br>
<br>
<br>
<br>&nbsp;&nbsp; 卷386_30 【喜王六同宿】张籍 
<br>
<br>十八年来恨别离，唯同一宿咏新诗。
<br>更相借问诗中语，共说如今胜旧时。
<br>
<br>
<br>
<br>&nbsp;&nbsp; 卷386_31 【题玉像堂】张籍 
<br>
<br>玉毫不着世间尘，辉相分明十八身。
<br>入夜无烟灯更好，堂中唯有转经人。
<br>
<br>
<br>
<br>&nbsp;&nbsp; 卷386_32 【与贾岛闲游】张籍 
<br>
<br>水北原南草色新，雪消风暖不生尘。
<br>城中车马应无数，能解闲行有几人。
<br>
<br>
<br>
<br>&nbsp;&nbsp; 卷386_33 【哭丘长史】张籍 
<br>
<br>丘公已殁故人稀，欲过街西更访谁。
<br>每到子城东路上，忆君相逐入朝时。
<br>
<br>
<br>
<br>&nbsp;&nbsp; 卷386_34 【哭孟寂】张籍 
<br>
<br>曲江院里题名处，十九人中最少年。
<br>今日春光君不见，杏花零落寺门前。
<br>
<br>
<br>
<br>&nbsp;&nbsp; 卷386_35 【患眼】张籍 
<br>
<br>三年患眼今年校，免与风光便隔生。
<br>昨日韩家后园里，看花犹似未分明。
<br>
<br>
<br>
<br>&nbsp;&nbsp; 卷386_36 【答刘竞】张籍 
<br>
<br>刘君久被时抛掷，老向城中作选人。
<br>昨日街西相近住，每来存问老夫身。
<br>
<br>
<br>
<br>&nbsp;&nbsp; 卷386_37 【赠华严院僧】张籍 
<br>
<br>一身依止荒闲院，烛耀窗中有宿烟。
<br>遍礼华严经里字，不曾行到寺门前。
<br>
<br>
<br>
<br>&nbsp;&nbsp; 卷386_38 【逢故人】张籍 
<br>
<br>山东一十馀年别，今日相逢在上都。
<br>说尽向来无限事，相看摩捋白髭须。
<br>
<br>
<br>
<br>&nbsp;&nbsp; 卷386_39 【送萧远弟】张籍 
<br>
<br>街北槐花傍马垂，病身相送出门迟。
<br>与君别后秋风夜，作得新诗说向谁。
<br>
<br>
<br>
<br>&nbsp;&nbsp; 卷386_40 【送辛少府任乐安】张籍 
<br>
<br>才多不肯浪容身，老大诗章转更新。
<br>选得天台山下住，一家全作学仙人。
<br>
<br>
<br>
<br>&nbsp;&nbsp; 卷386_41 【赠任道人】张籍 
<br>
<br>长安多病无生计，药铺医人乱索钱。
<br>欲得定知身上事，凭君为算小行年。
<br>
<br>
<br>
<br>&nbsp;&nbsp; 卷386_42 【招周居士】张籍 
<br>
<br>闭门秋雨湿墙莎，俗客来稀野思多。
<br>已扫书斋安药灶，山人作意早经过。
<br>
<br>
<br>
<br>&nbsp;&nbsp; 卷386_43 【送许处士】张籍 
<br>
<br>高情自与俗人疏，独向蓝溪选僻居。
<br>会到白云长取醉，不能窗下读闲书。
<br>
<br>
<br>
<br>&nbsp;&nbsp; 卷386_44 【送律师归婺州】张籍 
<br>
<br>京中开讲已多时，曾作坛头证戒师。
<br>归到双溪桥北寺，乡僧争就学威仪。
<br>
<br>
<br>
<br>&nbsp;&nbsp; 卷386_45 【题杨秘书新居】张籍 
<br>
<br>爱闲不向争名地，宅在街西最静坊。
<br>卷里诗过一千首，白头新受秘书郎。
<br>
<br>
<br>
<br>&nbsp;&nbsp; 卷386_46 【送晊师】张籍 
<br>
<br>九星台下煎茶别，五老峰头觅寺居。
<br>作得新诗旋相寄，人来请莫达空书。
<br>
<br>
<br>
<br>&nbsp;&nbsp; 卷386_47 【送僧往金州】张籍 
<br>
<br>闻道谿阴山水好，师行一一遍经过。
<br>事须觅取堪居处，若个溪头药最多。
<br>
<br>
<br>
<br>&nbsp;&nbsp; 卷386_48 【寻徐道士】张籍 
<br>
<br>寻师远到晖天观，竹院森森闭药房。
<br>闻入静来经七日，仙童檐下独焚香。
<br>
<br>
<br>
<br>&nbsp;&nbsp; 卷386_49 【答开州韦使君寄车前子】张籍 
<br>
<br>开州午日车前子，作药人皆道有神。
<br>惭愧使君怜病眼，三千馀里寄闲人。
<br>
<br>
<br>
<br>&nbsp;&nbsp; 卷386_50 【忆故州】张籍 
<br>
<br>垒石为山伴野夫，自收灵药读仙书。
<br>如今身是他州客，每见青山忆旧居。
<br>
<br>
<br>
<br>&nbsp;&nbsp; 卷386_51 【送客游蜀】张籍 
<br>
<br>行尽青山到益州，锦城楼下二江流。
<br>杜家曾向此中住，为到浣花溪水头。
<br>
<br>
<br>
<br>&nbsp;&nbsp; 卷386_52 【送陆畅】张籍 
<br>
<br>共踏长安街里尘，吴州独作未归身。
<br>昔年旧宅今谁住，君过西塘与问人。
<br>
<br>
<br>
<br>&nbsp;&nbsp; 卷386_53 【感春】张籍 
<br>
<br>远客悠悠任病身，谢家池上又逢春。
<br>明年各自东西去，此地看花是别人。
<br>
<br>
<br>
<br>&nbsp;&nbsp; 卷386_54 【赠李司议】张籍 
<br>
<br>汉庭谁问投荒客，十载天南着白衣。
<br>秋草茫茫恶谿路，岭头遥送北人稀。
<br>
<br>
<br>
<br>&nbsp;&nbsp; 卷386_55 【别客】张籍 
<br>
<br>青山历历水悠悠，今日相逢明日秋。
<br>系马城边杨柳树，为君沽酒暂淹留。
<br>
<br>
<br>
<br>&nbsp;&nbsp; 卷386_56 【登楼寄胡家兄弟】张籍 
<br>
<br>独上西楼尽日闲，林烟演漾鸟蛮蛮。
<br>谢家兄弟重城里，不得同看雨后山。
<br>
<br>
<br>
<br>&nbsp;&nbsp; 卷386_57 【答刘明府】张籍 
<br>
<br>身病多时又客居，满城亲旧尽相疏。
<br>可怜绛县刘明府，犹解频频寄远书。
<br>
<br>
<br>
<br>&nbsp;&nbsp; 卷386_58 【酬藤杖】张籍 
<br>
<br>病里出门行步迟，喜君相赠古藤枝。
<br>倚来自觉身生力，每向傍人说得时。
<br>
<br>
<br>
<br>&nbsp;&nbsp; 卷386_59 【法雄寺东楼】张籍 
<br>
<br>汾阳旧宅今为寺，犹有当时歌舞楼。
<br>四十年来车马绝，古槐深巷暮蝉愁。
<br>
<br>
<br>
<br>&nbsp;&nbsp; 卷386_60 【寄故人】张籍 
<br>
<br>静曲闲房病客居，蝉声满树槿花疏。
<br>故人只在蓝田县，强半年来未得书。
<br>
<br>
<br>
<br>&nbsp;&nbsp; 卷386_61 【邻妇哭征夫】张籍 
<br>
<br>双鬟初合便分离，万里征夫不得随。
<br>今日军回身独殁，去时鞍马别人骑。
<br>
<br>
<br>
<br>&nbsp;&nbsp; 卷386_62 【和崔驸马闻蝉】张籍 
<br>
<br>凤凰楼下多欢乐，不觉秋风暮雨天。
<br>应为昨来身暂病，蝉声得到耳傍边。
<br>
<br>
<br>
<br>&nbsp;&nbsp; 卷386_63 【和裴仆射看樱桃花】张籍 
<br>
<br>昨日南园新雨后，樱桃花发旧枝柯。
<br>天明不待人同看，绕树重重履迹多。
<br>
<br>
<br>
<br>&nbsp;&nbsp; 卷386_64 【和长安郭明府与友人县中会饮】张籍 
<br>
<br>一尊清酒两人同，好在街西水县中。
<br>自恨病身相去远，此时闲坐对秋风。
<br>
<br>
<br>
<br>&nbsp;&nbsp; 卷386_65 【唐昌观看花】张籍 
<br>
<br>新红旧紫不相宜，看觉从前两月迟。
<br>更向同来诗客道，明年到此莫过时。
<br>
<br>
<br>
<br>&nbsp;&nbsp; 卷386_66 【九华观看花】张籍 
<br>
<br>街西无数闲游处，不似九华仙观中。
<br>花里可怜池上景，几重墙壁贮春风。
<br>
<br>
<br>
<br>&nbsp;&nbsp; 卷386_67 【赠姚合】张籍 
<br>
<br>丹凤城门向晓开，千官相次入朝来。
<br>唯君独走冲尘土，下马桥边报直回。
<br>
<br>
<br>
<br>&nbsp;&nbsp; 卷386_68 【同韦员外开元观寻时道士】张籍 
<br>
<br>观里初晴竹树凉，闲行共到最高房。
<br>昨来官罢无生计，欲就师求断谷方。
<br>
<br>
<br>
<br>&nbsp;&nbsp; 卷386_69 【同韩侍御南溪夜赏】张籍 
<br>
<br>喜作闲人得出城，南溪两月逐君行。
<br>忽闻新命须归去，一夜船中语到明。
<br>
<br>
<br>
<br>&nbsp;&nbsp; 卷386_70 【使行望悟真寺】张籍 
<br>
<br>采玉峰连佛寺幽，高高斜对驿门楼。
<br>无端来去骑官马，寸步教身不得游。
<br>
<br>
<br>
<br>&nbsp;&nbsp; 卷386_71 【重阳日至峡道】张籍 
<br>
<br>无限青山行已尽，回看忽觉远离家。
<br>逢高欲饮重阳酒，山菊今朝未有花。
<br>
<br>
<br>
<br>&nbsp;&nbsp; 卷386_72 【赠主客刘郎中】张籍 
<br>
<br>忆昔君登南省日，老夫犹是褐衣身。
<br>谁知二十馀年后，来作客曹相替人。
<br>
<br>
<br>
<br>&nbsp;&nbsp; 卷386_73 【同严给事闻唐昌观玉蕊近有仙过，因成绝句二首】张籍 
<br>
<br>千枝花里玉尘飞，阿母宫中见亦稀。
<br>应共诸仙斗百草，独来偷得一枝归。
<br>
<br>九色云中紫凤车，寻仙来到洞仙家。
<br>飞轮回处无踪迹，唯有斑斑满地花。
<br>
<br>
<br>
<br>&nbsp;&nbsp; 卷386_74 【秋思】张籍 
<br>
<br>洛阳城里见秋风，欲作归书意万重。
<br>忽恐匆匆说不尽，行人临发又开封。
<br>
<br>
<br>
<br>&nbsp;&nbsp; 卷386_75 【忆远】张籍 
<br>
<br>行人犹未有归期，万里初程日暮时。
<br>唯爱门前双柳树，枝枝叶叶不相离。
<br>
<br>
<br>
<br>&nbsp;&nbsp; 卷386_76 【玉仙馆】张籍 
<br>
<br>长溪新雨色如泥，野水阴云尽向西。
<br>楚客天南行渐远，山山树里鹧鸪啼。
<br>
<br>
<br>
<br>&nbsp;&nbsp; 卷386_77 【寄府吏】张籍 
<br>
<br>野外寻花共作期，今朝出郭不相随。
<br>待君公事有闲日，此地春风应过时。
<br>
<br>
<br>
<br>&nbsp;&nbsp; 卷386_78 【弟萧远雪夜同宿】张籍 
<br>
<br>数卷新游蜀客诗，长安僻巷得相随。
<br>草堂雪夜携琴宿，说是青城馆里时。
<br>
<br>
<br>
<br>&nbsp;&nbsp; 卷386_79 【凉州词三首】张籍 
<br>
<br>边城暮雨雁飞低，芦笋初生渐欲齐。
<br>无数铃声遥过碛，应驮白练到安西。
<br>
<br>古镇城门白碛开，胡兵往往傍沙堆。
<br>巡边使客行应早，欲问平安无使来。
<br>
<br>凤林关里水东流，白草黄榆六十秋。
<br>边将皆承主恩泽，无人解道取凉州。
<br>
<br>
<br>
<br>&nbsp;&nbsp; 卷386_80 【宫词】张籍 
<br>
<br>新鹰初放兔犹肥，白日君王在内稀。
<br>薄暮千门临欲锁，红妆飞骑向前归。
<br>
<br>黄金捍拨紫檀槽，弦索初张调更高。
<br>尽理昨来新上曲，内官帘外送樱桃。
<br>
<br>
<br>
<br>&nbsp;&nbsp; 卷386_81 【华清宫】张籍 
<br>
<br>温泉流入汉离宫，宫树行行浴殿空。
<br>武帝时人今欲尽，青山空闭御墙中。
<br>
<br>
<br>
<br>&nbsp;&nbsp; 卷386_82 【崔驸马养鹤】张籍 
<br>
<br>身闲无事称高情，已有人间章句名。
<br>求得鹤来教翦翅，望仙台下亦将行。
<br>
<br>
<br>
<br>&nbsp;&nbsp; 卷386_83 【闲游】张籍 
<br>
<br>老身不计人间事，野寺秋晴每独过。
<br>病眼校来犹断酒，却嫌行处菊花多。
<br>
<br>
<br>
<br>&nbsp;&nbsp; 卷386_84 【刘兵曹赠酒】张籍 
<br>
<br>一瓶颜色似甘泉，闲向新栽小竹前。
<br>饮罢身中更无事，移床独就夕阳眠。
<br>
<br>
<br>
<br>&nbsp;&nbsp; 卷386_85 【送梧州王使君】张籍 
<br>
<br>楚江亭上秋风起，看发苍梧太守船。
<br>千里同行从此别，相逢又隔几多年。
<br>
<br>
<br>
<br>&nbsp;&nbsp; 卷386_86 【春日早朝】张籍 
<br>
<br>晓陌春寒朝骑来，瑞云深处见楼台。
<br>夜来新雨沙堤湿，东上閤门应未开。
<br>
<br>
<br>
<br>&nbsp;&nbsp; 卷386_87 【寄朱、阚二山人】张籍 
<br>
<br>为个朝章束此身，眼看东路去无因。
<br>历阳旧客今应少，转忆邻家二老人。
<br>
<br>
<br>
<br>&nbsp;&nbsp; 卷386_88 【寄李渤】张籍 
<br>
<br>五度溪头踯躅红，嵩阳寺里讲时钟。
<br>春山处处行应好，一月看花到几峰。
<br>
<br>
<br>
<br>&nbsp;&nbsp; 卷386_89 【寻仙】张籍 
<br>
<br>溪头一径入青崖，处处仙居隔杏花。
<br>更见峰西幽客说，云中犹有两三家。
<br>
<br>
<br>
<br>&nbsp;&nbsp; 卷386_90 【同白侍郎杏园赠刘郎中】张籍 
<br>
<br>一去潇湘头欲白，今朝始见杏花春。
<br>从来迁客应无数，重到花前有几人。
<br>
<br>
<br>
<br>&nbsp;&nbsp; 卷386_91 【答鄱阳客药名诗】张籍 
<br>
<br>江皋岁暮相逢地，黄叶霜前半夏枝。
<br>子夜吟诗向松桂，心中万事喜君知。
<br>
<br>
<br>
<br>&nbsp;&nbsp; 卷386_92 【寄宋景】张籍 
<br>
<br>诏发官兵取乱臣，将军弓箭不离身。
<br>今君独在征东府，莫遣功名属别人。
<br>
<br>
<br>
<br>&nbsp;&nbsp; 卷386_93 【寄王侍御（一作奉御）】张籍 
<br>
<br>爱君紫阁峰前好，新作书堂药灶成。
<br>见欲移居相近住，有田多与种黄精。
<br>
<br>
<br>
<br>&nbsp;&nbsp; 卷386_94 【题渭北寺上方】张籍 
<br>
<br>昔祭郊坛今谒陵，寺中高处最来登。
<br>十馀年后人多别，喜见当时转读僧。
<br>
<br>
<br>
<br>&nbsp;&nbsp; 卷386_95 【闲游（一作题山寺僧院）】张籍 
<br>
<br>终日不离尘土间，若为能见此身闲。
<br>今朝暂共游僧语，更恨趋时别旧山。
<br>
<br>
<br>
<br>&nbsp;&nbsp; 卷386_96 【倡女词】张籍 
<br>
<br>轻鬓丛梳阔扫眉，为嫌风日下楼稀。
<br>画罗金缕难相称，故著寻常淡薄衣。
<br>
<br>
<br>
<br>&nbsp;&nbsp; 卷386_97 【答元八遗纱帽】张籍 
<br>
<br>黑纱方帽君边得，称对山前坐竹床。
<br>唯恐被人偷剪样，不曾闲戴出书堂。
<br>
<br>
<br>
<br>&nbsp;&nbsp; 卷386_98 【题僧院】张籍 
<br>
<br>闻师行讲青龙疏，本寺住来多少年。
<br>静扫空房唯独坐，千茎秋竹在檐前。
<br>
<br>
<br>
<br>&nbsp;&nbsp; 卷386_99 【送元八】张籍 
<br>
<br>百神斋祭相随遍，寻竹看山亦共行。
<br>明日城西送君去，旧游重到独题名。
<br>
<br>
<br>
<br>&nbsp;&nbsp; 卷386_100 【吴楚歌词】张籍 
<br>
<br>庭前春鸟啄林声，红夹罗襦缝未成。
<br>今朝社日停针线，起向朱樱树下行。
<br>
<br>
<br>
<br>&nbsp;&nbsp; 卷386_101 【题方睦上人月台观】张籍 
<br>
<br>一身清净无童子，独坐空堂得几年。
<br>每夜焚香通月观，可怜光影最团圆。
<br>
<br>
<br>
<br>&nbsp;&nbsp; 卷386_102 【华山庙】张籍 
<br>
<br>金天庙下西京道，巫女纷纷走似烟。
<br>手把纸钱迎过客，遣求恩福到神前。
<br>
<br>
<br>
<br>&nbsp;&nbsp; 卷386_103 【病中酬元宗简】张籍 
<br>
<br>东风渐暖满城春，独占幽居养病身。
<br>莫说樱桃花已发，今年不作看花人。
<br>
<br>
<br>
<br>&nbsp;&nbsp; 卷386_104 【寺宿斋】张籍 
<br>
<br>晚到金光门外寺，寺中新竹隔帘多。
<br>斋官禁与僧相见，院院开门不得过。
<br>
<br>
<br>
<br>&nbsp;&nbsp; 卷386_105 【赠施肩吾】张籍 
<br>
<br>世间渐觉无多事，虽有空名未著身。
<br>合取药成相待吃，不须先作上天人。
<br>
<br>
<br>
<br>&nbsp;&nbsp; 卷386_106 【赠王建】张籍 
<br>
<br>白君去后交游少，东野亡来箧笥贫。
<br>赖有白头王建在，眼前犹见咏诗人。
<br>
<br>
<br>
<br>&nbsp;&nbsp; 卷386_107 【逢贾岛】张籍 
<br>
<br>僧房逢着款冬花，出寺行吟日已斜。
<br>十二街中春雪遍，马蹄今去入谁家。
<br>
<br>
<br>
<br>&nbsp;&nbsp; 卷386_108 【山中酬人】张籍 
<br>
<br>山中日暖春鸠鸣，逐水看花任意行。
<br>向晚归来石窗下，菖蒲叶上见题名。
<br>
<br>
<br>
<br>&nbsp;&nbsp; 卷386_109 【弱柏院僧影堂】张籍 
<br>
<br>弱柏倒垂如线蔓，檐头不见有枝柯。
<br>影堂香火长相续，应得人来礼拜多。
<br>
<br>
<br>
<br>&nbsp;&nbsp; 卷386_110 【题故僧影堂】张籍 
<br>
<br>香消云锁旧僧家，僧刹残形半壁斜。
<br>日暮松烟寒漠漠，秋风吹破纸莲花。
<br>
<br>
<br>
<br>&nbsp;&nbsp; 卷386_111 【无题（一作刘禹锡诗，题云踏歌词）】张籍 
<br>
<br>桃溪柳陌好经过，灯下妆成月下歌。
<br>为是襄王故宫地，至今犹有细腰多。
<br>
<br>
<br>
<br>&nbsp;&nbsp; 卷386_112 【山禽】张籍 
<br>
<br>山禽毛如白练带，栖我庭前栗树枝。
<br>猕猴半夜来取栗，一双中林向月飞。
<br>
<br>
<br>
<br>&nbsp;&nbsp; 卷386_113 【秋山】张籍 
<br>
<br>秋山无云复无风，溪头看月出深松。
<br>草堂不闭石床静，叶间坠露声重重。
<br>
<br>
<br>
<br>&nbsp;&nbsp; 卷386_114 【玉真观】张籍 
<br>
<br>台殿曾为贵主家，春风吹尽竹窗纱。
<br>院中仙女修香火，不许闲人入看花。
<br>
<br>
<br>
<br>&nbsp;&nbsp; 卷386_115 【蛮中】张籍 
<br>
<br>铜柱南边毒草春，行人几日到金麟。
<br>玉镮穿耳谁家女，自抱琵琶迎海神。
<br>
<br>
<br>
<br>&nbsp;&nbsp; 卷386_116 【赠道士（一作剡溪逢茅山道士）】张籍 
<br>
<br>茅山近别剡溪逢，玉节青旄十二重。
<br>自说年年上天去，罗浮最近海边峰。
<br>
<br>
<br>
<br>&nbsp;&nbsp; 卷386_117 【重平驿作】张籍 
<br>
<br>茫茫菰草平如地，渺渺长堤曲似城。
<br>日暮未知投宿处，逢人更问向前程。
<br>
<br>
<br>
<br>&nbsp;&nbsp; 卷386_118 【宿天竺寺，寄灵隐寺僧】张籍 
<br>
<br>夜向灵溪息此身，风泉竹露净衣尘。
<br>月明石上堪同宿，那作山南山北人。
<br>
<br>
<br>
<br>&nbsp;&nbsp; 卷386_119 【酬朱庆馀】张籍 
<br>
<br>越女新妆出镜心，自知明艳更沉吟。
<br>齐纨未是人间贵，一曲菱歌敌万金。
<br>
<br>
<br>
<br>&nbsp;&nbsp; 卷386_120 【寒食忆归】张籍 
<br>
<br>京中曹局无多事，寒食贫儿要在家。
<br>遮莫杏园胜别处，亦须归看傍村花。
<br>
<br>
<br>
<br>&nbsp;&nbsp; 卷386_121 【寒食】张籍 
<br>
<br>绿杨枝上五丝绳，枝弱春多欲不胜。
<br>唯有一年寒食日，女郎相唤摆阶o3。
<br>
<br>
<br>
<br>&nbsp;&nbsp; 卷386_122 【赋花】张籍 
<br>
<br>花，花。落早，开赊。对酒客，兴诗家。能回游骑， 
<br>每驻行车。宛宛清风起，茸茸丽日斜。且愿相留欢洽， 
<br>惟愁虚弃光华。明年攀折知不远，对此谁能更叹嗟。
<br>
<br>
<br>
<br>&nbsp;&nbsp; 卷386_123 【句】张籍 
<br>
<br>韩公国大贤，道德赫已闻。时出为阳山，尔区来趋奔。 
<br>韩官迁掾曹，子随至荆门。韩入为博士，崎岖送归轮。 
<br>（《送区弘》。《事文类聚》）。
<br>
<br>
<br>
<br>
<br>
<br>
<br>
<br>
<br>
<br>
<br> 卷387_1 【月蚀诗】卢仝 
<br>
<br>新天子即位五年，岁次庚寅，斗柄插子，律调黄钟。 
<br>森森万木夜僵立，寒气赑屃顽无风。烂银盘从海底出， 
<br>出来照我草屋东。天色绀滑凝不流，冰光交贯寒曈曨。 
<br>初疑白莲花，浮出龙王宫。八月十五夜，比并不可双。 
<br>此时怪事发，有物吞食来。轮如壮士斧斫坏， 
<br>桂似雪山风拉摧。百炼镜，照见胆，平地埋寒灰。 
<br>火龙珠，飞出脑，却入蚌蛤胎。摧环破璧眼看尽， 
<br>当天一搭如煤炱。磨踪灭迹须臾间，便似万古不可开。 
<br>不料至神物，有此大狼狈。星如撒沙出，争头事光大。 
<br>奴婢炷暗灯，掩菼如玳瑁。今夜吐焰长如虹， 
<br>孔隙千道射户外。玉川子，涕泗下，中庭独自行。 
<br>念此日月者，太阴太阳精。皇天要识物，日月乃化生。 
<br>走天汲汲劳四体，与天作眼行光明。此眼不自保， 
<br>天公行道何由行。吾见阴阳家有说，望日蚀月月光灭， 
<br>朔月掩日日光缺。两眼不相攻，此说吾不容。 
<br>又孔子师老子云，五色令人目盲。吾恐天似人， 
<br>好色即丧明。幸且非春时，万物不娇荣。青山破瓦色， 
<br>绿水冰峥嵘。花枯无女艳，鸟死沉歌声。顽冬何所好， 
<br>偏使一目盲。传闻古老说，蚀月虾蟆精。径圆千里入汝腹， 
<br>汝此痴骸阿谁生。可从海窟来，便解缘青冥。 
<br>恐是眶睫间，掩塞所化成。黄帝有二目，帝舜重瞳明。 
<br>二帝悬四目，四海生光辉。吾不遇二帝，滉漭不可知。 
<br>何故瞳子上，坐受虫豸欺。长嗟白兔捣灵药， 
<br>恰似有意防奸非。药成满臼不中度，委任白兔夫何为。 
<br>忆昔尧为天，十日烧九州。金烁水银流，玉煼丹砂焦。 
<br>六合烘为窑，尧心增百忧。帝见尧心忧， 
<br>勃然发怒决洪流。立拟沃杀九日妖，天高日走沃不及， 
<br>但见万国赤子bb々生鱼头。此时九御导九日， 
<br>争持节幡麾幢旒。驾车六九五十四头蛟螭虬， 
<br>掣电九火輈。汝若蚀开齱bg轮，御辔执索相爬钩， 
<br>推荡轰訇入汝喉。红鳞焰鸟烧口快，翎鬣倒侧声醆邹。 
<br>撑肠拄肚礧傀如山丘，自可饱死更不偷。不独填饥坑， 
<br>亦解尧心忧。恨汝时当食，藏头擫脑不肯食。不当食， 
<br>张唇哆觜食不休。食天之眼养逆命，安得上帝请汝刘。 
<br>呜呼，人养虎，被虎啮。天媚蟆，被蟆瞎。乃知恩非类， 
<br>一一自作孽。吾见患眼人，必索良工诀。想天不异人， 
<br>爱眼固应一。安得常娥氏，来习扁鹊术。手操舂喉戈， 
<br>去此睛上物。其初犹朦胧，既久如抹漆。但恐功业成， 
<br>便此不吐出。玉川子又涕泗下，心祷再拜额榻砂土中， 
<br>地上虮虱臣仝告愬帝天皇。臣心有铁一寸，可刳妖蟆痴肠。 
<br>上天不为臣立梯磴，臣血肉身，无由飞上天，扬天光。 
<br>封词付与小心风，颰排阊阖入紫宫。密迩玉几前擘坼， 
<br>奏上臣仝顽愚胸。敢死横干天，代天谋其长。东方苍龙角， 
<br>插戟尾捭风。当心开明堂。统领三百六十鳞虫， 
<br>坐理东方宫。月蚀不救援，安用东方龙。南方火鸟赤泼血， 
<br>项长尾短飞跋躠，头戴井冠高逵枿。月蚀鸟宫十三度， 
<br>鸟为居停主人不觉察，贪向何人家。行赤口毒舌， 
<br>毒虫头上吃却月，不啄杀。虚眨鬼眼明gPoA，鸟罪不可雪。 
<br>西方攫虎立踦踦，斧为牙，凿为齿。偷牺牲，食封豕。 
<br>大蟆一脔，固当软美。见似不见，是何道理。 
<br>爪牙根天不念天，天若准拟错准拟。北方寒龟被蛇缚， 
<br>藏头入壳如入狱。蛇筋束紧束破壳，寒龟夏鳖一种味。 
<br>且当以其肉充臛，死壳没信处，唯堪支床脚， 
<br>不堪钻灼与天卜。岁星主福德，官爵奉董秦。忍使黔娄生， 
<br>覆尸无衣巾。天失眼不吊，岁星胡其仁。荧惑矍铄翁， 
<br>执法大不中。月明无罪过，不纠蚀月虫。年年十月朝太微。 
<br>支卢谪罚何灾凶。土星与土性相背，反养福德生祸害。 
<br>到人头上死破败，今夜月蚀安可会。太白真将军， 
<br>怒激锋铓生。恒州阵斩郦定进，项骨脆甚春蔓菁。 
<br>天唯两眼失一眼，将军何处行天兵。辰星任廷尉， 
<br>天律自主持。人命在盆底，固应乐见天盲时。天若不肯信， 
<br>试唤皋陶鬼一问。一如今日，三台文昌宫，作上天纪纲。 
<br>环天二十八宿，磊磊尚书郎。整顿排班行，剑握他人将。 
<br>一四太阳侧，一四天市傍。操斧代大匠，两手不怕伤。 
<br>弧矢引满反射人，天狼呀啄明煌煌。痴牛与騃女， 
<br>不肯勤农桑。徒劳含淫思，旦夕遥相望。蚩尤簸旗弄旬朔， 
<br>始捶天鼓鸣珰琅。枉矢能蛇行，眊目森森张。天狗下舐地， 
<br>血流何滂滂。谲险万万党，架构何可当。眯目衅成就， 
<br>害我光明王。请留北斗一星相北极，指麾万国悬中央。 
<br>此外尽扫除，堆积如山冈，赎我父母光。当时常星没， 
<br>殒雨如迸浆。似天会事发，叱喝诛奸强。何故中道废， 
<br>自遗今日殃。善善又恶恶，郭公所以亡。愿天神圣心， 
<br>无信他人忠。玉川子词讫，风色紧格格。近月黑暗边， 
<br>有似动剑戟。须臾痴蟆精，两吻自决坼。初露半个璧， 
<br>渐吐满轮魄。众星尽原赦，一蟆独诛磔。腹肚忽脱落， 
<br>依旧挂穹碧。光彩未苏来，惨澹一片白。奈何万里光， 
<br>受此吞吐厄。再得见天眼，感荷天地力。或问玉川子， 
<br>孔子修春秋。二百四十年，月蚀尽不收。今子咄咄词， 
<br>颇合孔意不。玉川子笑答，或请听逗留。孔子父母鲁， 
<br>讳鲁不讳周。书外书大恶，故月蚀不见收。予命唐天， 
<br>口食唐土。唐礼过三，唐乐过五。小犹不说，大不可数。 
<br>灾沴无有小大愈，安得引衰周，研核其可否。日分昼， 
<br>月分夜，辨寒暑。一主刑，二主德，政乃举。孰为人面上， 
<br>一目偏可去。愿天完两目，照下万方土，万古更不瞽， 
<br>万万古，更不瞽，照万古。
<br>
<br>
<br>&nbsp;&nbsp; 卷387_2 【哭玉碑子】卢仝 
<br>
<br>山有洞左颊，拾得玉碑子。其长一周尺，其阔一药匕。 
<br>颜色九秋天，棱角四面起。轻敲吐寒流，清悲动神鬼。 
<br>稽首置手中，只似一片水。至文反无文，上帝应有以。 
<br>予疑仙石灵，愿以仙人比。心期香汤洗，归送箓堂里。 
<br>颇奈穷相驴，行动如跛鳖。十里五里行，百蹶复千蹶。 
<br>颜子不少夭，玉碑中路折。横文寻龟兆，直理任瓦裂。 
<br>劈竹不可合，破环永离别。向人如有情，似痛滴无血。 
<br>勘斗平地上，罅坼多啮缺。百见百伤心，不堪再提挈。 
<br>怪哉坚贞姿，忽脆不坚固。矧曰人间人，安能保常度。 
<br>敢问生物成，败为有真素。为禀灵异气，不得受秽污。 
<br>驴罪真不厚，驴生亦错误。更将前前行，复恐山神怒。 
<br>白云蓊闭岭，高松吟古墓。置此忍其伤，驱驴下山路。
<br>
<br>
<br>
<br>&nbsp;&nbsp; 卷387_3 【观放鱼歌】卢仝 
<br>
<br>常州贤刺史，从谏议大夫除。天地好生物， 
<br>刺史性与天地俱。见山客，狎鱼鸟。坐山客，北亭湖。 
<br>命舟人，驾舫子，漾漾菰蒲。酒兴引行处，正见渔人鱼。 
<br>刺史密会山客意，复念网罗婴无辜。忽脱身上殷绯袍， 
<br>尽买罟擭尽有无。鳗鳣鲇鳢鳅，涎恶最顽愚。鳟鲂见豳风， 
<br>质干稍高流。时白喷雪鲫鲤yA，此辈肥脆为绝尤。 
<br>老鲤变化颇神异，三十六鳞如抹朱。水苞弘窟有蛟鼍， 
<br>饵非龙饵唯无鲈。丛杂百千头，性命悬须臾。天心应刺史， 
<br>刺史尽活诸。一一投深泉，跳脱不复拘。得水竞腾突， 
<br>动作诡怪殊。或透藻而出，或破浪而趋。或掉尾孑孑， 
<br>或奋鬣愉愉。或如莺掷梭，或如蛇衔珠。四散渐不见， 
<br>岛屿徒萦纡。鸂鶒鴒鸥凫，喜观争叫呼。小虾亦相庆， 
<br>绕岸摇其须。乃知贪生不独顽痴夫。可怜百千命， 
<br>几为中肠菹。若养圣贤真，大烹龙髓敢惜乎。苦痛如今人， 
<br>尽是鱼食鱼。族类恣饮啖，强力无亲疏。明明刺史心， 
<br>不欲与物相欺诬。岸虫两与命，无意杀此活彼用贼徒。 
<br>亦忆清江使，横遭乎余且。圣神七十钻，不及泥中鳅。 
<br>哀哉托非贤，五脏生冤仇。若当刺史时，圣物保不囚。 
<br>不疑且不卜，二子安能谀。二子倘故谀，吾知心受诛。 
<br>礼重一草木，易封称中孚。又曰钓不纲，又曰远庖厨。 
<br>故仁人用心，刺史尽合符。昔鲁公观棠距箴， 
<br>遂被孔子贬而书。今刺史好生，德洽民心， 
<br>谁为刺史一褒誉。刺史自上来，德风如草铺。衣冠兴废礼， 
<br>百姓减暴租。豪猾不豪猾，鳏孤不鳏孤。开古孟渎三十里， 
<br>四千顷泥坑为膏腴，刺史视之总若无。讼庭雀噪坐不得， 
<br>湖上拔茭植芙蕖。胜业庄中二桑门，时时对坐谈真如。 
<br>因说十千天子事，福力当与刺史俱。天雨曼陀罗花深没膝， 
<br>四十千真珠璎珞堆高楼。此中怪特不可会， 
<br>但慕刺史仁有馀。刺史敕左右兼小家奴，慎勿背我沉毒钩。 
<br>念鱼承奉刺史仁，深僻处，远远游。刺史官职小， 
<br>教化未能敷。第一莫近人，恶人唯口腴。第一莫出境， 
<br>四境多网罟。重伤刺史心，丧尔微贱躯。
<br>
<br>
<br>
<br>&nbsp;&nbsp; 卷387_4 【示添丁】卢仝 
<br>
<br>春风苦不仁，呼逐马蹄行人家。惭愧瘴气却怜我， 
<br>入我憔悴骨中为生涯。数日不食强强行， 
<br>何忍索我抱看满树花。不知四体正困惫， 
<br>泥人啼哭声呀呀。忽来案上翻墨汁，涂抹诗书如老鸦。 
<br>父怜母惜掴不得，却生痴笑令人嗟。宿舂连晓不成米， 
<br>日高始进一碗茶。气力龙钟头欲白，凭仗添丁莫恼爷。
<br>
<br>
<br>
<br>&nbsp;&nbsp; 卷387_5 【寄男抱孙】卢仝 
<br>
<br>别来三得书，书道违离久。书处甚粗杀，且喜见汝手。 
<br>殷十七又报，汝文颇新有。别来才经年，囊盎未合斗。 
<br>当是汝母贤，日夕加训诱。尚书当毕功，礼记速须剖。 
<br>喽罗儿读书，何异摧枯朽。寻义低作声，便可养年寿。 
<br>莫学村学生，粗气强叫吼。下学偷功夫，新宅锄蔾莠。 
<br>乘凉劝奴婢，园里耨葱韭。远篱编榆棘，近眼栽桃柳。 
<br>引水灌竹中，蒲池种莲藕。捞漉蛙蟆脚，莫遣生科斗。 
<br>竹林吾最惜，新笋好看守。万箨苞龙儿，攒迸溢林薮。 
<br>吾眼恨不见，心肠痛如搊。宅钱都未还，债利日日厚。 
<br>箨龙正称冤，莫杀入汝口。丁宁嘱托汝，汝活箨龙不。 
<br>殷十七老儒，是汝父师友。传读有疑误，辄告谘问取。 
<br>两手莫破拳，一吻莫饮酒。莫学捕鸠鸽，莫学打鸡狗。 
<br>小时无大伤，习性防已后。顽发苦恼人，汝母必不受。 
<br>任汝恼弟妹，任汝恼姨舅。姨舅非吾亲，弟妹多老丑。 
<br>莫恼添丁郎，泪子作面垢。莫引添丁郎，赫赤日里走。 
<br>添丁郎小小，别吾来久久。脯脯不得吃，兄兄莫捻搜。 
<br>他日吾归来，家人若弹纠。一百放一下，打汝九十九。
<br>
<br>
<br>
<br>&nbsp;&nbsp; 卷387_6 【自咏三首】卢仝 
<br>
<br>为报玉川子，知君未是贤。低头虽有地，仰面辄无天。 
<br>骨肉清成瘦，莴蔓老觉膻。家书与心事，相伴过流年。
<br>
<br>卢子躘踵也，贤愚总莫惊。蚊虻当家口，草石是亲情。 
<br>万卷堆胸朽，三光撮眼明。翻悲广成子，闲气说长生。
<br>
<br>物外无知己，人间一癖王。生涯身是梦，耽乐酒为乡。 
<br>日月黏髭须，云山锁肺肠。愚公只公是，不用谩惊张。
<br>
<br>
<br>
<br>&nbsp;&nbsp; 卷387_7 【送王储詹事西游献兵书】卢仝 
<br>
<br>美酒拨醅酌，杨花飞尽时。落日长安道，方寸无人知。 
<br>箧中制胜术，气雄屈指算。半醉千殷勤，仰天一长叹。 
<br>玉匣百炼剑，龟文又龙吼。抽赠王将军，勿使虚白首。
<br>
<br>
<br>
<br>&nbsp;&nbsp; 卷387_8 【送邵兵曹归江南】卢仝 
<br>
<br>春风杨柳陌，连骑醉离觞。千里远山碧，一条归路长。 
<br>花开愁北渚，云去渡南湘。东望濛濛处，烟波是故乡。
<br>
<br>
<br>
<br>&nbsp;&nbsp; 卷387_9 【寄外兄魏澈】卢仝 
<br>
<br>何处堪惆怅，情亲不得亲。兴宁楼上月，辜负酒家春。
<br>
<br>
<br>
<br>&nbsp;&nbsp; 卷387_10 【喜逢郑三游山】卢仝 
<br>
<br>相逢之处花茸茸，石壁攒峰千万重。
<br>他日期君何处好，寒流石上一株松。
<br>
<br>
<br>
<br>&nbsp;&nbsp; 卷387_11 【卓女怨】卢仝 
<br>
<br>妾本怀春女，春愁不自任。迷魂随凤客，娇思入琴心。 
<br>托援交情重，当垆酌意深。谁家有夫婿，作赋得黄金。
<br>
<br>
<br>
<br>&nbsp;&nbsp; 卷387_12 【守岁二首】卢仝 
<br>
<br>去年留不住，年来也任他。当垆一榼酒，争奈两年何。
<br>
<br>老来经节腊，乐事甚悠悠。不及儿童日，都卢不解愁。
<br>
<br>
<br>
<br>&nbsp;&nbsp; 卷387_13 【新月】卢仝 
<br>
<br>仙宫云箔卷，露出玉帘钩。清光无所赠，相忆凤凰楼。
<br>
<br>
<br>
<br>&nbsp;&nbsp; 卷387_14 【解闷】卢仝 
<br>
<br>人生都几日，一半是离忧。但有尊中物，从他万事休。
<br>
<br>
<br>
<br>&nbsp;&nbsp; 卷387_15 【扬子津】卢仝 
<br>
<br>风卷鱼龙暗楚关，白波沉却海门山。
<br>鹏腾鳌倒且快性，地坼天开总是闲。
<br>
<br>
<br>
<br>&nbsp;&nbsp; 卷387_16 【人日立春】卢仝 
<br>
<br>春度春归无限春，今朝方始觉成人。
<br>从今克己应犹及，颜与梅花俱自新。
<br>
<br>
<br>
<br>&nbsp;&nbsp; 卷387_17 【送尉迟羽之归宣州】卢仝 
<br>
<br>君归乎，君归兴不孤。谢脁澄江今夜月，也应忆著此山夫。
<br>
<br>
<br>
<br>&nbsp;&nbsp; 卷387_18 【悲新年】卢仝 
<br>
<br>新年何事最堪悲，病客遥听百舌儿。
<br>太岁只游桃李径，春风肯管岁寒枝。
<br>
<br>
<br>
<br>&nbsp;&nbsp; 卷387_19 【忆酒寄刘侍郎】卢仝 
<br>
<br>爱酒如偷蜜，憎醒似见刀。君为麹糵主，酒醴莫辞劳。
<br>
<br>
<br>
<br>&nbsp;&nbsp; 卷387_20 【白鹭鸶】卢仝 
<br>
<br>刻成片玉白鹭鸶，欲捉纤鳞心自急。
<br>翘足沙头不得时，傍人不知谓闲立。
<br>
<br>
<br>
<br>&nbsp;&nbsp; 卷387_21 【风中琴】卢仝 
<br>
<br>五音六律十三徽，龙吟鹤响思庖羲。
<br>一弹流水一弹月，水月风生松树枝。
<br>
<br>
<br>
<br>&nbsp;&nbsp; 卷387_22 【感秋别怨】卢仝 
<br>
<br>霜秋自断魂，楚调怨离分。魄散瑶台月，心随巫峡云。 
<br>蛾眉谁共画，凤曲不同闻。莫似湘妃泪，斑斑点翠裙。
<br>
<br>
<br>
<br>&nbsp;&nbsp; 卷387_23 【新蝉】卢仝 
<br>
<br>泉溜潜幽咽，琴鸣乍往还。长风翦不断，还在树枝间。
<br>
<br>
<br>
<br>&nbsp;&nbsp; 卷387_24 【题褚遂良孙庭竹】卢仝 
<br>
<br>负霜停雪旧根枝，龙笙凤管君莫截。
<br>春风一番琴上来，摇碎金尊碧天月。
<br>
<br>
<br>
<br>&nbsp;&nbsp; 卷387_25 【访含曦上人】卢仝 
<br>
<br>三入寺，曦未来。辘轳无人井百尺，渴心归去生尘埃。
<br>
<br>
<br>
<br>&nbsp;&nbsp; 卷387_26 【客淮南病】卢仝 
<br>
<br>扬州蒸毒似燂汤，客病清枯鬓欲霜。
<br>且喜闭门无俗物，四肢安稳一张床。
<br>
<br>
<br>
<br>&nbsp;&nbsp; 卷387_27 【村醉】卢仝 
<br>
<br>昨夜村饮归，健倒三四五。摩挲青莓苔，莫嗔惊著汝。
<br>
<br>
<br>
<br>&nbsp;&nbsp; 卷387_28 【萧宅二三子赠答诗二十首·客赠石】卢仝 
<br>
<br>竹下青莎中，细长三四片。主人虽不归，长见主人面。
<br>
<br>
<br>
<br>&nbsp;&nbsp; 卷387_29 【萧宅二三子赠答诗二十首·石让竹】卢仝 
<br>
<br>自顾拨不转，何敢当主人。竹弟有清风，可以娱嘉宾。
<br>
<br>
<br>
<br>&nbsp;&nbsp; 卷387_30 【萧宅二三子赠答诗二十首·竹答客】卢仝 
<br>
<br>竹弟谢石兄，清风非所任。随分有萧瑟，实无坚重心。
<br>
<br>
<br>
<br>&nbsp;&nbsp; 卷387_31 【萧宅二三子赠答诗二十首·石请客】卢仝 
<br>
<br>竹弟虽让客，不敢当客恩。自惭埋没久，满面苍苔痕。
<br>
<br>
<br>
<br>&nbsp;&nbsp; 卷387_32 【萧宅二三子赠答诗二十首·客答石】卢仝 
<br>
<br>遍索天地间，彼此最痴癖。主人幸未来，与君为莫逆。
<br>
<br>
<br>
<br>&nbsp;&nbsp; 卷387_33 【萧宅二三子赠答诗二十首·石答竹】卢仝 
<br>
<br>石报孤竹君，此客甚高调。共我相共痴，不怕主人天下笑。 
<br>我非蛱蝶儿，我非桃李枝。不要儿女扑，不要春风吹。 
<br>苔藓印我面，雨露皴我皮。此故不嫌我，突兀蒙相知。 
<br>此客即西归，我心徒依依。我欲随客去，累重不解飞。 
<br>知弟虚心亦待客，此客何以共报之。
<br>
<br>
<br>
<br>&nbsp;&nbsp; 卷387_34 【萧宅二三子赠答诗二十首·竹请客】卢仝 
<br>
<br>我本泰山阿，避地到南国。主人欲移家，我亦要归北。 
<br>上客幸先归，愿托归飞翼。唯将翛翛风，累路报恩德。
<br>
<br>
<br>
<br>&nbsp;&nbsp; 卷387_35 【萧宅二三子赠答诗二十首·客谢竹】卢仝 
<br>
<br>扬州驳杂地，不辨龙蜥蜴。客身正干枯，行处无膏泽。 
<br>太山道不远，相庇实无力。君若随我行，必有煎茶厄。
<br>
<br>
<br>
<br>&nbsp;&nbsp; 卷387_36 【萧宅二三子赠答诗二十首·石请客】卢仝 
<br>
<br>启母是诸母，三十六峰是诸父。知君家近父母家， 
<br>小人安得不怀土。怜君与我金石交，君归可得共载否。 
<br>小人无以报君恩，使君池亭风月古。
<br>
<br>
<br>
<br>&nbsp;&nbsp; 卷387_37 【萧宅二三子赠答诗二十首·客谢石】卢仝 
<br>
<br>我有水竹庄，甚近嵩之巅。是君归休处，可以终天年。 
<br>虽有提携劳，不忧粮食钱。但恐主人心，疑我相钓竿。
<br>
<br>
<br>
<br>&nbsp;&nbsp; 卷387_38 【萧宅二三子赠答诗二十首·石再请客】卢仝 
<br>
<br>主人若知我，应喜我结得君。主人不知我， 
<br>我住何求于主人。我在天地间，自是一片物。 
<br>可得杠压我，使我头不出。
<br>
<br>
<br>
<br>&nbsp;&nbsp; 卷387_39 【萧宅二三子赠答诗二十首·客许石】卢仝 
<br>
<br>石公说道理，句句出凡格。相知贵知心，岂恨主为客。 
<br>过须归去来，旦晚上无厄。主人诚贤人，多应不相责。
<br>
<br>
<br>
<br>&nbsp;&nbsp; 卷387_40 【萧宅二三子赠答诗二十首·井请客】卢仝 
<br>
<br>我生天地间，颇是往还数。已效炊爨劳，我亦不愿住。 
<br>君有造化力，在君一降顾。我愿拔黄泉，轻举随君去。
<br>
<br>
<br>
<br>&nbsp;&nbsp; 卷387_41 【萧宅二三子赠答诗二十首·客谢井】卢仝 
<br>
<br>改邑不改井，此是井卦辞。井公莫怪惊，说我成憨痴。 
<br>我纵有神力，争敢将公归。扬州恶百姓，疑我卷地皮。
<br>
<br>
<br>
<br>&nbsp;&nbsp; 卷387_42 【萧宅二三子赠答诗二十首·马兰请客】卢仝 
<br>
<br>兰兰是小草，不怕郎君骂。愿得随君行，暂到嵩山下。
<br>
<br>
<br>
<br>&nbsp;&nbsp; 卷387_43 【萧宅二三子赠答诗二十首·客请马兰】卢仝 
<br>
<br>嵩山未必怜兰兰，兰兰已受郎君恩。
<br>不须刷帚跳踪走，只拟兰浪出其门。
<br>
<br>
<br>
<br>&nbsp;&nbsp; 卷387_44 【萧宅二三子赠答诗二十首·蛱蝶请客】卢仝 
<br>
<br>粉末为四体，春风为生涯。愿得纷飞去，与君为眼花。
<br>
<br>
<br>
<br>&nbsp;&nbsp; 卷387_45 【萧宅二三子赠答诗二十首·客答蛱蝶】卢仝 
<br>
<br>君是轻薄子，莫窥君子肠。且须看雀儿，雀儿衔尔将。
<br>
<br>
<br>
<br>&nbsp;&nbsp; 卷387_46 【萧宅二三子赠答诗二十首·虾蟆请客】卢仝 
<br>
<br>凡有水竹处，我曹长先行。愿君借我一勺水， 
<br>与君昼夜歌德声。
<br>
<br>
<br>
<br>&nbsp;&nbsp; 卷387_47 【萧宅二三子赠答诗二十首·客请虾蟆】卢仝 
<br>
<br>虾蟆蟆，叩头莫语人闻声。扬州虾蚬忽得便， 
<br>腥臊臭秽逐我行。我身化作青泥坑。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷388_1 【龟铭】卢仝 
<br>
<br>龟，汝灵于人，不灵于身，致网于津。吾灵于身， 
<br>不灵于人，致走于尘。龟，吾与汝邻。
<br>
<br>
<br>&nbsp;&nbsp; 卷388_2 【梳铭】卢仝 
<br>
<br>有发兮朝朝思理，有身兮胡不如是。
<br>
<br>
<br>
<br>&nbsp;&nbsp; 卷388_3 【小妇吟】卢仝 
<br>
<br>小妇欲入门，隈门匀红妆。大妇出门迎，正顿罗衣裳。 
<br>门边两相见，笑乐不可当。夫子于傍聊断肠， 
<br>小妇哆et上高堂。开玉匣，取琴张。陈金罍，酌满觞。 
<br>愿言两相乐，永与同心事我郎。夫子于傍剩欲狂。 
<br>珠帘风度百花香，翠帐云屏白玉床。啼鸟休啼花莫笑， 
<br>女英新喜得娥皇。
<br>
<br>
<br>
<br>&nbsp;&nbsp; 卷388_4 【月下寄徐希仁】卢仝 
<br>
<br>夜半沙上行，月莹天心明。沙月浩无际，此中离思生。 
<br>上天何寥廓，下地何峥嵘。吾道岂已矣，为君倾兕觥。
<br>
<br>
<br>
<br>&nbsp;&nbsp; 卷388_5 【赠徐希仁石砚别】卢仝 
<br>
<br>灵山一片不灵石，手斫成器心所惜。凤鸟不至池不成， 
<br>蛟龙干蟠水空滴。青松火炼翠烟凝，寒竹风摇远天碧。 
<br>今日赠君离别心，此中至浅造化深。用之可以过珪璧， 
<br>弃置还为一片石。
<br>
<br>
<br>
<br>&nbsp;&nbsp; 卷388_6 【有所思】卢仝 
<br>
<br>当时我醉美人家，美人颜色娇如花。今日美人弃我去， 
<br>青楼珠箔天之涯。天涯娟娟姮娥月，三五二八盈又缺。 
<br>翠眉蝉鬓生别离，一望不见心断绝。心断绝，几千里。 
<br>梦中醉卧巫山云，觉来泪滴湘江水。湘江两岸花木深， 
<br>美人不见愁人心。含愁更奏绿绮琴，调高弦绝无知音。 
<br>美人兮美人，不知为暮雨兮为朝云。相思一夜梅花发， 
<br>忽到窗前疑是君。
<br>
<br>
<br>
<br>&nbsp;&nbsp; 卷388_7 【楼上女儿曲】卢仝 
<br>
<br>谁家女儿楼上头，指挥婢子挂帘钩。林花撩乱心之愁， 
<br>卷却罗袖弹箜篌。箜篌历乱五六弦，罗袖掩面啼向天。 
<br>相思弦断情不断，落花纷纷心欲穿。心欲穿，凭栏干。 
<br>相忆柳条绿，相思锦帐寒。直缘感君恩爱一回顾， 
<br>使我双泪长珊珊。我有娇靥待君笑，我有娇蛾待君扫。 
<br>莺花烂熳君不来，及至君来花已老。心肠寸断谁得知， 
<br>玉阶幂历生青草。
<br>
<br>
<br>
<br>&nbsp;&nbsp; 卷388_8 【秋梦行】卢仝 
<br>
<br>客行一夜秋风起，客梦南游渡湘水。湘水泠泠彻底清， 
<br>二妃怨处无限情。娥皇不语启娇靥，女英目成转心惬。 
<br>长眉入鬓何连娟，肌肤白玉秀且鲜。裴回共咏东方日， 
<br>沉吟再理南风弦。声断续，思绵绵，中含幽意两不宣。 
<br>殷勤纤手惊破梦，中宵寂寞心凄然。心凄然，肠亦绝。 
<br>寐不寐兮玉枕寒，夜深夜兮霜似雪。镜中不见双翠眉， 
<br>台前空挂纤纤月。纤纤月，盈复缺，娟娟似眉意难诀。 
<br>愿此眉兮如此月，千里万里光不灭。
<br>
<br>
<br>
<br>&nbsp;&nbsp; 卷388_9 【自君之出矣】卢仝 
<br>
<br>自君之出矣，壁上蜘蛛织。近取见妾心，夜夜无休息。 
<br>妾有双玉环，寄君表相忆。环是妾之心，玉是君之德。 
<br>驰情增悴容，蓄思损精力。玉簟寒凄凄，延想心恻恻。 
<br>风含霜月明，水泛碧天色。此水有尽时，此情无终极。
<br>
<br>
<br>
<br>&nbsp;&nbsp; 卷388_10 【走笔谢孟谏议寄新茶】卢仝 
<br>
<br>日高丈五睡正浓，军将打门惊周公。口云谏议送书信， 
<br>白绢斜封三道印。开缄宛见谏议面，手阅月团三百片。 
<br>闻道新年入山里，蛰虫惊动春风起。天子须尝阳羡茶， 
<br>百草不敢先开花。仁风暗结珠琲瓃，先春抽出黄金芽。 
<br>摘鲜焙芳旋封裹，至精至好且不奢。至尊之馀合王公， 
<br>何事便到山人家。柴门反关无俗客，纱帽笼头自煎吃。 
<br>碧云引风吹不断，白花浮光凝碗面。一碗喉吻润， 
<br>两碗破孤闷。三碗搜枯肠，唯有文字五千卷。四碗发轻汗， 
<br>平生不平事，尽向毛孔散。五碗肌骨清，六碗通仙灵。 
<br>七碗吃不得也，唯觉两腋习习清风生。蓬莱山，在何处。 
<br>玉川子，乘此清风欲归去。山上群仙司下土， 
<br>地位清高隔风雨。安得知百万亿苍生命， 
<br>堕在巅崖受辛苦。便为谏议问苍生，到头还得苏息否。
<br>
<br>
<br>
<br>&nbsp;&nbsp; 卷388_11 【冬行三首】卢仝 
<br>
<br>虫豸腊月皆在蛰，吾独何乃劳其形。小大无由知天命， 
<br>但怪守道不得宁。老母妻子一挥手，涕下便作千里行。 
<br>自顾不及遭霜叶，旦夕保得同飘零。达生何足云， 
<br>偶然苦乐经其身。古来尧孔与桀跖，善恶何补如今人。
<br>
<br>长年爱伊洛，决计卜长久。赊买里仁宅，水竹且小有。 
<br>卖宅将还资，旧业苦不厚。债家征利心，饿虎血染口。 
<br>腊风刀刻肌，遂向东南走。贤哉韩员外，劝我莫强取。 
<br>凭风谢长者，敢不愧心苟。赁载得估舟，估杂非吾偶。 
<br>壮色排榻席，别座夸羊酒。落日无精光，哑暝被掣肘。 
<br>漕石生齿牙，洗滩乱相掫。奔澌嚼篙杖，夹岸雪龙吼。 
<br>可怜圣明朝，还为丧家狗。通运隔南溟，债利拄北斗。 
<br>扬州屋舍贱，还债堪了不。此宅贮书籍，地湿忧蠹朽。 
<br>贾僎旧相识，十年与营守。贫交多变态，僎得君子不。 
<br>利命子罕言，我诚孔门丑。且贵终焉图，死免惭狐首。 
<br>何当归帝乡，白云永相友。
<br>
<br>不敢唾汴水，汴水入东海。污泥龙王宫，恐获不敬罪。 
<br>不敢蹋汴堤，汴堤连秦宫。蹋尽天子土，馈餫无由通。 
<br>此言虽太阔，且是臣心肠。野风结阴兵，千里鸣刀枪。 
<br>海月护羁魄，到晓点孤光。上不事天子，下不识侯王。 
<br>夜半睡独觉，爽气盈心堂。颜子甚年少，孔圣同行藏。 
<br>我年过颜子，敢道不自强。船人虽奴兵，亦有意智长。 
<br>问我何所得，乐色填清扬。我报果有为，孔经在衣裳。
<br>
<br>
<br>
<br>&nbsp;&nbsp; 卷388_12 【常州孟谏议座上闻韩员外职方贬国子博士有感五首】卢仝 
<br>
<br>忽见除书到，韩君又学官。死生纵有命，人事始知难。 
<br>烈火先烧玉，庭芜不养兰。山夫与刺史，相对两巑岏。
<br>
<br>干禄无便佞，宜知黜此身。员郎犹小小，国学大频频。 
<br>孤宦心肝直，天王苦死嗔。朝廷无谏议，谁是雪韩人。
<br>
<br>何事遭朝贬，知何被不容。不如思所自，只欲涕无从。 
<br>爵服何曾好，荷衣已惯缝。朝官莫相识，归去老岩松。
<br>
<br>力小垂垂上，天高又不登。致身唯一己，获罪则颜朋。 
<br>禄位埋坑阱，康庄垒剑棱。公卿共惜取，莫遣玉山崩。
<br>
<br>谁怜野田子，海内一韩侯。左道官虽乐，刚肠得健无。 
<br>功名生地狱，礼教死天囚。莫言耕种好，须避蒺藜秋。
<br>
<br>
<br>
<br>&nbsp;&nbsp; 卷388_13 【夏夜闻蚯蚓吟】卢仝 
<br>
<br>夏夜雨欲作，傍砌蚯蚓吟。念尔无筋骨，也应天地心。 
<br>汝无亲朋累，汝无名利侵。孤韵似有说，哀怨何其深。 
<br>泛泛轻薄子，旦夕还讴吟。肝胆异汝辈，热血徒相侵。
<br>
<br>
<br>
<br>&nbsp;&nbsp; 卷388_14 【扬州送伯龄过江】卢仝 
<br>
<br>伯龄不厌山，山不养伯龄。松颠有樵堕，石上无禾生。 
<br>不忍六尺躯，遂作东南行。诸侯尽食肉，壮气吞八纮。 
<br>不唧溜钝汉，何由通姓名。夷齐饿死日，武王称圣明。 
<br>节义士枉死，何异鸿毛轻。努力事干谒，我心终不平。
<br>
<br>
<br>
<br>&nbsp;&nbsp; 卷388_15 【忆金鹅山沈山人二首】卢仝 
<br>
<br>君家山头松树风，适来入我竹林里。一片新茶破鼻香， 
<br>请君速来助我喜。莫合九转大还丹，莫读三十六部大洞经。 
<br>闲来共我说真意，齿下领取真长生。不须服药求神仙， 
<br>神仙意智或偶然。自古圣贤放入土，淮南鸡犬驱上天。 
<br>白日上升应不恶，药成且辄一丸药。暂时上天少问天， 
<br>蛇头蝎尾谁安著。
<br>
<br>君爱炼药药欲成，我爱炼骨骨已清。试自比校得仙者， 
<br>也应合得天上行。天门九重高崔嵬，清空凿出黄金堆。 
<br>夜叉守门昼不启，夜半醮祭夜半开。夜叉喜欢动关锁， 
<br>锁声zh地生风雷。地上禽兽重血食，性命血化飞黄埃。
<br>太上道君莲花台，九门隔阔安在哉。呜呼沈君大药成， 
<br>兼须巧会鬼物情，无求长生丧厥生。
<br>
<br>
<br>
<br>&nbsp;&nbsp; 卷388_5 【寄萧二十三庆中】卢仝 
<br>
<br>萧乎萧乎，忆萧者嵩山之卢。卢扬州，萧歙州。 
<br>相思过春花，鬓毛生麦秋。千灾万怪天南道， 
<br>猩猩鹦鹉皆人言。山魈吹火虫入碗，鸩鸟咒诅鲛吐涎。 
<br>就中南瘴欺北客，凭君数磨犀角吃，我忆君心千百间。 
<br>千百间君何时还，使我夜夜劳魂魄。
<br>
<br>
<br>
<br>&nbsp;&nbsp; 卷388_6 【赠金鹅山人沈师鲁】卢仝 
<br>
<br>金鹅山中客，来到扬州市。买药床头一破颜， 
<br>撇然便有上天意。日月高挂玄关深，金膏切淬肌骨异。 
<br>人皆食谷与五味，独食太和阴阳气。浩浩流珠走百关， 
<br>绵绵若存有深致。种玉不耕山外非内粹。凿儒关决文泉彰， 
<br>风雅因君不复坠。光不外照刃不磨，回避人间恶富贵。 
<br>三日四日五六日，盘礴化元搜万类。昼饮兴酣陶天和， 
<br>夜话造微□精魅。示我插血不死方，赏我风格不肥腻。 
<br>肉眼不识天上书，小儒安敢窥奥秘。昆仑路隔西北天， 
<br>三山后浮不著地。君到头来忆我时，金简为吾镌一字。
<br>
<br>
<br>
<br>&nbsp;&nbsp; 卷388_7 【叹昨日三首】卢仝 
<br>
<br>昨日之日不可追，今日之日须臾期。如此如此复如此， 
<br>壮心死尽生鬓丝。秋风落叶客肠断，不办斗酒开愁眉。 
<br>贤名圣行甚辛苦，周公孔子徒自欺。
<br>
<br>天下薄夫苦耽酒，玉川先生也耽酒。薄夫有钱恣张乐， 
<br>先生无钱养恬漠。有钱无钱俱可怜，百年骤过如流川。 
<br>平生心事消散尽，天上白日悠悠悬。
<br>
<br>上帝板板主何物，日车劫劫西向没。自古贤圣无奈何， 
<br>道行不得皆白骨。白骨土化鬼入泉，生人莫负平生年。 
<br>何时出得禁酒国，满瓮酿酒曝背眠。
<br>
<br>
<br>
<br>&nbsp;&nbsp; 卷388_8 【月蚀诗】卢仝 
<br>
<br>东海出明月，清明照毫发。朱弦初罢弹，金兔正奇绝。 
<br>三五与二八，此时光满时。颇奈虾蟆儿，吞我芳桂枝。 
<br>我爱明镜洁，尔乃痕翳之。尔且无六翮，焉得升天涯。 
<br>方寸有白刃，无由扬清辉。如何万里光，遭尔小物欺。 
<br>却吐天汉中，良久素魄微。日月尚如此，人情良可知。
<br>
<br>
<br>
<br>&nbsp;&nbsp; 卷388_9 【直钩吟】卢仝 
<br>
<br>初岁学钓鱼，自谓鱼易得。三十持钓竿，一鱼钓不得。 
<br>人钩曲，我钩直，哀哉我钩又无食。文王已没不复生， 
<br>直钩之道何时行。
<br>
<br>
<br>
<br>&nbsp;&nbsp; 卷388_10 【与马异结交诗】卢仝 
<br>
<br>天地日月如等闲，卢仝四十无往还。唯有一片心脾骨， 
<br>巉岩崒硉兀郁律。刀剑为峰崿，平地放著高如昆仑山。 
<br>天不容，地不受，日月不敢偷照耀。神农画八卦， 
<br>凿破天心胸。女娲本是伏羲妇，恐天怒，捣炼五色石， 
<br>引日月之针，五星之缕把天补。补了三日不肯归婿家， 
<br>走向日中放老鸦。月里栽桂养虾蟆，天公发怒化龙蛇。 
<br>此龙此蛇得死病，神农合药救死命。天怪神农党龙蛇， 
<br>罚神农为牛头，令载元气车。不知药中有毒药， 
<br>药杀元气天不觉。尔来天地不神圣，日月之光无正定。 
<br>不知元气元不死，忽闻空中唤马异。马异若不是祥瑞， 
<br>空中敢道不容易。昨日仝不仝，异自异，是谓大仝而小异。 
<br>今日仝自仝，异不异，是谓仝不往兮异不至， 
<br>直当中兮动天地。白玉璞里斫出相思心， 
<br>黄金矿里铸出相思泪。忽闻空中崩崖倒谷声， 
<br>绝胜明珠千万斛，买得西施南威一双婢。此婢娇饶恼杀人， 
<br>凝脂为肤翡翠裙，唯解画眉朱点唇。自从获得君， 
<br>敲金摐玉凌浮云。却返顾，一双婢子何足云。 
<br>平生结交若少人，忆君眼前如见君。青云欲开白日没， 
<br>天眼不见此奇骨。此骨纵横奇又奇，千岁万岁枯松枝。 
<br>半折半残压山谷，盘根蹙节成蛟螭。 
<br>忽雷霹雳卒风暴雨撼不动，欲动不动千变万化总是鳞皴皮。 
<br>此奇怪物不可欺。卢仝见马异文章，酌得马异胸中事。 
<br>风姿骨本恰如此，是不是，寄一字。
<br>
<br>
<br>
<br>&nbsp;&nbsp; 卷388_11 【感古四首】卢仝 
<br>
<br>天生圣明君，必资忠贤臣。舜禹竭股肱，共佐尧为君。 
<br>四载成地理，七政齐天文。阶下蓂荚生，琴上南风薰。 
<br>轮转夏殷周，时复犹一人。秦汉事谗巧，魏晋忘机钧。 
<br>猜忌相翦灭，尔来迷恩亲。以愚保其身，不觉身沉沦。 
<br>以智理其国，遂为国之贼。苟图容一身，万事良可恻。 
<br>可怜万乘君，聪明受沉惑。忠良伏草莽，无因施羽翼。 
<br>日月异又蚀，天地晦如墨。既亢而后求，异哉龙之德。
<br>
<br>人生何所贵，所贵有终始。昨日盈尺璧，今朝尽瑕弃。 
<br>苍蝇点垂棘，巧舌成锦绮。箕子为之奴，比干谏而死。 
<br>仲尼鲁司寇，出走为群婢。假如屈原醒，其奈一国醉。 
<br>一国醉号呶，一人行清高。便欲激颓波，此事真徒劳。 
<br>上山逢猛虎，入海逢巨鳌。王者苟不死，腰下鱼鳞刀。 
<br>东海波连天，三度成桑田。高岸高于屋，斯须变溪谷。 
<br>天地犹尚然，人情难久全。夜半白刃仇，旦来金石坚。 
<br>萧绶既解坼，陈印亦弃捐。竭节遇刀割，输忠遭祸缠。 
<br>不予衾之眠，信予衾之穿。镜明不自照，膏润徒自煎。 
<br>抱剑长太息，泪堕秋风前。
<br>
<br>古来不患寡，所患患不均。单醪投长河，三军尽沉沦。 
<br>今人异古人，结托唯亲宾。毁坼维鹊巢，不行鳲鸠仁。 
<br>鄙吝不识分，有心占阳春。鸾鹤日已疏，燕雀日已亲。 
<br>小物无大志，安测栖松筠。恩眷多弃故，物情尚逐新。 
<br>瓦砾暂拂拭，光掩连城珍。唇吻恣谈铄，黄金同灰尘。 
<br>苏秦北游赵，张禄西入秦。既变嫂叔节，仍摈华阳君。 
<br>万世金石交，一饷如浮云。骨肉且不顾，何况长羁贫。
<br>
<br>君莫以富贵，轻忽他年少，听我暂话会稽朱太守。 
<br>正受冻饿时，索得人家贵傲妇。读书书史未润身， 
<br>负薪辛苦胝生肘。谓言琴与瑟，糟糠结长久。 
<br>不分杀人羽翮成，临临冲天妇嫌丑。□□□□□□□。 
<br>其奈一朝太守振羽仪，乡关昼行衣锦衣。哀哉旧妇何眉目， 
<br>新婿随行向天哭。寸心金石徒尔为，杯水庭沙空自覆。 
<br>乃知愚妇人，妒忌阴毒心。唯救眼底事，不思日月深。 
<br>等闲取羞死，岂如甘布衾。
<br>
<br>
<br>
<br>&nbsp;&nbsp; 卷388_12 【杂兴】卢仝 
<br>
<br>意智未成百不解，见人富贵亦心爱。等闲对酒呼三达， 
<br>屠羊杀牛皆自在。放心为乐笙歌攒，壮气激作风霜寒。 
<br>厨中玉馔盈金盘，方丈厌见嫌不餐。飞鹰跃马实快性， 
<br>唇腐齿烂空巑岏。岂期福极翻成祸，祸成身诛家亦破。 
<br>昨朝惆怅不如君，今日悲君不如我。否泰交加无定主， 
<br>懒学风云戢翎羽。绿酒清琴好养生，出将入相无心取。 
<br>三五图书旧揣摩，五千道德新规矩。
<br>
<br>
<br>
<br>&nbsp;&nbsp; 卷388_13 【酬徐公以新文见招】卢仝 
<br>
<br>昨夜霜月明，果有清音生。便欲走相和，愁闻寒玉声。
<br>
<br>
<br>
<br>&nbsp;&nbsp; 卷388_14 【门箴】卢仝 
<br>
<br>贪残奸酗，狡佞讦愎，身之八杀。背惠，恃己，狎不肖， 
<br>妒贤能，命之四孽。有是有此予敢辞，无是无此予之师， 
<br>一日不见予心思。思其人，惧其人。其交其难，敢告于门。
<br>
<br>
<br>
<br>&nbsp;&nbsp; 卷388_15 【孟夫子生生亭赋】卢仝 
<br>
<br>玉川子沿孟冬之寒流兮，辍棹上登生生亭。夫子何之兮， 
<br>面逐云没兮南行。百川注海而心不写兮，落日千里凝寒精。 
<br>予日衰期人生之世斯已矣，爰为今日犹犹岐路之心生。 
<br>悲夫，南国风涛，鱼龙畜伏。予小子戆朴，必不能济夫子欲。 
<br>嗟自惭承夫子而不失予兮，传古道甚分明。 
<br>予且广孤目遐赍于天壤兮，庶得外尽万物变化之幽情。 
<br>然后惭愧而来归兮，大息吾躬于夫子之亭。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷389_1 【走笔追王内丘】卢仝 
<br>
<br>自识夫子面，便获夫子心。夫子一启颜，义重千黄金。 
<br>平原孟尝骨已土，始有夫子堪知音。忽然夫子不语， 
<br>带席帽，骑驴去。余对醁醽不能斟，君且来， 
<br>余之瞻望心悠哉。零雨其濛愁不散，闲花寂寂斑阶苔。 
<br>不如对此景，含笑倾金罍。莫问四肢畅，暂取眉头开。 
<br>弦琴待夫子，夫子来不来。
<br>
<br>
<br>&nbsp;&nbsp; 卷389_2 【思君吟寄□□生】卢仝 
<br>
<br>我思君兮河之壖。我为河中之泉，君为河中之青天。 
<br>天青青，泉泠泠。泉含青天天隔泉，我思君兮心亦然。 
<br>心亦然，此心复在天之侧。我心为风兮淅淅， 
<br>君身为云兮幂幂。此风引此云兮云不来， 
<br>此风此云兮何悠哉，与我身心双裴回。
<br>
<br>
<br>
<br>&nbsp;&nbsp; 卷389_3 【将归山招冰僧】卢仝 
<br>
<br>买得一片田，济源花洞前。千里石壁坼，一条流泌泉。 
<br>青松盘樛枝，森森上插青冥天。枝上有□猿， 
<br>宿处近鹤巢，清唳孤吟声相交。月轮下射空洞响， 
<br>丝篁成韵风萧萧。我心尘外心，爱此尘外物。 
<br>欲结尘外交，苦无尘外骨。泌泉有冰公，心静见真佛。 
<br>可结尘外交，占此松与月。
<br>
<br>
<br>
<br>&nbsp;&nbsp; 卷389_4 【酬愿公雪中见寄】卢仝 
<br>
<br>积雪三十日，车马路不通。贫病交亲绝，想忆唯愿公。 
<br>春鸠报春归，苦寒生暗风。檐乳堕悬玉，日脚浮轻红。 
<br>梅柳意却活，园圃冰始融。更候四体好，方可到寺中。
<br>
<br>
<br>
<br>&nbsp;&nbsp; 卷389_5 【苦雪寄退之】卢仝 
<br>
<br>天王二月行时令，白银作雪漫天涯。山人门前遍受赐， 
<br>平地一尺白玉沙。云颓月坏桂英下，鹤毛风剪乱参差。 
<br>山人屋中冻欲死，千树万树飞春花。菜头出土胶入地， 
<br>山庄取粟埋却车。冷絮刀生削峭骨，冷齑斧破慰老牙。 
<br>病妻烟眼泪滴滴，饥婴哭乳声呶呶。市头博米不用物， 
<br>酒店买酒不肯赊。闻道西风弄剑戟，长阶杀人如乱麻。 
<br>天眼高开欺草芽，我死未肯兴叹嗟。但恨口中无酒气， 
<br>刘伶见我相揄揶。清风搅肠筋力绝，白灰压屋梁柱斜。 
<br>圣明有道□命汉，可得再见朝日耶。柴门没胫昼不扫， 
<br>黄昏绕树栖寒鸦。唯有河南韩县令，时时醉饱过贫家。
<br>
<br>
<br>
<br>&nbsp;&nbsp; 卷389_6 【寄赠含曦上人】卢仝 
<br>
<br>楞伽大师兄，夸曦识道理。破锁推玄关，高辩果难揣。 
<br>论语老庄易，搜索通神鬼。起信中百门，敲骨得佛髓。 
<br>此外杂经律，泛读一万纸。高殿排名僧，执卷坐累累。 
<br>化物自一心，三教齐发起。随钟嚼宫商，满口文字美。 
<br>商贾女郎辈，不曾道生死。纵遇强礼拜，雅语不露齿。 
<br>劈破天地来，节义可屈指。季展即此僧，孤立无依倚。 
<br>近来爱作诗，新奇颇烦委。忽忽造古格，削尽俗绮靡。 
<br>假如慵裹头，但勤读书史。切磋并工夫，休远不可比。 
<br>怜僧无远□，信佛残未已。貌古饶风情，清论兴亹亹。 
<br>访余十数度，相去三五里。见时心亦喜，不见心亦喜。 
<br>见时谈谑乐，四座尽角嘴。不见养天和，无人聒人耳。 
<br>昨朝披雪来，面色赤靴靴。封灶养黄金，许割方寸匕。 
<br>泥丸佛□教，怛化庄亦耻。未达不敢尝，孔子疑季子。 
<br>药成必分余，余必投泥里。不如向阳堂，拨醅泛浮蚁。 
<br>麹米本无愆，酒成是法水。行道不见心，毁誉徒云尔。 
<br>雪晴天气和，日光弄梅李。春鸟娇关关，春风醉旎旎。 
<br>道上正无尘，人家有花卉。高僧有拄杖，愿得数觏止。
<br>
<br>
<br>
<br>&nbsp;&nbsp; 卷389_7 【听萧君姬人弹琴】卢仝 
<br>
<br>弹琴人似膝上琴，听琴人似匣中弦。二物各一处， 
<br>音韵何由传。无风质气两相感，万般悲意方缠绵。 
<br>初时天山之外飞白雪，渐渐万丈涧底生流泉。 
<br>风梅花落轻扬扬，十指干净声涓涓。昭君可惜嫁单于， 
<br>沙场不远只眼前。蔡琰薄命没胡虏，乌枭啾唧啼胡天。 
<br>关山险隔一万里，颜色错漠生风烟。形魄散逐五音尽， 
<br>双蛾结草空婵娟。中腹苦恨杳不极，新心愁绝难复传。 
<br>金尊湛湛夜沉沉，馀音叠发清联绵。主人醉盈有得色， 
<br>座客向隅增内然。孔子怪责颜回瑟，野夫何事萧君筵。 
<br>拂衣屡命请中废，月照书窗归独眠。
<br>
<br>
<br>
<br>&nbsp;&nbsp; 卷389_8 【蜻蜓歌（黄河中蜻蜓，其力小，犯险无溺）】卢仝 
<br>
<br>黄河中流日影斜，水天一色无津涯，处处惊波喷流飞雪花。 
<br>篙工楫师力且武，进寸退尺莫能度。吾甚惧。念汝小虫子， 
<br>造化借羽翼。随风戏中流，翩然有馀力。吾不如汝无他， 
<br>无羽翼。吾若有羽翼，则上叩天关。为圣君请贤臣， 
<br>布惠化于人间。然后东飞浴东溟，吸日精，撼若木之英， 
<br>纷而零。使地上学仙之子，得而食之皆长生。 
<br>不学汝无端小虫子，叶叶水上无一事，忽遭风雨水中死。
<br>
<br>
<br>
<br>&nbsp;&nbsp; 卷389_9 【出山作】卢仝 
<br>
<br>出山忘掩山门路，钓竿插在枯桑树。当时只有鸟窥窬， 
<br>更亦无人得知处。家僮若失钓鱼竿，定是猿猴把将去。
<br>
<br>
<br>
<br>&nbsp;&nbsp; 卷389_10 【寄崔柳州】卢仝 
<br>
<br>使者立取书，叠纸生百忧。使君若不信，他时看白头。 
<br>三百六十州，克情惟柳州。柳州蛮天末，鄙夫嵩之幽。 
<br>花落陇水头，各自东西流。凛凛长相逐，为谢池上鸥。
<br>
<br>
<br>
<br>&nbsp;&nbsp; 卷389_11 【赠稚禅师】卢仝 
<br>
<br>春风满禅院，师独坐南轩。万化见中尽，始觉静性尊。 
<br>我来契平生，目击道自存。与师不动游，游此无迹门。
<br>
<br>
<br>
<br>&nbsp;&nbsp; 卷389_12 【送好约法师归江南】卢仝 
<br>
<br>杯度度一身，法度度万民。为报江南三二日， 
<br>这回应见雪中人。
<br>
<br>
<br>
<br>&nbsp;&nbsp; 卷389_13 【萧二十三赴歙州婚期二首】卢仝 
<br>
<br>淮上客情殊冷落，蛮方春早客何如。
<br>相思莫道无来使，回雁峰前好寄书。
<br>
<br>南方山水生时兴，教有新诗得寄余。
<br>路带长安迢递急，多应不逐使君书。
<br>
<br>
<br>
<br>&nbsp;&nbsp; 卷389_14 【掩关铭】卢仝 
<br>
<br>蛇毒毒有形，药毒毒有名。人毒毒在心，对面如弟兄。 
<br>美言不可听，深于千丈坑。不如掩关坐，幽鸟时一声。
<br>
<br>
<br>
<br>&nbsp;&nbsp; 卷389_15 【逢病军人】卢仝 
<br>
<br>行多有病住无粮，万里还乡未到乡。
<br>蓬鬓哀吟古城下，不堪秋气入金疮。
<br>
<br>
<br>
<br>&nbsp;&nbsp; 卷389_16 【山中】卢仝 
<br>
<br>饥拾松花渴饮泉，偶从山后到山前。
<br>阳坡软草厚如织，困与鹿麛相伴眠。
<br>
<br>
<br>
<br>&nbsp;&nbsp; 卷389_17 【除夜】卢仝 
<br>
<br>衰残归未遂，寂寞此宵情。旧国馀千里，新年隔数更。 
<br>寒犹近北峭，风渐向东生。惟见长安陌，晨钟度火城。
<br>
<br>殷勤惜此夜，此夜在逡巡。烛尽年还别，鸡鸣老更新。 
<br>傩声方去病，酒色已迎春。明日持杯处，谁为最后人。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
