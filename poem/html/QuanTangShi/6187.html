<HTML>
<HEAD>
<TITLE>全唐诗 卷589-592 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷589-592</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷589-592</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6187"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷589-592')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷589-592]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷589_1 【送张郎中赴睦州】李频 
<br>
<br>青山复渌水，想入富春西。夹岸清猿去，中流白日低。 
<br>美兼华省出，荣共故乡齐。贱子遥攀送，归心逐马蹄。
<br>
<br>
<br>&nbsp;&nbsp; 卷589_2 【送鄂渚韦尚书赴镇】李频 
<br>
<br>夏口本吴头，重城据上游。戈船转江汉，风月宿汀洲。 
<br>执宪倾民望，衔恩赴主忧。谁知旧寮属，攀饯泪仍流。
<br>
<br>
<br>
<br>&nbsp;&nbsp; 卷589_3 【送崔侍御书记赴山北座主尚书招辟】李频 
<br>
<br>书记向丘门，旌幢夹谷尊。从来游幕意，此去并酬恩。 
<br>雁叫嫌冰合，骢嘶喜雪繁。同为入室士，不觉别销魂。
<br>
<br>
<br>
<br>&nbsp;&nbsp; 卷589_4 【入朝遇雪】李频 
<br>
<br>霜鬓持霜简，朝天向雪天。玉阶初辨色，琼树乍相鲜。 
<br>密翳空难曙，盈征瑞不愆。谁为洛阳客，是日更高眠。
<br>
<br>
<br>
<br>&nbsp;&nbsp; 卷589_5 【勉力】李频 
<br>
<br>日月不并照，升沈俱有时。自媒徒欲速，孤立却宜迟。 
<br>尽力唯求己，公心任遇谁。人间不得意，半是鬓先衰。
<br>
<br>
<br>
<br>&nbsp;&nbsp; 卷589_6 【郊居寄友人】李频 
<br>
<br>林色树还曛，何时得见君。独居度永日，相去远浮云。 
<br>故疾随秋至，离怀觉夜分。蛩声非自苦，偏是旅人闻。
<br>
<br>
<br>
<br>&nbsp;&nbsp; 卷589_7 【送陆肱归吴兴】李频 
<br>
<br>雪后江上去，风光故国新。清浑天气晓，绿动浪花春。 
<br>劝酒提壶鸟，乘舟震泽人。谁知沧海月，取桂却来秦。
<br>
<br>
<br>
<br>&nbsp;&nbsp; 卷589_8 【暮秋重过山僧院】李频 
<br>
<br>却接良宵坐，明河几转流。安禅逢小暑，抱疾入高秋。 
<br>静室闻玄理，深山可白头。朝朝献林果，亦欲学猕猴。
<br>
<br>
<br>
<br>&nbsp;&nbsp; 卷589_9 【送新安少府】李频 
<br>
<br>南浮虽六月，风水已秋凉。日乱看江树，身飞逐楚樯。 
<br>后期谁可定，临别语空长。远宦须清苦，幽兰贵独芳。
<br>
<br>
<br>
<br>&nbsp;&nbsp; 卷589_10 【送人归吴】李频 
<br>
<br>何人不归去，君去是闲人。帝里求相识，山家即近邻。 
<br>交情吾道可，离思柳条新。未饮青门酒，先如醉梦身。
<br>
<br>
<br>
<br>&nbsp;&nbsp; 卷589_11 【送姚评事】李频 
<br>
<br>儒服从戎去，须知胜事全。使君开幕日，天子偃戈年。 
<br>风雨依嵩岭，桑麻接楚田。新诗随过客，旋满洛阳传。
<br>
<br>
<br>
<br>&nbsp;&nbsp; 卷589_12 【题栖云寺立上人院】李频 
<br>
<br>是法从生有，修持历劫尘。独居岩下室，长似定中身。 
<br>树老风终夜，山寒雪见春。不知诸祖后，传印是何人。
<br>
<br>
<br>
<br>&nbsp;&nbsp; 卷589_13 【黔中罢职过峡州题田使君北楼】李频 
<br>
<br>巴中初去日，已遇使君留。及得寻东道，还陪上北楼。 
<br>江冲巫峡出，樯过洛宫收。好是从戎罢，看山觉自由。
<br>
<br>
<br>
<br>&nbsp;&nbsp; 卷589_14 【江上送从兄群玉校书东游】李频 
<br>
<br>逍遥蓬阁吏，才子复诗流。坟籍因穷览，江湖却纵游。 
<br>眠波听戍鼓，饭浦约鱼舟。处处迎高密，先应扫郡楼。
<br>
<br>
<br>
<br>&nbsp;&nbsp; 卷589_15 【宛陵东峰亭与友人话别】李频 
<br>
<br>坐举天涯目，停杯语日晡。修篁齐迥槛，列岫限平芜。 
<br>乱水通三楚，归帆挂五湖。不知从此去，何处是前途。
<br>
<br>
<br>
<br>&nbsp;&nbsp; 卷589_16 【华山寻隐者】李频 
<br>
<br>自入华山居，关东相见疏。瓢中谁寄酒，叶上我留书。 
<br>巢鸟寒栖尽，潭泉暮冻馀。长闻得药力，此说又何如。
<br>
<br>
<br>
<br>&nbsp;&nbsp; 卷589_17 【题荐福寺僧栖白上人院】李频 
<br>
<br>空门有才子，得道亦吟诗。内殿频征入，孤峰久作期。 
<br>高名何代比，密行几生持。长爱乔松院，清凉坐夏时。
<br>
<br>
<br>
<br>&nbsp;&nbsp; 卷589_18 【游四明山刘樊二真人祠，题山下孙氏居】李频 
<br>
<br>久在仙坛下，全家是地仙。池塘来乳洞，禾黍接芝田。 
<br>起看青山足，还倾白酒眠。不知尘世事，双鬓逐流年。
<br>
<br>
<br>
<br>&nbsp;&nbsp; 卷589_19 【和太学赵鸿博士归蔡中】李频 
<br>
<br>得禄从高第，还乡见后生。田园休问主，词赋已垂名。 
<br>扫壁前题出，开窗旧景清。遥知贤太守，致席日邀迎。
<br>
<br>
<br>
<br>&nbsp;&nbsp; 卷589_20 【送寿昌曹明府】李频 
<br>
<br>惠人须宰邑，为政贵通经。却用清琴理，犹嫌薄俗听。 
<br>涨江晴渐渌，春峤烧还青。若宿严陵濑，谁当是客星。
<br>
<br>
<br>
<br>&nbsp;&nbsp; 卷589_21 【哭贾岛】李频 
<br>
<br>秦楼吟苦夜，南望只悲君。一宦终遐徼，千山隔旅坟。 
<br>恨声流蜀魄，冤气入湘云。无限风骚句，时来日夜闻。
<br>
<br>
<br>
<br>&nbsp;&nbsp; 卷589_22 【送薛能赴镇徐方】李频 
<br>
<br>列土人间盛，彭门属九州。山河天设险，礼乐牧分忧。 
<br>皎日为明信，清风占早秋。虽同郤縠举，郤縠不封侯。
<br>
<br>
<br>
<br>&nbsp;&nbsp; 卷589_23 【送凤翔范书记】李频 
<br>
<br>西京无暑气，夏景似清秋。天府来相辟，高人去自由。 
<br>江山通蜀国，日月近神州。若共将军语，河兰地未收。
<br>
<br>
<br>
<br>&nbsp;&nbsp; 卷589_24 【岐山逢陕下故人】李频 
<br>
<br>三秦一会面，二陕久分携。共忆黄河北，相留白日西。 
<br>寄来书少达，别后梦多迷。早晚期于此，看花听鸟啼。
<br>
<br>
<br>
<br>&nbsp;&nbsp; 卷589_25 【送友人陆肱往太原】李频 
<br>
<br>并州非故国，君去复寻谁。猃狁方为寇，嫖姚正用师。 
<br>戍烟来自号，边雪下无时。更想经绵上，应逢禁火期。
<br>
<br>
<br>
<br>&nbsp;&nbsp; 卷589_26 【赠李将军】李频 
<br>
<br>吾宗偏好武，汉代将家流。走马辞中禁，屯军向渭州。 
<br>天心待破虏，阵面许封侯。却得河源水，方应洗国仇。
<br>
<br>
<br>
<br>&nbsp;&nbsp; 卷589_27 【送友人喻坦之归睦州（一作送人归新定）】李频 
<br>
<br>归心常共知，归路不相随。彼此无依倚，东西又别离。 
<br>山花含雨湿，江树近潮欹。莫恋渔樵兴，生涯各有为。
<br>
<br>
<br>
<br>&nbsp;&nbsp; 卷589_28 【寻华阳隐者】李频 
<br>
<br>闲却白云居，行踪出去初。窗中聊取笔，架上独留书。 
<br>日背林光冷，潭澄岳影虚。长闻得药力，此说复何如。
<br>
<br>
<br>
<br>&nbsp;&nbsp; 卷589_29 【长安即事（一作长安僻居酬人）】李频 
<br>
<br>岂得有书名，徒为老帝京。关中秋气早，雨后夜凉生。 
<br>沧海身终泛，青门梦已行。秦人纵相识，多少别离情。
<br>
<br>
<br>
<br>&nbsp;&nbsp; 卷589_30 【送友人游塞北】李频 
<br>
<br>朔野正秋风，前程见碛鸿。日西身独远，山转路无穷。 
<br>树隔高关断，沙连大漠空。君看河外将，早晚拟平戎。
<br>
<br>
<br>
<br>&nbsp;&nbsp; 卷589_31 【陕府上姚中丞】李频 
<br>
<br>关东领藩镇，阙下授旌旄。觅句秋吟苦，酬恩夜坐劳。 
<br>天开吹角出，木落上楼高。闲话钱塘郡，半年听海潮。
<br>
<br>
<br>
<br>&nbsp;&nbsp; 卷589_32 【送供奉喻炼师归天目山】李频 
<br>
<br>承恩虽内殿，得道本深山。举世相看老，孤峰独自还。 
<br>溪来青壁里，路在白云间。绝顶无人住，双峰是旧关。
<br>
<br>
<br>
<br>&nbsp;&nbsp; 卷589_33 【之任建安渌溪亭偶作二首】李频 
<br>
<br>入境当春务，农蚕事正殷。逢溪难饮马，度岭更劳人。 
<br>想取烝黎泰，无过赋敛均。不知成政后，谁是得为邻。
<br>
<br>维舟绿溪岸，绕郡白云峰。将幕连山起，人家向水重。 
<br>短才无独见，长策未相逢。所幸分尧理，烝民悉可封。
<br>
<br>
<br>
<br>&nbsp;&nbsp; 卷589_34 【送侯郎中任新定二首】李频 
<br>
<br>为郎非白头，作牧授沧洲。江界乘潮入，山川值胜游。 
<br>暑气随转扇，凉月傍开楼。便欲归田里，抛官逐隐侯。
<br>
<br>罢郎东出守，半路得浮舟。大旆行当夏，桐江到未秋。 
<br>云闲分岛寺，涛静见沙鸥。谁伴临清景，吟诗上郡楼。
<br>
<br>
<br>
<br>&nbsp;&nbsp; 卷589_35 【送太学吴康仁及第南归】李频 
<br>
<br>因为太学选，志业彻春闱。首领诸生出，先登上第归。 
<br>一荣犹未已，具庆且应稀。纵马行青草，临岐脱白衣。 
<br>家遥楚国寄，帆对汉山飞。知己盈华省，看君再发机。
<br>
<br>
<br>
<br>&nbsp;&nbsp; 卷589_36 【陕州题河上亭】李频 
<br>
<br>岸拥洪流急，亭开清兴长。当轩河草晚，入坐水风凉。 
<br>独鸟惊来客，孤云触去樯。秋声和远雨，暮色带微阳。 
<br>浪静澄窗影，沙明发簟光。逍遥每尽日，谁识爱沧浪。
<br>
<br>
<br>
<br>&nbsp;&nbsp; 卷589_37 【留题姚氏山斋】李频 
<br>
<br>未厌栖林趣，犹怀济世才。闲眠知道在，高步会时来。 
<br>露滴从添砚，蝉吟便送杯。乱书离缥帙，迸笋出苔莓。 
<br>异果因僧摘，幽窗为燕开。春游何处尽，欲别几迟回。
<br>
<br>
<br>
<br>&nbsp;&nbsp; 卷589_38 【长安书怀投知己（一作投邢员外）】李频 
<br>
<br>所学近雕虫，知难谒至公。徒随众人后，拟老一生中。 
<br>间岁家书到，经荒世业空。心悬沧海断，梦与白云通。 
<br>玉漏声连北，银河气极东。关门迢递月，禁苑寂寥鸿。 
<br>地广身难束，时平道独穷。萧条苔长雨，淅沥叶危风。 
<br>久愧干朝客，多惭别钓翁。因依非不忝，延荐况曾蒙。 
<br>与善应无替，垂恩本有终。霜天摇落日，莫使逐孤蓬。
<br>
<br>
<br>
<br>&nbsp;&nbsp; 卷589_39 【送姚侍御充渭北掌书记】李频 
<br>
<br>北境烽烟急，南山战伐频。抚绥初易帅，参画尽须人。 
<br>书记才偏称，朝廷意更亲。绣衣行李日，绮陌别离尘。 
<br>报国将临虏，之藩不离秦。豸冠严在首，雄笔健随身。 
<br>饮马河声暮，休兵塞色春。败亡仍暴骨，冤哭可伤神。 
<br>上策何当用，边情此是真。雕阴曾久客，拜送欲沾巾。
<br>
<br>
<br>
<br>&nbsp;&nbsp; 卷589_40 【长安书情投知己】李频 
<br>
<br>陕服因诗句，从容已半年。一从归阙下，罕得到门前。 
<br>每候朝轩出，常看列宿悬。重投期见奖，数首果蒙传。 
<br>转觉功宜倍，兼令住更坚。都忘春暂醉，少省夜曾眠。 
<br>烦暑灯谁读，孤云业自专。精华搜未竭，骚雅琢须全。 
<br>此事勤虽过，他谋拙莫先。槐街劳白日，桂路在青天。 
<br>取第殊无序，还乡可有缘。旅情长越鸟，秋思几秦蝉。 
<br>月色千楼满，砧声万井连。江山阻迢递，时节暗推迁。 
<br>道即穷通守，才应始末怜。书绅相戒语，藏箧赠行篇。 
<br>致主当齐圣，为郎本是仙。人心期际会，凤翼许迁延。 
<br>毕竟良图在，何妨逸性便。幽斋中寝觉，珍木正阴圆。 
<br>隐几闲瞻夜，临云兴渺然。五陵供丽景，六义动花笺。 
<br>倘与潜生翼，宁非助化权。免教垂素发，归种海隅田。
<br>
<br>
<br>
<br>&nbsp;&nbsp; 卷589_41 【府试丹浦非乐战】李频 
<br>
<br>自古为君道，垂衣致理难。怀仁须去杀，用武即胜残。 
<br>毒帜诛方及，兵临衅可观。居来彭蠡固，战罢洞庭宽。 
<br>雪国知天远，霜林是血丹。吾皇则尧典，薄伐至桑干。
<br>
<br>
<br>
<br>&nbsp;&nbsp; 卷589_42 【府试风雨闻鸡】李频 
<br>
<br>不为风雨变，鸡德一何贞。在暗长先觉，临晨即自鸣。 
<br>阴霾方见信，顷刻讵移声。向晦如相警，知时似独清。 
<br>萧萧和断漏，喔喔报重城。欲识诗人兴，中含君子情。
<br>
<br>
<br>
<br>&nbsp;&nbsp; 卷589_43 【府试观兰亭图】李频 
<br>
<br>往会人何处，遗踪事可观。林亭今日在，草木古春残。 
<br>笔想吟中驻，杯疑饮后干。向青穿峻岭，当白认回湍。 
<br>月影窗间夜，湖光枕上寒。不知诗酒客，谁更慕前欢。
<br>
<br>
<br>
<br>&nbsp;&nbsp; 卷589_44 【府试老人星见】李频 
<br>
<br>良宵出户庭，极目向青冥。海内逢康日，天边见寿星。 
<br>临空遥的的，竟晓独荧荧。春后先依景，秋来忽近丁。 
<br>垂休临有道，作瑞掩前经。岂比周王梦，徒言得九龄。
<br>
<br>
<br>
<br>&nbsp;&nbsp; 卷589_45 【省试振鹭】李频 
<br>
<br>有鸟生江浦，霜华作羽翰。君臣将比洁，朝野共相欢。 
<br>月影林梢下，冰光水际残。翻飞时共乐，饮啄道皆安。 
<br>迥翥宜高咏，群栖入静看。由来鸳鹭侣，济济列千官。
<br>
<br>
<br>
<br>&nbsp;&nbsp; 卷589_46 【寄辛明府】李频 
<br>
<br>何处无苛政，东南有子男。细将朝客说，须是邑人谙。 
<br>别业空经稔，归田独未甘。目凝烟积树，心贮月明潭。 
<br>晓鼓愁方乱，春山睡正酣。不任啼鸟思，乡社欲桑蚕。
<br>
<br>
<br>
<br>&nbsp;&nbsp; 卷589_47 【苑中题友人林亭】李频 
<br>
<br>井邑藏岩穴，幽栖趣若何。春篁抽笋密，夏鸟杂雏多。 
<br>坐有清风至，林无暑气过。乱书还就叶，真饮不听歌。 
<br>片影明红藓，斜阴映绿萝。雄文终可惜，莫更弃高科。
<br>
<br>
<br>
<br>&nbsp;&nbsp; 卷589_48 【投京兆府试官任文学先辈】李频 
<br>
<br>高兴每论诗，非才独见推。应当明试日，不比暗投时。 
<br>出口人皆信，操心自可知。孤单虽有托，际会别无期。 
<br>取舍知由己，穷通断在兹。贱身何足数，公道自难欺。 
<br>泽国违甘旨，渔舟积梦思。长安未归去，为倚鉴妍媸。
<br>
<br>
<br>
<br>&nbsp;&nbsp; 卷589_49 【宋少府东溪泛舟】李频 
<br>
<br>登岸还入舟，水禽惊笑语。晚叶低众色，湿云带繁暑。 
<br>落日乘醉归，溪流复几许。
<br>
<br>
<br>
<br>&nbsp;&nbsp; 卷589_50 【闻北虏入灵州二首】李频 
<br>
<br>河冰一夜合，虏骑入灵州。岁岁征兵去，难防塞草秋。
<br>
<br>见说灵州战，沙中血未干。将军日告急，走马向长安。
<br>
<br>
<br>
<br>&nbsp;&nbsp; 卷589_51 【送友人下第归感怀】李频 
<br>
<br>帝里春无意，归山对物华。即应来日去，九陌踏槐花。
<br>
<br>
<br>
<br>&nbsp;&nbsp; 卷589_52 【赠桂林友人】李频 
<br>
<br>君家桂林住，日伐桂枝炊。何事东堂树，年年待一枝。
<br>
<br>
<br>
<br>&nbsp;&nbsp; 卷589_53 【长安感怀】李频 
<br>
<br>一第知何日，全家待此身。空将灞陵酒，酌送向东人。
<br>
<br>
<br>
<br>&nbsp;&nbsp; 卷589_54 【题长孙桐树】李频 
<br>
<br>一去龙门侧，千年凤影移。空馀剪圭处，无复在孙枝。
<br>
<br>
<br>
<br>&nbsp;&nbsp; 卷589_55 【渡汉江】李频 
<br>
<br>岭外音书绝，经年复历春。近乡情更怯，不敢问来人。
<br>
<br>
<br>
<br>&nbsp;&nbsp; 卷589_56 【嵩山夜还】李频 
<br>
<br>家住东皋去，好采旧山薇。自省游泉石，何曾不夜归。
<br>
<br>
<br>
<br>&nbsp;&nbsp; 卷589_57 【暮秋宿清源上人院】李频 
<br>
<br>野客愁来日，山房木落中。微风生夜半，积雨向秋终。 
<br>证道方离法，安禅不住空。迷途将觉路，语默见西东。
<br>
<br>
<br>
<br>&nbsp;&nbsp; 卷589_58 【秋夜宿重本上人院】李频 
<br>
<br>却忆凉堂坐，明河几度流。安禅逢小暑，抱疾入高秋。 
<br>水国曾重讲，云林半旧游。此来看月落，还似道相求。
<br>
<br>
<br>
<br>&nbsp;&nbsp; 卷589_59 【赠立规上人】李频 
<br>
<br>竹向空斋合，无僧在四邻。去云离坐石，斜月到禅身。 
<br>树老风终夜，山寒雪见春。不知诸祖后，传印是何人。
<br>
<br>
<br>
<br>&nbsp;&nbsp; 卷589_60 【苏州寒食日送人归觐】李频 
<br>
<br>江城寒食下，花木惨离魂。几宿投山寺，孤帆过海门。 
<br>□声泼火雨，柳色禁烟村。定看堂高后，斑衣灭泪痕。
<br>
<br>
<br>
<br>&nbsp;&nbsp; 卷589_61 【即席送许□之曹南省兄】李频 
<br>
<br>梅烂荷圆六月天，归帆高背虎丘烟。到时自见成行雁， 
<br>别处休听满树蝉。卖剑为赊吴市酒，携家犹借洞庭船。 
<br>待看春榜来江外，名占蓬莱第几仙。
<br>
<br>
<br>
<br>&nbsp;&nbsp; 卷589_62 【送罗著作两浙按狱（著作尝宰苏州吴县）】李频 
<br>
<br>使印星车适旧游，陶潜今日在瀛洲。科条尽晓三千罪， 
<br>囹圄应空十二州。旧绶有香笼驿马，皇华无暇狎沙鸥。 
<br>归来重过姑苏郡，莫忘题名在虎丘。
<br>
<br>
<br>
<br>&nbsp;&nbsp; 卷589_63 【下第后屏居书怀寄张侍御】李频 
<br>
<br>刖足岂一生，良工隔千里。故山彭泽上，归梦向汾水。 
<br>低催神气尽，僮仆心亦耻。未达谁不知，达者多忘此。 
<br>行年忽已壮，去老年更几。功名如不彰，身殁岂为鬼。 
<br>才看芳草歇，即叹凉风起。骢马未来朝，嘶声尚在耳。
<br>
<br>
<br>
<br>&nbsp;&nbsp; 卷589_64 【答韩中丞容不饮酒】李频 
<br>
<br>老大成名仍足病，强听丝竹亦无欢。
<br>高情太守容闲坐，借与青山尽日看。
<br>
<br>
<br>
<br>&nbsp;&nbsp; 卷589_65 【句】李频 
<br>
<br>只将五字句，用破一生心。（《北梦琐言》）
<br>
<br>楚里八千里，槃槃此都会。巍峨数里城，远水相映带。 
<br>（《方舆胜览》）
<br>
<br>
<br>
<br>
<br>
<br>
<br>
<br>&nbsp;&nbsp;卷590_1 【冬至后西湖泛舟看断冰偶成长句】李郢 
<br>
<br>一阳生后阴飙竭，湖上层冰看折时。云母扇摇当殿色， 
<br>珊瑚树碎满盘枝。斜汀藻动鱼应觉，极浦波生雁未知。 
<br>山影浅中留瓦砾，日光寒外送涟漪。崖崩苇岸纵横散， 
<br>篙蹙兰舟片段随。曾向黄河望冲激，大鹏飞起雪风吹。
<br>
<br>
<br>&nbsp;&nbsp; 卷590_2 【阳羡春歌】李郢 
<br>
<br>石亭梅花落如积，玉藓斓班竹姑赤。祝陵有酒清若空， 
<br>煮糯蒸鱼作寒食。长桥新晴好天气，两市儿郎棹船戏。 
<br>溪头铙鼓狂杀侬，青盖红裙偶相值。风光何处最可怜， 
<br>邵家高楼白日边。楼下游人颜色喜，溪南黄帽应羞死。 
<br>三月未有二月残，灵龟可信淹水干。葑草青青促归去， 
<br>短箫横笛说明年。
<br>
<br>
<br>
<br>&nbsp;&nbsp; 卷590_3 【茶山贡焙歌】李郢 
<br>
<br>使君爱客情无已，客在金台价无比。春风三月贡茶时， 
<br>尽逐红旌到山里。焙中清晓朱门开，筐箱渐见新芽来。 
<br>陵烟触露不停探，官家赤印连帖催。朝饥暮匐谁兴哀， 
<br>喧阗竞纳不盈掬。一时一饷还成堆，蒸之馥之香胜梅。 
<br>研膏架动轰如雷，茶成拜表贡天子。万人争啖春山摧， 
<br>驿骑鞭声砉流电。半夜驱夫谁复见，十日王程路四千。 
<br>到时须及清明宴，吾君可谓纳谏君。谏官不谏何由闻， 
<br>九重城里虽玉食。天涯吏役长纷纷，使君忧民惨容色。 
<br>就焙尝茶坐诸客，几回到口重咨嗟。嫩绿鲜芳出何力， 
<br>山中有酒亦有歌。乐营房户皆仙家，仙家十队酒百斛。 
<br>金丝宴馔随经过，使君是日忧思多。客亦无言征绮罗， 
<br>殷勤绕焙复长叹。官府例成期如何！吴民吴民莫憔悴， 
<br>使君作相期苏尔。
<br>
<br>
<br>
<br>&nbsp;&nbsp; 卷590_4 【夏日登信州北楼】李郢 
<br>
<br>高楼上长望，百里见灵山。雨歇河珠定，云开谷鸟还。 
<br>田苗映林合，牛犊傍村闲。始得消忧处，蝉声催入关。
<br>
<br>
<br>
<br>&nbsp;&nbsp; 卷590_5 【游天柱观】李郢 
<br>
<br>听钟到灵观，仙子喜相寻。茅洞几千载，水声寒至今。 
<br>读碑丹井上，坐石涧亭阴。清兴未云尽，烟霞生夕林。
<br>
<br>
<br>
<br>&nbsp;&nbsp; 卷590_6 【酬刘谷除夜见寄】李郢 
<br>
<br>坐恐三更至，流年此夜分。客心无限事，愁雨不堪闻。 
<br>灞上家殊远，炉前酒暂醺。刘郎亦多恨，诗忆故山云。
<br>
<br>
<br>
<br>&nbsp;&nbsp; 卷590_7 【元日作】李郢 
<br>
<br>锵锵华驷客，门馆贺新正。野雪江山霁，微风竹树清。 
<br>芜庭春意晓，残枿烬烟生。忽忆王孙草，前年在帝京。
<br>
<br>
<br>
<br>&nbsp;&nbsp; 卷590_8 【酬刘谷立春日吏隐亭见寄】李郢 
<br>
<br>孤亭遥带寺，静者独登临。楚霁江流慢，春归泽气阴。 
<br>野田青牧马，幽竹暖鸣禽。日日年光尽，何堪故国心。
<br>
<br>
<br>
<br>&nbsp;&nbsp; 卷590_9 【宿怜上人房】李郢 
<br>
<br>重公旧相识，一夕话劳生。药裹关身病，经函寄道情。 
<br>岳寒当寺色，滩夜入楼声。不待移文诮，三年别赤城。
<br>
<br>
<br>
<br>&nbsp;&nbsp; 卷590_10 【园居】李郢 
<br>
<br>暮雨扬雄宅，秋风向秀园。不闻砧杵动，时看桔槔翻。 
<br>钓下鱼初食，船移鸭暂喧。橘寒才弄色，须带早霜繁。
<br>
<br>
<br>
<br>&nbsp;&nbsp; 卷590_11 【中元夜】李郢 
<br>
<br>江南水寺中元夜，金粟栏边见月娥。红烛影回仙态近， 
<br>翠鬟光动看人多。香飘彩殿凝兰麝，露绕轻衣杂绮罗。 
<br>湘水夜空巫峡远，不知归路欲如何。
<br>
<br>
<br>
<br>&nbsp;&nbsp; 卷590_12 【赠羽林将军（一作江上逢王将军）】李郢 
<br>
<br>虬须憔悴羽林郎，曾入甘泉侍武皇。雕没夜云知御苑， 
<br>马随仙仗识天香。五湖归去孤舟月，六国平来两鬓霜。 
<br>唯有桓伊江上笛，卧吹三弄送残阳。
<br>
<br>
<br>
<br>&nbsp;&nbsp; 卷590_13 【送人之岭南】李郢 
<br>
<br>关山迢递古交州，岁晏怜君走马游。谢氏海边逢素女， 
<br>越王潭上见青牛。嵩台月照啼猿曙，石室烟含古桂秋。 
<br>回望长安五千里，刺桐花下莫淹留。
<br>
<br>
<br>
<br>&nbsp;&nbsp; 卷590_14 【晚泊松江驿】李郢 
<br>
<br>片帆孤客晚夷犹，红蓼花前水驿秋。岁月方惊离别尽， 
<br>烟波仍驻古今愁。云阴故国山川暮，潮落空江网罟收。 
<br>还有吴娃旧歌曲，棹声遥散采菱舟。
<br>
<br>
<br>
<br>&nbsp;&nbsp; 卷590_15 【江亭春霁】李郢 
<br>
<br>江蓠漠漠荇田田，江上云亭霁景鲜。蜀客帆樯背归燕， 
<br>楚山花木怨啼鹃。春风掩映千门柳，晓色凄凉万井烟。 
<br>金磬泠泠水南寺，上方僧室翠微连。
<br>
<br>
<br>
<br>&nbsp;&nbsp; 卷590_16 【早秋书怀】李郢 
<br>
<br>高梧一叶坠凉天，宋玉悲秋泪洒然。霜拂楚山频见菊， 
<br>雨零溪树忽无蝉。虚村暮角催残日，近寺归僧寄野泉。 
<br>青鬓已缘多病镊，可堪风景促流年。
<br>
<br>
<br>
<br>&nbsp;&nbsp; 卷590_17 【为妻作生日寄意】李郢 
<br>
<br>谢家生日好风烟，柳暖花春二月天。金凤对翘双翡翠， 
<br>蜀琴初上七丝弦。鸳鸯交颈期千岁，琴瑟谐和愿百年。 
<br>应恨客程归未得，绿窗红泪冷涓涓。
<br>
<br>
<br>
<br>&nbsp;&nbsp; 卷590_18 【重阳日寄浙东诸从事】李郢 
<br>
<br>野人多病门长掩，荒圃重阳菊自开。愁里又闻清笛怨， 
<br>望中难见白衣来。元瑜正及从军乐，甯戚谁怜叩角哀。 
<br>红旆纷纷碧江暮，知君醉下望乡台。
<br>
<br>
<br>
<br>&nbsp;&nbsp; 卷590_19 【和湖州杜员外冬至日白蘋洲见忆】李郢 
<br>
<br>白蘋亭上一阳生，谢脁新裁锦绣成。千嶂雪消溪影渌， 
<br>几家梅绽海波清。已知鸥鸟长来狎，可许汀洲独有名。 
<br>多愧龙门重招引，即抛田舍棹舟行。
<br>
<br>
<br>
<br>&nbsp;&nbsp; 卷590_20 【上裴晋公】李郢 
<br>
<br>四朝忧国鬓如丝，龙马精神海鹤姿。天上玉书传诏夜， 
<br>阵前金甲受降时。曾经庾亮三秋月，下尽羊昙两路棋。 
<br>惆怅旧堂扃绿野，夕阳无限鸟飞迟。
<br>
<br>
<br>
<br>&nbsp;&nbsp; 卷590_21 【钱塘青山题李隐居西斋】李郢 
<br>
<br>小隐西斋为客开，翠萝深处遍青苔。林间扫石安棋局， 
<br>岩下分泉递酒杯。兰叶露光秋月上，芦花风起夜潮来。 
<br>湖山绕屋犹嫌浅，欲棹渔舟近钓台。
<br>
<br>
<br>
<br>&nbsp;&nbsp; 卷590_22 【友人适越路过桐庐寄题江驿】李郢 
<br>
<br>桐庐县前洲渚平，桐庐江上晚潮生。莫言独有山川秀， 
<br>过日仍闻官长清。麦陇虚凉当水店，鲈鱼鲜美称莼羹。 
<br>王孙客棹残春去，相送河桥羡此行。
<br>
<br>
<br>
<br>&nbsp;&nbsp; 卷590_23 【送刘谷】李郢 
<br>
<br>村桥西路雪初晴，云暖沙干马足轻。寒涧渡头芳草色， 
<br>新梅岭外鹧鸪声。邮亭已送轻车发，山馆谁将候火迎。 
<br>落日千峰转迢递，知君回首望高城。
<br>
<br>
<br>
<br>&nbsp;&nbsp; 卷590_24 【七夕（一作赵璜诗）】李郢 
<br>
<br>乌鹊桥头双扇开，年年一度过河来，莫嫌天上稀相见， 
<br>犹胜人间去不回。欲减烟花饶俗世，暂烦烟月掩妆台。 
<br>别时旧路长清浅，岂肯离情似死灰。
<br>
<br>
<br>
<br>&nbsp;&nbsp; 卷590_25 【秦处士移家富春发樟亭怀寄】李郢 
<br>
<br>潮落空江洲渚生，知君已上富春亭。尝闻郭邑山多秀， 
<br>更说官僚眼尽青。离别几宵魂耿耿，相思一座发星星。 
<br>仙翁白石高歌调，无复松斋半夜听。
<br>
<br>
<br>
<br>&nbsp;&nbsp; 卷590_26 【故洛阳城】李郢 
<br>
<br>胡兵一动朔方尘，不使銮舆此重巡。清洛但流呜咽水， 
<br>上阳深锁寂寥春。云收少室初晴雨，柳拂中桥晚渡津。 
<br>欲问升平无故老，凤楼回首落花频。
<br>
<br>
<br>
<br>&nbsp;&nbsp; 卷590_27 【紫极宫上元斋次呈诸道流】李郢 
<br>
<br>碧简朝天章奏频，清宫仿佛降灵真。五龙金角向星斗， 
<br>三洞玉音愁鬼神。风拂乱灯山磬□，露沾仙杏石坛春。 
<br>明朝醮罢羽客散，尘土满城空世人。
<br>
<br>
<br>
<br>&nbsp;&nbsp; 卷590_28 【立春一日江村偶兴】李郢 
<br>
<br>旧历年光看卷尽，立春何用更相催。江边野店寒无色， 
<br>竹外孤村坐见梅。山雪乍晴岚翠起，渔家向晚笛声哀。 
<br>南州近有秦中使，闻道胡兵索战来。
<br>
<br>
<br>
<br>&nbsp;&nbsp; 卷590_29 【立秋后自京归家】李郢 
<br>
<br>篱落秋归见豆花，竹门当水岸横槎。松斋一雨宜清簟， 
<br>佛室孤灯对绛纱。尽日抱愁跧似鼠，移时不动懒于蛇。 
<br>西江近有鲈鱼否，张翰扁舟始到家。
<br>
<br>
<br>
<br>&nbsp;&nbsp; 卷590_30 【奉陪裴相公重阳日游安乐池亭】李郢 
<br>
<br>绛霄轻霭翊三台，稽阮襟怀管乐才。莲沼昔为王俭府， 
<br>菊篱今作孟嘉杯。宁知北阙元勋在，却引东山旧客来。 
<br>自笑吐茵还酩酊，日斜空从绛衣回。
<br>
<br>
<br>
<br>&nbsp;&nbsp; 卷590_31 【浙河馆（一作暮春山行田家歇马）】李郢 
<br>
<br>雨湿菰蒲斜日明，茅厨煮茧掉车声。青蛇上竹一种色， 
<br>黄蝶隔溪无限情。何处樵渔将远饷，故园田土忆春耕。 
<br>千峰万濑水潏潏，羸马此中愁独行。
<br>
<br>
<br>
<br>&nbsp;&nbsp; 卷590_32 【春日题山家】李郢 
<br>
<br>偶与樵人熟，春残日日来。依冈寻紫蕨，挽树得青梅。 
<br>燕静衔泥起，蜂喧抱蕊回。嫩茶重搅绿，新酒略炊醅。 
<br>漠漠蚕生纸，涓涓水弄苔。丁香政堪结，留步小庭隈。
<br>
<br>
<br>
<br>&nbsp;&nbsp; 卷590_33 【江亭晚望】李郢 
<br>
<br>碧天凉冷雁来疏，闲望江云思有馀。秋馆池亭荷叶后， 
<br>野人篱落豆花初。无愁自得仙人术，多病能忘太史书。 
<br>闻说故园香稻熟，片帆归去就鲈鱼。
<br>
<br>
<br>
<br>&nbsp;&nbsp; 卷590_34 【长安夜访澈上人】李郢 
<br>
<br>关西木落夜霜凝，乌帽闲寻紫阁僧。松迥月光先照鹤， 
<br>寺寒沟水忽生冰。琤琤晓漏喧秦禁，漠漠秋烟起汉陵。 
<br>闻说天台旧禅处，石房独有一龛灯。
<br>
<br>
<br>
<br>&nbsp;&nbsp; 卷590_35 【送圆鉴上人游天台】李郢 
<br>
<br>西岭草堂留不住，独携瓶锡向天台。霜清海寺闻潮至， 
<br>日宴江船乞食回。华顶夜寒孤月落，石桥秋尽一僧来。 
<br>灵溪道者相逢处，阴洞泠泠竹室开。
<br>
<br>
<br>
<br>&nbsp;&nbsp; 卷590_36 【送僧之台州】李郢 
<br>
<br>独寻台岭闲游去，岂觉灵溪道里赊。三井应潮通海浪， 
<br>五峰攒寺落天花。寒潭盥漱铜瓶洁，野店安禅锡杖斜。 
<br>到日初寻石桥路，莫教云雨湿袈裟。
<br>
<br>
<br>
<br>&nbsp;&nbsp; 卷590_37 【伤贾岛无可】李郢 
<br>
<br>却到京师事事伤，惠休归寂贾生亡。何人收得文章箧， 
<br>独我来经苔藓房。一命未沾为逐客，万缘初尽别空王。 
<br>萧萧竹坞斜阳在，叶覆闲阶雪拥墙。
<br>
<br>
<br>
<br>&nbsp;&nbsp; 卷590_38 【孔雀】李郢 
<br>
<br>越鸟青春好颜色，晴轩入户看呫衣。一身金翠画不得， 
<br>万里山川来者稀。丝竹惯听时独舞，楼台初上欲孤飞。 
<br>刺桐花谢芳草歇，南国同巢应望归。
<br>
<br>
<br>
<br>&nbsp;&nbsp; 卷590_39 【秋晚寄题陆勋校书义兴禅居时淮南从事】李郢 
<br>
<br>禅居秋草晚，萧索异前时。莲幕青云贵，翱翔绝后期。 
<br>藓房柽架掩，山砌石盆欹。剑戟晨趋静，笙歌夜散迟。 
<br>谷寒霜狖静，林晚磬虫悲。惠远烟霞在，方平杖履随。 
<br>骨清须贵达，神重有威仪。万卒千蹄马，横鞭从信骑。
<br>
<br>
<br>
<br>&nbsp;&nbsp; 卷590_40 【酬王舍人雪中见寄】李郢 
<br>
<br>三日柴门拥不开，阶庭平满白皑皑。
<br>今朝踏作琼瑶迹，为有诗从凤沼来。
<br>
<br>
<br>
<br>&nbsp;&nbsp; 卷590_41 【蝉】李郢 
<br>
<br>饮蝉惊雨落高槐，山蚁移将入石阶。
<br>若使秦楼美人见，还应一为拔金钗。
<br>
<br>
<br>
<br>&nbsp;&nbsp; 卷590_42 【自水口入茶山】李郢 
<br>
<br>蒨蒨红裙好女儿，相偎相倚看人时。
<br>使君马上应含笑，横把金鞭为咏诗。
<br>
<br>
<br>
<br>&nbsp;&nbsp; 卷590_43 【重游天台】李郢 
<br>
<br>南国天台山水奇，石桥危险古来知。
<br>龙潭直下一百丈，谁见生公独坐时。
<br>
<br>
<br>
<br>&nbsp;&nbsp; 卷590_44 【山行】李郢 
<br>
<br>小田微雨稻苗香，田畔清溪潏潏凉。
<br>自忆东吴榜舟日，蓼花沟水半篙强。
<br>
<br>
<br>
<br>&nbsp;&nbsp; 卷590_45 【上元日寄湖杭二从事】李郢 
<br>
<br>恋别山灯忆水灯，山光水焰百千层。
<br>谢公留赏山公唤，知入笙歌阿那朋。
<br>
<br>
<br>
<br>&nbsp;&nbsp; 卷590_46 【寒食野望】李郢 
<br>
<br>旧坟新陇哭多时，流世都堪几度悲。
<br>乌鸟乱啼人未远，野风吹散白棠梨。
<br>
<br>
<br>
<br>&nbsp;&nbsp; 卷590_47 【清明日题一公禅室】李郢 
<br>
<br>山头兰若石楠春，山下清明烟火新。
<br>此日何穷礼禅客，归心谁是恋禅人。
<br>
<br>
<br>
<br>&nbsp;&nbsp; 卷590_48 【七夕寄张氏兄弟】李郢 
<br>
<br>新秋牛女会佳期，红粉筵开玉馔时。
<br>好与檀郎寄花朵，莫教清晓羡蛛丝。
<br>
<br>
<br>
<br>&nbsp;&nbsp; 卷590_49 【春晚与诸同舍出城迎座主侍郎（一作郑颢诗）】李郢 
<br>
<br>三十骅骝一哄尘，来时不锁杏园春。
<br>东风柳絮轻如雪，应有偷游曲水人。
<br>
<br>
<br>
<br>&nbsp;&nbsp; 卷590_50 【张郎中宅戏赠二首】李郢 
<br>
<br>薄雪燕蓊紫燕钗，钗垂簏簌抱香怀。
<br>一声歌罢刘郎醉，脱取明金压绣鞋。
<br>
<br>谢家青妓邃重关，谁省春风见玉颜。
<br>闻道彩鸾三十六，一双双对碧池莲。
<br>
<br>
<br>
<br>&nbsp;&nbsp; 卷590_51 【醉送】李郢 
<br>
<br>江梅冷艳酒清光，急拍繁弦醉画堂。
<br>无限柳条多少雪，一将春恨付刘郎。
<br>
<br>
<br>
<br>&nbsp;&nbsp; 卷590_52 【晓井】李郢 
<br>
<br>桐阴覆井月斜明，百尺寒泉古甃清。
<br>越女携瓶下金索，晓天初放辘轳声。
<br>
<br>
<br>
<br>&nbsp;&nbsp; 卷590_53 【南池】李郢 
<br>
<br>小男供饵妇搓丝，溢榼香醪倒接z5。
<br>日出两竿鱼正食，一家欢笑在南池。
<br>
<br>
<br>
<br>&nbsp;&nbsp; 卷590_54 【偶作】李郢 
<br>
<br>一杯正发吟哦兴，两盏还生去住愁。
<br>何似全家上船去，酒旗多处即淹留。
<br>
<br>
<br>
<br>&nbsp;&nbsp; 卷590_55 【画鼓】李郢 
<br>
<br>尝闻画鼓动欢情，及送离人恨鼓声。
<br>两杖一挥行缆解，暮天空使别魂惊。
<br>
<br>
<br>
<br>&nbsp;&nbsp; 卷590_56 【燕蓊花】李郢 
<br>
<br>十二街中何限草，燕蓊尽欲占残春。
<br>黄花扑地无穷极，愁杀江南去住人。
<br>
<br>
<br>
<br>&nbsp;&nbsp; 卷590_57 【邵博士溪亭】李郢 
<br>
<br>野茶无限春风叶，溪水千重返照波。
<br>只去长桥三十里，谁人一解枉帆过。
<br>
<br>
<br>
<br>&nbsp;&nbsp; 卷590_58 【小石上见亡友题处】李郢 
<br>
<br>笋石清琤入紫烟，陆云题处是前年。
<br>苔侵雨打依稀在，惆怅凉风树树蝉。
<br>
<br>
<br>
<br>&nbsp;&nbsp; 卷590_59 【洞灵观流泉】李郢 
<br>
<br>石上苔芜水上烟，潺湲声在观门前。
<br>千岩万壑分流去，更引飞花入洞天。
<br>
<br>
<br>
<br>&nbsp;&nbsp; 卷590_60 【送李判官】李郢 
<br>
<br>津市停桡送别难，荧荧蜡炬照更阑。
<br>东风万叠吹江月，谁伴袁褒宿夜滩。
<br>
<br>
<br>
<br>&nbsp;&nbsp; 卷590_61 【宿杭州虚白堂】李郢 
<br>
<br>秋月斜明虚白堂，寒蛩唧唧树苍苍。
<br>江风彻晓不得睡，二十五声秋点长。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷591_1 【道林寺】崔珏 
<br>
<br>临湘之滨麓之隅，西有松寺东岸无。松风千里摆不断， 
<br>竹泉泻入于僧厨。宏梁大栋何足贵，山寺难有山泉俱。 
<br>四时唯夏不敢入，烛龙安敢停斯须？远公池上种何物， 
<br>碧罗扇底红鳞鱼。香阁朝鸣大法鼓，天宫夜转三乘书。 
<br>野花市井栽不著，山鸡饮啄声相呼。金槛僧回步步影， 
<br>石盆水溅联联珠。北临高处日正午，举手欲摸黄金乌。 
<br>遥江大船小于叶，远村杂树齐如蔬。潭州城郭在何处， 
<br>东边一片青模糊。今来古往人满地，劳生未了归丘墟。 
<br>长卿之门久寂寞，五言七字夸规模。我吟杜诗清入骨， 
<br>灌顶何必须醍醐。白日不照耒阳县，皇天厄死饥寒躯。 
<br>明珠大贝采欲尽，蚌蛤空满赤沙湖。今我题诗亦无味， 
<br>怀贤览古成长吁。不如兴罢过江去，已有好月明归途。
<br>
<br>
<br>&nbsp;&nbsp; 卷591_2 【美人尝茶行】崔珏 
<br>
<br>云鬟枕落困春泥，玉郎为碾瑟瑟尘。闲教鹦鹉啄窗响， 
<br>和娇扶起浓睡人。银瓶贮泉水一掬，松雨声来乳花熟。 
<br>朱唇啜破绿云时，咽入香喉爽红玉。明眸渐开横秋水， 
<br>手拨丝簧醉心起。台时却坐推金筝，不语思量梦中事。
<br>
<br>
<br>
<br>&nbsp;&nbsp; 卷591_3 【门前柳】崔珏 
<br>
<br>门前蜀柳□知春，风淡暖烟愁杀人。将谓只栽郡楼下， 
<br>不知迤逦连南津。南津柳色连南市，南市戎州三百里。 
<br>夷陬蛮落相连接，故乡莫道心先死。我今帝里尚有家， 
<br>门前嫩柳插仙霞。晨沾太一坛边雨，暮宿凤凰城里鸦。 
<br>别来三载当谁道，门前年年绿阴好。春来定解飞雪花， 
<br>雨后还应庇烟草。忆昔当年栽柳时，新芽茁茁嫌生迟。 
<br>如今宛转稊著地，常向绿阴劳梦思。不道彼树好， 
<br>不道此树恶。试将此意问野人，野人尽道生处乐。 
<br>为报门前杨柳栽，我应来岁当归来。纵令树下能攀折， 
<br>白发如丝心似灰。
<br>
<br>
<br>
<br>&nbsp;&nbsp; 卷591_4 【岳阳楼晚望】崔珏 
<br>
<br>乾坤千里水云间，钓艇如萍去复还。楼上北风斜卷席， 
<br>湖中西日倒衔山。怀沙有恨骚人往，鼓瑟无声帝子闲。 
<br>何事黄昏尚凝睇，数行烟树接荆蛮。
<br>
<br>
<br>
<br>&nbsp;&nbsp; 卷591_5 【哭李商隐】崔珏 
<br>
<br>成纪星郎字义山，适归高壤抱长叹。词林枝叶三春尽， 
<br>学海波澜一夜干。风雨已吹灯烛灭，姓名长在齿牙寒。 
<br>只应物外攀琪树，便著霓裳上绛坛。
<br>
<br>虚负凌云万丈才，一生襟抱未曾开。鸟啼花落人何在， 
<br>竹死桐枯凤不来。良马足因无主踠，旧交心为绝弦哀。 
<br>九泉莫叹三光隔，又送文星入夜台。
<br>
<br>
<br>
<br>&nbsp;&nbsp; 卷591_6 【和友人鸳鸯之什】崔珏 
<br>
<br>翠鬣红衣舞夕晖，水禽情似此禽稀。暂分烟岛犹回首， 
<br>只渡寒塘亦共飞。映雾乍迷珠殿瓦，逐梭齐上玉人机。 
<br>采莲无限兰桡女，笑指中流羡尔归。
<br>
<br>寂寂春塘烟晚时，两心和影共依依。溪头日暖眠沙稳， 
<br>渡口风寒浴浪稀。翡翠莫夸饶彩饰，鸊鹈须羡好毛衣。 
<br>兰深芷密无人见，相逐相呼何处归。
<br>
<br>舞鹤翔鸾俱别离，可怜生死两相随。红丝毳落眠汀处， 
<br>白雪花成蹙浪时。琴上只闻交颈语，窗前空展共飞诗。 
<br>何如相见长相对，肯羡人间多所思。
<br>
<br>
<br>
<br>&nbsp;&nbsp; 卷591_7 【有赠】崔珏 
<br>
<br>莫道妆成断客肠，粉胸绵手白莲香。烟分顶上三层绿， 
<br>剑截眸中一寸光。舞胜柳枝腰更软，歌嫌珠贯曲犹长。 
<br>虽然不似王孙女，解爱临邛卖赋郎。
<br>
<br>锦里芬芳少佩兰，风流全占似君难。心迷晓梦窗犹暗， 
<br>粉落香肌汗未干。两脸夭桃从镜发，一眸春水照人寒。 
<br>自嗟此地非吾土，不得如花岁岁看。
<br>
<br>
<br>
<br>&nbsp;&nbsp; 卷591_8 【和人听歌】崔珏 
<br>
<br>气吐幽兰出洞房，乐人先问调宫商。声和细管珠才转， 
<br>曲度沉烟雪更香。公子不随肠万结，离人须落泪千行。 
<br>巫山唱罢行云过，犹自微尘舞画梁。
<br>
<br>红脸初分翠黛愁，锦筵歌板拍清秋。一楼春雪和尘落， 
<br>午夜寒泉带雨流。座上美人心尽死，尊前旅客泪难收。 
<br>莫辞更送刘郎酒，百斛明珠异日酬。
<br>
<br>
<br>
<br>&nbsp;&nbsp; 卷591_9 【水晶枕】崔珏 
<br>
<br>千年积雪万年冰，掌上初擎力不胜。南国旧知何处得， 
<br>北方寒气此中凝。黄昏转烛萤飞沼，白日褰帘水在簪。 
<br>蕲簟蜀琴相对好，裁诗乞与涤烦襟。
<br>
<br>
<br>
<br>&nbsp;&nbsp; 卷591_10 【席间咏琴客】崔珏 
<br>
<br>七条弦上五音寒，此艺知音自古难。
<br>唯有河南房次律，始终怜得董庭兰。
<br>
<br>
<br>
<br>&nbsp;&nbsp; 卷591_11 【句】崔珏 
<br>
<br>楚王宫地罗含宅，赖许时时听法来。（早梅赠李商隐。 
<br>见《商隐集注》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 卷592_1 【徒相逢】曹邺 
<br>
<br>江边野花不须采，梁头野燕不用亲。
<br>西施本是越溪女，承恩不荐越溪人。
<br>
<br>
<br>&nbsp;&nbsp; 卷592_2 【杂诫】曹邺 
<br>
<br>带香入鲍肆，香气同鲍鱼。未入犹可悟，已入当何如。
<br>
<br>
<br>
<br>&nbsp;&nbsp; 卷592_3 【捕渔谣】曹邺 
<br>
<br>天子好征战，百姓不种桑。天子好年少，无人荐冯唐。 
<br>天子好美女，夫妇不成双。
<br>
<br>
<br>
<br>&nbsp;&nbsp; 卷592_4 【四怨三愁五情诗十二首·一怨】曹邺 
<br>
<br>美人如新花，许嫁还独守。岂无青铜镜，终日自疑丑。
<br>
<br>
<br>
<br>&nbsp;&nbsp; 卷592_5 【四怨三愁五情诗十二首·二怨】曹邺 
<br>
<br>庭花已结子，岩花犹弄色。谁令生处远，用尽春风力。
<br>
<br>
<br>
<br>&nbsp;&nbsp; 卷592_6 【四怨三愁五情诗十二首·三怨】曹邺 
<br>
<br>短鬟一如螓，长眉一如蛾。相共棹莲舟，得花不如他。
<br>
<br>
<br>
<br>&nbsp;&nbsp; 卷592_7 【四怨三愁五情诗十二首·四怨】曹邺 
<br>
<br>手推呕哑车，朝朝暮暮耕。未曾分得谷，空得老农名。
<br>
<br>
<br>
<br>&nbsp;&nbsp; 卷592_8 【四怨三愁五情诗十二首·一愁】曹邺 
<br>
<br>远梦如水急，白发如草新。归期待春至，春至还送人。
<br>
<br>
<br>
<br>&nbsp;&nbsp; 卷592_9 【四怨三愁五情诗十二首·二愁】曹邺 
<br>
<br>涧草短短青，山月朗朗明。此夜目不掩，屋头乌啼声。
<br>
<br>
<br>
<br>&nbsp;&nbsp; 卷592_10 【四怨三愁五情诗十二首·三愁】曹邺 
<br>
<br>别家鬓未生，到城鬓似发。朝朝临川望，灞水不入越。
<br>
<br>
<br>
<br>&nbsp;&nbsp; 卷592_11 【四怨三愁五情诗十二首·一情】曹邺 
<br>
<br>东西是长江，南北是官道。牛羊不恋山，只恋山中草。
<br>
<br>
<br>
<br>&nbsp;&nbsp; 卷592_12 【四怨三愁五情诗十二首·二情】曹邺 
<br>
<br>阿娇生汉宫，西施住南国。专房莫相妒，各自有颜色。
<br>
<br>
<br>
<br>&nbsp;&nbsp; 卷592_13 【四怨三愁五情诗十二首·三情】曹邺 
<br>
<br>蛱蝶空中飞，夭桃庭中春。见他夫妇好，有女初嫁人。
<br>
<br>
<br>
<br>&nbsp;&nbsp; 卷592_14 【四怨三愁五情诗十二首·四情】曹邺 
<br>
<br>槟榔自无柯，椰叶自无阴。常羡庭边竹，生笋高于林。
<br>
<br>
<br>
<br>&nbsp;&nbsp; 卷592_15 【四怨三愁五情诗十二首·五情】曹邺 
<br>
<br>野雀空城饥，交交复飞飞。勿怪官仓粟，官仓无空时。
<br>
<br>
<br>
<br>&nbsp;&nbsp; 卷592_16 【寄刘驾】曹邺 
<br>
<br>一川草色青袅袅，绕屋水声如在家。
<br>怅望美人不携手，墙东又发数枝花。
<br>
<br>
<br>
<br>&nbsp;&nbsp; 卷592_17 【风人体】曹邺 
<br>
<br>出门行一步，形影便相失。何况大堤上，骢马如箭疾。 
<br>夜夜如织妇，寻思待成匹。郎只不在家，在家亦如出。 
<br>将金与卜人，谲道远行吉。念郎缘底事，不具天与日。
<br>
<br>
<br>
<br>&nbsp;&nbsp; 卷592_18 【杏园即席上同年】曹邺 
<br>
<br>岐路不在天，十年行不至。一旦公道开，青云在平地。 
<br>枕上数声鼓，衡门已如市。白日探得珠，不待骊龙睡。 
<br>匆匆出九衢，僮仆颜色异。故衣未及换，尚有去年泪。 
<br>晴阳照花影，落絮浮野翠。对酒时忽惊，犹疑梦中事。 
<br>自怜孤飞鸟，得接鸾凤翅。永怀共济心，莫起胡越意。
<br>
<br>
<br>
<br>&nbsp;&nbsp; 卷592_19 【恃宠】曹邺 
<br>
<br>二月树色好，昭仪正骄奢。恐君爱阳艳，斫却园中花。 
<br>三十六宫女，髻鬟各如鸦。君王心所怜，独自不见瑕。 
<br>台上红灯尽，未肯下金车。一笑不得所，尘中悉无家。 
<br>飞燕身更轻，何必恃容华。
<br>
<br>
<br>
<br>&nbsp;&nbsp; 卷592_20 【题女郎庙】曹邺 
<br>
<br>数点烟香出庙门，女娥飞去影中存。
<br>年年岭上春无主，露泣花愁断客魂。
<br>
<br>
<br>
<br>&nbsp;&nbsp; 卷592_21 【四望楼】曹邺 
<br>
<br>背山见楼影，应合与山齐。座上日已出，城中未鸣鸡。 
<br>无限燕赵女，吹笙上金梯。风起洛阳东，香过洛阳西。 
<br>公子长夜醉，不闻子规啼。
<br>
<br>
<br>
<br>&nbsp;&nbsp; 卷592_22 【筑城三首】曹邺 
<br>
<br>郎有蘼芜心，妾有芙蓉质。不辞嫁与郎，筑城无休日。
<br>
<br>呜呜啄人鸦，轧轧上城车。力尽土不尽，得归亦无家。
<br>
<br>筑人非筑城，围秦岂围我。不知城上土，化作宫中火。
<br>
<br>
<br>
<br>&nbsp;&nbsp; 卷592_23 【奉命齐州推事毕寄本府尚书】曹邺 
<br>
<br>越鸟栖不定，孤飞入齐乡。日暮天欲雨，那兼羽翎伤。 
<br>州民言刺史，蠹物甚于蝗。受命大执法，草草是行装。 
<br>仆隶皆分散，单车驿路长。四顾无相识，奔驰若投荒。 
<br>重门下长锁，树影空过墙。驱囚绕廊屋，bb々如牛羊。 
<br>狱吏相对语，簿书堆满床。敲枷打锁声，终日在目旁。 
<br>既舍三山侣，来馀五斗粮。忍学空城雀，潜身入官仓。 
<br>国中天子令，头上白日光。曲木用处多，不如直为梁。 
<br>恐孤食恩地，昼夜心不遑。仲夏天气热，鬓须忽成霜。 
<br>社鼠不可灌，城狐不易防。偶于擒纵间，尽得见否臧。 
<br>截断奸吏舌，擘开冤人肠。明朝向西望，走马归汶阳。
<br>
<br>
<br>
<br>&nbsp;&nbsp; 卷592_24 【北郭闲思】曹邺 
<br>
<br>山前山后是青草，尽日出门还掩门。
<br>每思骨肉在天畔，来看野翁怜子孙。
<br>
<br>
<br>
<br>&nbsp;&nbsp; 卷592_25 【战城南】曹邺 
<br>
<br>千金画阵图，自为弓剑苦。杀尽田野人，将军犹爱武。 
<br>性命换他恩，功成谁作主。凤凰楼上人，夜夜长歌舞。
<br>
<br>
<br>
<br>&nbsp;&nbsp; 卷592_26 【自退】曹邺 
<br>
<br>寒女面如花，空寂常对影。况我不嫁容，甘为瓶堕井。
<br>
<br>
<br>
<br>&nbsp;&nbsp; 卷592_27 【早起】曹邺 
<br>
<br>月堕沧浪西，门开树无影。此时归梦阑，立在梧桐井。
<br>
<br>
<br>
<br>&nbsp;&nbsp; 卷592_28 【古相送】曹邺 
<br>
<br>行人卜去期，白发根已出。执君青松枝，空数别来日。 
<br>心如七夕女，生死难再匹。且愿车声迫，莫使马行疾。 
<br>巫山千丈高，亦恐梦相失。
<br>
<br>
<br>
<br>&nbsp;&nbsp; 卷592_29 【甲第】曹邺 
<br>
<br>游人未入门，花影出门前。将军来此住，十里无荒田。
<br>
<br>
<br>
<br>&nbsp;&nbsp; 卷592_30 【望不来】曹邺 
<br>
<br>见花忆郎面，常愿花色新。为郎容貌好，难有相似人。
<br>
<br>
<br>
<br>&nbsp;&nbsp; 卷592_31 【官仓鼠】曹邺 
<br>
<br>官仓老鼠大如斗，见人开仓亦不走。
<br>健儿无粮百姓饥，谁遣朝朝入君口。
<br>
<br>
<br>
<br>&nbsp;&nbsp; 卷592_32 【题濮庙】曹邺 
<br>
<br>晓祭瑶斋夜扣钟，鳌头风起浪重重。人间直有仙桃种， 
<br>海上应无肉马踪。赤水梦沈迷象罔，翠华恩断泣芙蓉。 
<br>不知皇帝三宫驻，始向人间著衮龙。
<br>
<br>
<br>
<br>&nbsp;&nbsp; 卷592_33 【偶题】曹邺 
<br>
<br>白玉先生多在市，青牛道士不居山。
<br>但能共得丹田语，正是忙时身亦闲。
<br>
<br>
<br>
<br>&nbsp;&nbsp; 卷592_34 【登岳阳楼有怀寄座主相公】曹邺 
<br>
<br>南登岳阳楼，北眺长安道。不见升平里，千山树如草。 
<br>骨肉在南楚，沈忧起常早。白社愁成空，秋芜待谁扫。 
<br>常闻诗人语，西子不宜老。赖识丹元君，时来语蓬岛。
<br>
<br>
<br>
<br>&nbsp;&nbsp; 卷592_35 【出关】曹邺 
<br>
<br>山上黄犊走避人，山下女郎歌满野。
<br>我独南征恨此身，更有无成出关者。
<br>
<br>
<br>
<br>&nbsp;&nbsp; 卷592_36 【将赴天平职书怀寄翰林从兄】曹邺 
<br>
<br>居处绝人事，门前雀罗施。谁遣辟书至，仆隶皆展眉。 
<br>匹马渡河洛，西风飘路岐。手执王粲笔，闲吟向旌旗。 
<br>香晚翠莲动，吟馀红烛移。开口啖酒肉，将何报相知。 
<br>况我魏公子，相顾不相疑。岂学官仓鼠，饱食无所为。 
<br>白露沾碧草，芙蓉落清池。自小不到处，全家忽如归。 
<br>吾宗处清切，立在白玉墀。方得一侍座，单车又星飞。 
<br>愿将门底水，永托万顷陂。
<br>
<br>
<br>
<br>&nbsp;&nbsp; 卷592_37 【贺雪寄本府尚书】曹邺 
<br>
<br>雨雪不顺时，阴阳失明晦。麦根半成土，农夫泣相对。 
<br>我公诚诉天，天地忽已泰。长飙卷白云，散落群峰外。 
<br>拂砌花影明，交宫鹤翎碎。宿鸟晨不飞，犹疑月光在。 
<br>碧树香尽发，蠹虫声渐退。有客怀兔园，吟诗绕城内。
<br>
<br>
<br>
<br>&nbsp;&nbsp; 卷592_38 【寄嵩阳道人】曹邺 
<br>
<br>三山浮海倚蓬瀛，路入真元险尽平。华表千年孤鹤语， 
<br>人间一梦晚蝉鸣。将龙逐虎神初王，积火焚心气渐清。 
<br>见说嵩阳有仙客，欲持金简问长生。
<br>
<br>
<br>
<br>&nbsp;&nbsp; 卷592_39 【去不返】曹邺 
<br>
<br>寒女不自知，嫁为公子妻。亲情未识面，明日便东西。 
<br>但得上马了，一去头不回。双轮如鸟飞，影尽东南街。 
<br>九重十二门，一门四扇开。君从此路去，妾向此路啼。 
<br>但得见君面，不辞插荆钗。
<br>
<br>
<br>
<br>&nbsp;&nbsp; 卷592_40 【送进士下第归南海】曹邺 
<br>
<br>数片红霞映夕阳，揽君衣袂更移觞。行人莫叹碧云晚， 
<br>上国每年春草芳。雪过蓝关寒气薄，雁回湘浦怨声长。 
<br>应无惆怅沧波远，十二玉楼非我乡。
<br>
<br>
<br>
<br>&nbsp;&nbsp; 卷592_41 【送厉图南下第归澧州】曹邺 
<br>
<br>当春人尽归，我独无归计。送君自多感，不是缘下第。 
<br>君看山上草，尽有干云势。结根既不然，何必更掩袂。 
<br>澧水鲈鱼贱，荆门杨柳细。勿为阳艳留，此处有月桂。 
<br>言毕尊未干，十二门欲闭。伫立望不见，登高更流涕。 
<br>吟君别我诗，怅望水烟际。
<br>
<br>
<br>
<br>&nbsp;&nbsp; 卷592_42 【思不见】曹邺 
<br>
<br>但见出门踪，不见入门迹。却笑山头女，无端化为石。
<br>
<br>
<br>
<br>&nbsp;&nbsp; 卷592_43 【贵宅】曹邺 
<br>
<br>入门又到门，到门戟相对。玉箫声尚远，疑似人不在。 
<br>公子厌花繁，买药栽庭内。望远不上楼，窗中见天外。 
<br>此地日烹羊，无异我食菜。自是愁人眼，见之若奢泰。
<br>
<br>
<br>
<br>&nbsp;&nbsp; 卷592_44 【下第寄知己】曹邺 
<br>
<br>长安孟春至，枯树花亦发。忧人此时心，冷若松上雪。 
<br>自知才不堪，岂敢频泣血。所痛无罪者，明时屡遭刖。 
<br>故山秋草多，一卷成古辙。夜来远心起，梦见潇湘月。 
<br>大贤冠盖高，何事怜屑屑。不令伤弓鸟，日暮飞向越。 
<br>闻知感激语，胸中如有物。举头望青天，白日头上没。 
<br>归来通济里，开户山鼠出。中庭广寂寥，但见薇与蕨。 
<br>无虑数尺躯，委作泉下骨。唯愁揽清镜，不见昨日发。 
<br>愿怜闺中女，晚嫁唯守节。勿惜四座言，女巧难自说。
<br>
<br>
<br>
<br>&nbsp;&nbsp; 卷592_45 【吴宫宴】曹邺 
<br>
<br>吴宫城阙高，龙凤遥相倚。四面铿鼓钟，中央列罗绮。 
<br>春风时一来，兰麝闻数里。三度明月落，青娥醉不起。 
<br>江头铁剑鸣，玉座成荒垒。适来歌舞处，未知身是鬼。
<br>
<br>
<br>
<br>&nbsp;&nbsp; 卷592_46 【长相思】曹邺 
<br>
<br>翦妾身上巾，赠郎伤妾神。郎车不暂停，妾貌宁长春。 
<br>春天无停雪，沧海无停津。遣妾空床梦，夜夜随车轮。
<br>
<br>
<br>
<br>&nbsp;&nbsp; 卷592_47 【长城下】曹邺 
<br>
<br>远水犹归壑，征人合忆乡。泣多盈袖血，吟苦满头霜。 
<br>楚国连天浪，衡门到海荒。何当生燕羽，时得近雕梁。
<br>
<br>
<br>
<br>&nbsp;&nbsp; 卷592_48 【成名后献恩门】曹邺 
<br>
<br>为物稍有香，心遭蠹虫啮。平人登太行，万万车轮折。 
<br>一辞桂岭猿，九泣东门月。年年孟春时，看花不如雪。 
<br>僻居城南隅，颜子须泣血。沉埋若九泉，谁肯开口说。 
<br>辛勤学机杼，坐对秋灯灭。织锦花不常，见之尽云拙。 
<br>自怜孤生竹，出土便有节。每听浮竞言，喉中似无舌。 
<br>忽然风雷至，惊起池中物。拔上青云巅，轻如一毫发。 
<br>珑珑金锁甲，稍稍城乌绝。名字如鸟飞，数日便到越。 
<br>幽兰生虽晚，幽香亦难歇。何以保此身，终身事无缺。
<br>
<br>
<br>
<br>&nbsp;&nbsp; 卷592_49 【赠道师】曹邺 
<br>
<br>举世皆问人，唯师独求己。一马无四蹄，顷刻行千里。 
<br>应笑北原上，丘坟乱如蚁。
<br>
<br>
<br>
<br>&nbsp;&nbsp; 卷592_50 【入关】曹邺 
<br>
<br>衡门亦无路，何况入西秦。灸病不得穴，徒为采艾人。
<br>
<br>
<br>
<br>&nbsp;&nbsp; 卷592_51 【听刘尊师弹琴】曹邺 
<br>
<br>曾于清海独闻蝉，又向空庭夜听泉。
<br>不似斋堂人静处，秋声长在七条弦。
<br>
<br>
<br>
<br>&nbsp;&nbsp; 卷592_52 【题山居】曹邺 
<br>
<br>扫叶煎茶摘叶书，心闲无梦夜窗虚。
<br>只应光武恩波晚，岂是严君恋钓鱼。
<br>
<br>
<br>
<br>&nbsp;&nbsp; 卷592_53 【关试前送进士姚潜下第归南阳】曹邺 
<br>
<br>马嘶残日没残霞，二月东风便到家。
<br>莫羡长安占春者，明年始见故园花。
<br>
<br>
<br>
<br>&nbsp;&nbsp; 卷592_54 【浐川寄进士刘驾】曹邺 
<br>
<br>我家不背水，君身不向越。自是相忆苦，忽如经年别。 
<br>山家草木寒，石上有残雪。美人望不见，迢迢云中月。
<br>
<br>
<br>
<br>&nbsp;&nbsp; 卷592_55 【翠孤至渚宫寄座主相公】曹邺 
<br>
<br>万里一孤舟，春行夏方到。骨肉尽单羸，沉忧满怀抱。 
<br>羁孤相对泣，性命不相保。开户山鼠惊，虫声乱秋草。 
<br>白菌缘屋生，黄蒿拥篱倒。对此起长嗟，芳年亦须老。 
<br>恩门为宰相，出入用天道。忽于摧落间，收得青松操。 
<br>全家到江陵，屋虚风浩浩。中肠自相伐，日夕如寇盗。 
<br>其下有孤侄，其上有孀嫂。黄粮贱于土，一饭常不饱。 
<br>天斜日光薄，地湿虫叫噪。惟恐道忽消，形容益枯槁。 
<br>古人于黄雀，岂望白环报。奉答恩地恩，何惭以诚告。
<br>
<br>
<br>
<br>&nbsp;&nbsp; 卷592_56 【早秋宿田舍】曹邺 
<br>
<br>涧草疏疏萤火光，山月朗朗枫树长。
<br>南村犊子夜声急，应是栏边新有霜。
<br>
<br>
<br>
<br>&nbsp;&nbsp; 卷592_57 【旅次岳阳寄京中亲故】曹邺 
<br>
<br>君山南面浪连天，一客愁心两处悬。身逐片帆归楚泽， 
<br>魂随流水向秦川。月回浦北千寻雪，树出湖东几点烟。 
<br>更欲登楼向西望，北风催上洞庭船。
<br>
<br>
<br>
<br>&nbsp;&nbsp; 卷592_58 【题舒乡】曹邺 
<br>
<br>功名若及鸱夷子，必拟将舟泛洞庭。
<br>柳色湖光好相待，我心非醉亦非醒。
<br>
<br>
<br>
<br>&nbsp;&nbsp; 卷592_59 【碧寻宴上有怀知己】曹邺 
<br>
<br>荻花芦叶满溪流，一簇笙歌在水楼。金管曲长人尽醉， 
<br>玉簪恩重独生愁。女萝力弱难逢地，桐树心孤易感秋。 
<br>莫怪当欢却惆怅，全家欲上五湖舟。
<br>
<br>
<br>
<br>&nbsp;&nbsp; 卷592_60 【从天平节度使游平流园】曹邺 
<br>
<br>池塘静于寺，俗事不到眼。下马如在山，令人忽疏散。 
<br>明公有高思，到此遂长返。乘兴挈一壶，折荷以为盏。 
<br>入竹藤似蛇，侵墙水成藓。幽鸟不识人，时来拂冠冕。 
<br>沿流路若穷，及行路犹远。洞中已云夕，洞口天未晚。 
<br>自怜不羁者，写物心常简。翻愁此兴多，引得嵇康懒。
<br>
<br>
<br>
<br>&nbsp;&nbsp; 卷592_61 【故人寄茶（一作李德裕诗）】曹邺 
<br>
<br>剑外九华英，缄题下玉京。开时微月上，碾处乱泉声。 
<br>半夜招僧至，孤吟对月烹。碧沈霞脚碎，香泛乳花轻。 
<br>六腑睡神去，数朝诗思清。月馀不敢费，留伴肘书行。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
