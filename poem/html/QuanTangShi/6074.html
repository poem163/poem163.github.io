<HTML>
<HEAD>
<TITLE>全唐诗 卷134-137 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷134-137</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷134-137</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6074"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷134-137')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷134-137]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷134_1 【塞下曲】李颀 
<br>
<br>少年学骑射，勇冠并州儿。直爱出身早，边功沙漠垂。 
<br>戎鞭腰下插，羌笛雪中吹。膂力今应尽，将军犹未知。
<br>
<br>
<br>&nbsp;&nbsp; 卷134_2 【寄镜湖朱处士】李颀 
<br>
<br>澄霁晚流阔，微风吹绿蘋。鳞鳞远峰见，淡淡平湖春。 
<br>芳草日堪把，白云心所亲。何时可为乐，梦里东山人。
<br>
<br>
<br>
<br>&nbsp;&nbsp; 卷134_3 【宴陈十六楼（楼枕金谷）】李颀 
<br>
<br>西楼对金谷，此地古人心。白日落庭内，黄花生涧阴。 
<br>四邻见疏木，万井度寒砧。石上题诗处，千年留至今。
<br>
<br>
<br>
<br>&nbsp;&nbsp; 卷134_4 【送相里造入京】李颀 
<br>
<br>子月过秦正，寒云覆洛城。嗟君未得志，犹作苦辛行。 
<br>暖酒嫌衣薄，瞻风候雨晴。春官含笑待，驱马速前程。
<br>
<br>
<br>
<br>&nbsp;&nbsp; 卷134_5 【送钱子入京】李颀 
<br>
<br>夜梦还京北，乡心恨捣衣。朝逢入秦使，走马唤君归。 
<br>驿路清霜下，关门黄叶稀。还家应信宿，看子速如飞。
<br>
<br>
<br>
<br>&nbsp;&nbsp; 卷134_6 【送綦毋三寺中赋得纱灯】李颀 
<br>
<br>禅室吐香烬，轻纱笼翠烟。长绳挂青竹，百尺垂红莲。 
<br>熠爚众星下，玲珑双塔前。含光待明发，此别岂徒然。
<br>
<br>
<br>
<br>&nbsp;&nbsp; 卷134_7 【送人尉闽中】李颀 
<br>
<br>可叹芳菲日，分为万里情。阊门折垂柳，御苑听残莺。 
<br>海戍通闽邑，江航过楚城。客心君莫问，春草是王程。
<br>
<br>
<br>
<br>&nbsp;&nbsp; 卷134_8 【送人归沔南】李颀 
<br>
<br>梅花今正发，失路复何如。旧国云山在，新年风景馀。 
<br>春饶汉阳梦，日寄武陵书。可即明时老，临川莫羡鱼。
<br>
<br>
<br>
<br>&nbsp;&nbsp; 卷134_9 【送卢逸人】李颀 
<br>
<br>洛阳为此别，携手更何时。不复人间见，只应海上期。 
<br>清谿入云木，白首卧茅茨。共惜卢敖去，天边望所思。
<br>
<br>
<br>
<br>&nbsp;&nbsp; 卷134_10 【送顾朝阳还吴】李颀 
<br>
<br>寂寞俱不偶，裹粮空入秦。宦途已可识，归卧包山春。 
<br>旧国指飞鸟，沧波愁旅人。开樽洛水上，怨别柳花新。
<br>
<br>
<br>
<br>&nbsp;&nbsp; 卷134_11 【送窦参军】李颀 
<br>
<br>城南送归客，举酒对林峦。暄鸟迎风啭，春衣度雨寒。 
<br>桃花开翠幕，柳色拂金鞍。公子何时至，无令芳草阑。
<br>
<br>
<br>
<br>&nbsp;&nbsp; 卷134_12 【望秦川】李颀 
<br>
<br>秦川朝望迥，日出正东峰。远近山河净，逶迤城阙重。 
<br>秋声万户竹，寒色五陵松。客有归欤叹，凄其霜露浓。
<br>
<br>
<br>
<br>&nbsp;&nbsp; 卷134_13 【晚归东园】李颀 
<br>
<br>荆扉带郊郭，稼穑满东菑。倚杖寒山暮，鸣梭秋叶时。 
<br>回云覆阴谷，返景照霜梨。澹泊真吾事，清风别自兹。
<br>
<br>
<br>
<br>&nbsp;&nbsp; 卷134_14 【觉公院施鸟石台】李颀 
<br>
<br>石台置香饭，斋后施诸禽。童子亦知善，众生无惧心。 
<br>苔痕苍晓露，盘势出香林。锡杖或围绕，吾师一念深。
<br>
<br>
<br>
<br>&nbsp;&nbsp; 卷134_15 【篱笋】李颀 
<br>
<br>东园长新笋，映日复穿篱。迸出依青嶂，攒生伴绿池。 
<br>色因林向背，行逐地高卑。但恐春将老，青青独尔为。
<br>
<br>
<br>
<br>&nbsp;&nbsp; 卷134_16 【达奚吏部夫人寇氏挽歌】李颀 
<br>
<br>存殁令名传，青青松柏田。事姑称孝妇，生子继先贤。 
<br>露湿铭旌重，风吹卤簿前。阴堂从此闭，谁诵女师篇。
<br>
<br>
<br>
<br>&nbsp;&nbsp; 卷134_17 【寄司勋卢员外】李颀 
<br>
<br>流澌腊月下河阳，草色新年发建章。秦地立春传太史， 
<br>汉宫题柱忆仙郎。归鸿欲度千门雪，侍女新添五夜香。 
<br>早晚荐雄文似者，故人今已赋长杨。
<br>
<br>
<br>
<br>&nbsp;&nbsp; 卷134_18 【寄綦毋三】李颀 
<br>
<br>新加大邑绶仍黄，近与单车去洛阳。顾眄一过丞相府， 
<br>风流三接令公香。南川粳稻花侵县，西岭云霞色满堂。 
<br>共道进贤蒙上赏，看君几岁作台郎。
<br>
<br>
<br>
<br>&nbsp;&nbsp; 卷134_19 【送魏万之京】李颀 
<br>
<br>朝闻游子唱离歌，昨夜微霜初渡河。鸿雁不堪愁里听， 
<br>云山况是客中过。关城树色催寒近，御苑砧声向晚多。 
<br>莫见长安行乐处，空令岁月易蹉跎。
<br>
<br>
<br>
<br>&nbsp;&nbsp; 卷134_20 【送李回】李颀 
<br>
<br>知君官属大司农，诏幸骊山职事雄。岁发金钱供御府， 
<br>昼看仙液注离宫。千岩曙雪旌门上，十月寒花辇路中。 
<br>不睹声明与文物，自伤流滞去关东。
<br>
<br>
<br>
<br>&nbsp;&nbsp; 卷134_21 【宿莹公禅房闻梵】李颀 
<br>
<br>花宫仙梵远微微，月隐高城钟漏稀。夜动霜林惊落叶， 
<br>晓闻天籁发清机。萧条已入寒空静，飒沓仍随秋雨飞。 
<br>始觉浮生无住著，顿令心地欲皈依。
<br>
<br>
<br>
<br>&nbsp;&nbsp; 卷134_22 【题璿公山池】李颀 
<br>
<br>远公遁迹庐山岑，开士幽居祇树林。片石孤峰窥色相， 
<br>清池皓月照禅心。指挥如意天花落，坐卧闲房春草深。 
<br>此外俗尘都不染，惟馀玄度得相寻。
<br>
<br>
<br>
<br>&nbsp;&nbsp; 卷134_23 【题卢五旧居】李颀 
<br>
<br>物在人亡无见期，闲庭系马不胜悲。窗前绿竹生空地， 
<br>门外青山如旧时。怅望秋天鸣坠叶，巑岏枯柳宿寒鸱。 
<br>忆君泪落东流水，岁岁花开知为谁。
<br>
<br>
<br>
<br>&nbsp;&nbsp; 卷134_24 【赠别张兵曹】李颀 
<br>
<br>汉家萧相国，功盖五诸侯。勋业河山重，丹青锡命优。 
<br>君为禁脔婿，争看玉人游。荀令焚香日，潘郎振藻秋。 
<br>新成鹦鹉赋，能衣鹔鹴裘。不惮轩车远，仍寻薜荔幽。 
<br>苑梨飞绛叶，伊水净寒流。雪满故关道，云遮祥凤楼。 
<br>一身轻寸禄，万物任虚舟。别后如相问，沧波双白鸥。
<br>
<br>
<br>
<br>&nbsp;&nbsp; 卷134_25 【宿香山寺石楼】李颀 
<br>
<br>夜宿翠微半，高楼闻暗泉。渔舟带远火，山磬发孤烟。 
<br>衣拂云松外，门清河汉边。峰峦低枕席，世界接人天。 
<br>霭霭花出雾，辉辉星映川。东林曙莺满，惆怅欲言旋。
<br>
<br>
<br>
<br>&nbsp;&nbsp; 卷134_26 【圣善阁送裴迪入京】李颀 
<br>
<br>云华满高阁，苔色上钩栏。药草空阶静，梧桐返照寒。 
<br>清吟可愈疾，携手暂同欢。坠叶和金磬，饥乌鸣露盘。 
<br>伊流惜东别，灞水向西看。旧托含香署，云霄何足难。
<br>
<br>
<br>
<br>&nbsp;&nbsp; 卷134_27 【奉送漪叔游颍川兼谒淮阳太守】李颀 
<br>
<br>罢吏今何适，辞家方独行。嵩阳入归梦，颍水半前程。 
<br>闻道淮阳守，东南卧理清。郡斋观政日，人马望乡情。 
<br>叠岭雪初霁，寒砧霜后鸣。临川嗟拜手，寂寞事躬耕。
<br>
<br>
<br>
<br>&nbsp;&nbsp; 卷134_28 【二妃庙送裴侍御使桂阳】李颀 
<br>
<br>沅上秋草晚，苍苍尧女祠。无人见精魄，万古寒猿悲。 
<br>桂水身殁后，椒浆神降时。回云迎赤豹，骤雨飒文狸。 
<br>受命出炎海，焚香征楚词。乘骢感遗迹，一吊清川湄。
<br>
<br>
<br>
<br>&nbsp;&nbsp; 卷134_29 【送暨道士还玉清观】李颀 
<br>
<br>仙宫有名籍，度世吴江濆。大道本无我，青春长与君。 
<br>中州俄已到，至理得而闻。明主降黄屋，时人看白云。 
<br>空山何窈窕，三秀日氛氲。遂此留书客，超遥烟驾分。
<br>
<br>
<br>
<br>&nbsp;&nbsp; 卷134_30 【送刘主簿归金坛】李颀 
<br>
<br>与子十年旧，其如离别何。宦游邻故国，归梦是沧波。 
<br>京口青山远，金陵芳草多。云帆晓容裔，江日昼清和。 
<br>县郭舟人饮，津亭渔者歌。茅山有仙洞，羡尔再经过。
<br>
<br>
<br>
<br>&nbsp;&nbsp; 卷134_31 【送卢少府赴延陵】李颀 
<br>
<br>问君从宦所，何日府中趋。遥指金陵县，青山天一隅。 
<br>行人怀寸禄，小吏献新图。北固波涛险，南天风俗殊。 
<br>春江连橘柚，晚景媚菰蒲。漠漠花生渚，亭亭云过湖。 
<br>滩沙映村火，水雾敛樯乌。回首东门路，乡书不可无。
<br>
<br>
<br>
<br>&nbsp;&nbsp; 卷134_32 【送皇甫曾游襄阳山水兼谒韦太守】李颀 
<br>
<br>岘山枕襄阳，滔滔江汉长。山深卧龙宅，水净斩蛟乡。 
<br>元凯春秋传，昭明文选堂。风流满今古，烟岛思微茫。 
<br>白雁暮冲雪，青林寒带霜。芦花独戍晚，柑实万家香。 
<br>旧国欲兹别，轻舟眇未央。百花亭漫漫，一柱观苍苍。 
<br>按俗荆南牧，持衡吏部郎。逢君立五马，应醉习家塘。
<br>
<br>
<br>
<br>&nbsp;&nbsp; 卷134_33 【龙门送裴侍御监五岭选】李颀 
<br>
<br>万里番禺地，官人继帝忧。君为柱下史，将命出东周。 
<br>歇马傍川路，张灯临石楼。棱棱静疏木，濞濞响寒流。 
<br>榔叶四荒外，梅花五岭头。明珠尉佗国，翠羽夜郎洲。 
<br>夷俗富珍产，土风资宦游。心清物不杂，弊革事无留。 
<br>举善必称最，持奸当去尤。何辞桂江远，今日用贤秋。
<br>
<br>
<br>
<br>&nbsp;&nbsp; 卷134_34 【送乔琳】李颀 
<br>
<br>草绿小平津，花开伊水滨。今君不得意，孤负帝乡春。 
<br>口不言金帛，心常任屈伸。阮公惟饮酒，陶令肯羞贫。 
<br>阳羡风流地，沧江游寓人。菱歌五湖远，桂树八公邻。 
<br>青鸟迎孤棹，白云随一身。潮随秣陵上，月映石头新。 
<br>未可逃名利，应须在缙绅。汀洲芳杜色，劝尔暂垂纶。
<br>
<br>
<br>
<br>&nbsp;&nbsp; 卷134_35 【题少府监李丞山池】李颀 
<br>
<br>能向府亭内，置兹山与林。他人骕骦马，而我薜萝心。 
<br>雨止禁门肃，莺啼官柳深。长廊閟军器，积水背城阴。 
<br>窗外王孙草，床头中散琴。清风多仰慕，吾亦尔知音。
<br>
<br>
<br>
<br>&nbsp;&nbsp; 卷134_36 【长寿寺粲公院新甃井】李颀 
<br>
<br>僧房来往久，露井每同观。白石抱新甃，苍苔依旧栏。 
<br>空瓶宛转下，长绠辘轳盘。境界因心净，泉源见底寒。 
<br>钟鸣时灌顶，对此日闲安。
<br>
<br>
<br>
<br>&nbsp;&nbsp; 卷134_37 【魏仓曹宅各赋一物得当轩石竹】李颀 
<br>
<br>罗生殊众色，独为表华滋。虽杂蕙兰处，无争桃李时。 
<br>同人趋府暇，落日后庭期。密叶散红点，灵条惊紫蕤。 
<br>芳菲看不厌，采摘愿来兹。
<br>
<br>
<br>
<br>&nbsp;&nbsp; 卷134_38 【奉送五叔入京兼寄綦毋三】李颀 
<br>
<br>云阴带残日，怅别此何时。欲望黄山道，无由见所思。
<br>
<br>
<br>
<br>&nbsp;&nbsp; 卷134_39 【寄韩鹏】李颀 
<br>
<br>为政心闲物自闲，朝看飞鸟暮飞还。
<br>寄书河上神明宰，羡尔城头姑射山。
<br>
<br>
<br>
<br>&nbsp;&nbsp; 卷134_40 【百花原（一作王昌龄《出塞行》）】李颀 
<br>
<br>百花原头望京师，黄河水流无已时。
<br>穷秋旷野行人绝，马首东来知是谁。
<br>
<br>
<br>
<br>&nbsp;&nbsp; 卷134_41 【遇刘五】李颀 
<br>
<br>洛阳一别梨花新，黄鸟飞飞逢故人。
<br>携手当年共为乐，无惊蕙草惜残春。
<br>
<br>
<br>
<br>&nbsp;&nbsp; 卷134_42 【送崔婴赴汉阳】李颀 
<br>
<br>中外相连弟与兄，新加小县子男名。
<br>才年三十佩铜印，知尔弦歌汉水清。
<br>
<br>
<br>
<br>&nbsp;&nbsp; 卷134_43 【送五叔入京兼寄綦毋三】李颀 
<br>
<br>吏部明年拜官后，西城必与故人期。
<br>寄书春草年年色，莫道相逢玉女祠。
<br>
<br>
<br>
<br>&nbsp;&nbsp; 卷134_44 【野老曝背】李颀 
<br>
<br>百岁老翁不种田，惟知曝背乐残年。
<br>有时扪虱独搔首，目送归鸿篱下眠。
<br>
<br>
<br>
<br>&nbsp;&nbsp; 卷134_45 【送东阳王太守（末缺）】李颀 
<br>
<br>江皋杜蘅绿，芳草日迟迟。桧楫今何去，星郎出守时。 
<br>彤襜问风俗，明主寄惸嫠。令下不徒尔，人和当在兹。 
<br>昔年经此地，微月有佳期。洞口桂花白，岩前春草滋。 
<br>素沙静津濑，青壁带川坻。野鹤每孤立，林鼯常昼悲。
<br>
<br>
<br>
<br>&nbsp;&nbsp; 卷134_46 【咏张諲山水（末缺）】李颀 
<br>
<br>小山破体闲支策，落日梨花照空壁。
<br>诗堪记室妒风流，画与将军作勍敌。
<br>
<br>
<br>
<br>&nbsp;&nbsp; 卷134_47 【失题（末缺）】李颀 
<br>
<br>紫极殿前朝伏奏，龙华会里日相望。
<br>别离岁岁如流水，谁辨他乡与故乡。
<br>
<br>
<br>
<br>
<br>
<br>
<br>&nbsp;&nbsp;卷135_1 【冬夜寓居寄储太祝（一作薛据诗）】綦毋潜 
<br>
<br>自为洛阳客，夫子吾知音。尽义能下士，时人无此心。 
<br>奈何离居夜，巢鸟悲空林。愁坐至月上，复闻南邻砧。
<br>
<br>
<br>&nbsp;&nbsp; 卷135_2 【春泛若耶溪】綦毋潜 
<br>
<br>幽意无断绝，此去随所偶。晚风吹行舟，花路入溪口。 
<br>际夜转西壑，隔山望南斗。潭烟飞溶溶，林月低向后。 
<br>生事且弥漫，愿为持竿叟。
<br>
<br>
<br>
<br>&nbsp;&nbsp; 卷135_3 【题鹤林寺】綦毋潜 
<br>
<br>道林隐形胜，向背临层霄。松覆山殿冷，花藏谿路遥。 
<br>珊珊宝幡挂，焰焰明灯烧。迟日半空谷，春风连上潮。 
<br>少凭水木兴，暂令身心调。愿谢携手客，兹山禅诵饶。
<br>
<br>
<br>
<br>&nbsp;&nbsp; 卷135_4 【题栖霞寺】綦毋潜 
<br>
<br>南山势回合，灵境依此住。殿转云崖阴，僧探石泉度。 
<br>龙蛇争翕习，神鬼皆密护。万壑奔道场，群峰向双树。 
<br>天花飞不著，水月白成路。今日观身我，归心复何处。
<br>
<br>
<br>
<br>&nbsp;&nbsp; 卷135_5 【送储十二还庄城】綦毋潜 
<br>
<br>西坂何缭绕，青林问子家。天寒噪野雀，日晚度城鸦。 
<br>寂历道傍树，曈曨原上霞。兹情不可说，长恨隐沦赊。
<br>
<br>
<br>
<br>&nbsp;&nbsp; 卷135_6 【送章彝下第】綦毋潜 
<br>
<br>长安渭桥路，行客别时心。献赋温泉毕，无媒魏阙深。 
<br>黄莺啼就马，白日暗归林。三十名未立，君还惜寸阴。
<br>
<br>
<br>
<br>&nbsp;&nbsp; 卷135_7 【送崔员外黔中监选】綦毋潜 
<br>
<br>持衡出帝畿，星指夜郎飞。神女云迎马，荆门雨湿衣。 
<br>听猿收泪罢，系雁待书稀。蛮貊虽殊俗，知君肝胆微。
<br>
<br>
<br>
<br>&nbsp;&nbsp; 卷135_8 【送贾恒明府兼寄温张二司户】綦毋潜 
<br>
<br>越客新安别，秦人旧国情。舟乘晚风便，月带上潮平。 
<br>花路西施石，云峰句践城。明州报两掾，相忆二毛生。
<br>
<br>
<br>
<br>&nbsp;&nbsp; 卷135_9 【送宋秀才】綦毋潜 
<br>
<br>冠古积荣盛，当时数戟门。旧交丞相子，继世五侯孙。 
<br>长剑倚天外，短书盈万言。秋风一送别，江上黯消魂。
<br>
<br>
<br>
<br>&nbsp;&nbsp; 卷135_10 【送平判官入秦（一作卢象诗）】綦毋潜 
<br>
<br>谪远自安命，三年已忘归。同声愿执手，驿骑到门扉。 
<br>云是帝乡去，军书谒紫微。曾为金马客，向日泪沾衣。
<br>
<br>
<br>
<br>&nbsp;&nbsp; 卷135_11 【送郑务拜伯父】綦毋潜 
<br>
<br>名公作逐臣，驱马拂行尘。旧国问郧子，劳歌过郢人。 
<br>一川花送客，二月柳宜春。奉料竹林兴，宽怀此别晨。
<br>
<br>
<br>
<br>&nbsp;&nbsp; 卷135_12 【题招隐寺绚公房】綦毋潜 
<br>
<br>开士度人久，空岩花雾深。徒知燕坐处，不见有为心。 
<br>兰若门对壑，田家路隔林。还言证法性，归去比黄金。
<br>
<br>
<br>
<br>&nbsp;&nbsp; 卷135_13 【宿太平观】綦毋潜 
<br>
<br>夕到玉京寝，窅冥云汉低。魂交仙室蝶，曙听羽人鸡。 
<br>滴沥花上露，清泠松下谿。明当访真隐，挥手入无倪。
<br>
<br>
<br>
<br>&nbsp;&nbsp; 卷135_14 【题灵隐寺山顶禅院】綦毋潜 
<br>
<br>招提此山顶，下界不相闻。塔影挂清汉，钟声和白云。 
<br>观空静室掩，行道众香焚。且驻西来驾，人天日未曛。
<br>
<br>
<br>
<br>&nbsp;&nbsp; 卷135_15 【若耶溪逢孔九】綦毋潜 
<br>
<br>相逢此溪曲，胜托在烟霞。潭影竹间动，岩阴檐外斜。 
<br>人言上皇代，犬吠武陵家。借问淹留日，春风满若耶。
<br>
<br>
<br>
<br>&nbsp;&nbsp; 卷135_16 【宿龙兴寺】綦毋潜 
<br>
<br>香刹夜忘归，松青古殿扉。灯明方丈室，珠系比丘衣。 
<br>白日传心静，青莲喻法微。天花落不尽，处处鸟衔飞。
<br>
<br>
<br>
<br>&nbsp;&nbsp; 卷135_17 【题沈东美员外山池】綦毋潜 
<br>
<br>仙郎偏好道，凿沼象瀛洲。鱼乐随情性，船行任去留。 
<br>秦人辨鸡犬，尧日识巢由。归客衡门外，仍怜返景幽。
<br>
<br>
<br>
<br>&nbsp;&nbsp; 卷135_18 【茅山洞口】綦毋潜 
<br>
<br>华阳仙洞口，半岭拂云看。窈窕穿苔壁，差池对石坛。 
<br>方随地脉转，稍觉水晶寒。未果变金骨，归来兹路难。
<br>
<br>
<br>
<br>&nbsp;&nbsp; 卷135_19 【过方尊师院】綦毋潜 
<br>
<br>羽客北山寻，草堂松径深。养神宗示法，得道不知心。 
<br>洞户逢双履，寥天有一琴。更登玄圃上，仍种杏成林。
<br>
<br>
<br>
<br>&nbsp;&nbsp; 卷135_20 【经陆补阙隐居】綦毋潜 
<br>
<br>不敢要君征亦起，致君全得似唐虞。谠言昨叹离天听， 
<br>新象今闻入县图。琴锁坏窗风自响，鹤归乔木隐难呼。 
<br>学书弟子何人在，点检犹存谏草无。
<br>
<br>
<br>
<br>&nbsp;&nbsp; 卷135_21 【登天竺寺】綦毋潜 
<br>
<br>郡有化城最，西穷叠嶂深。松门当涧口，石路在峰心。 
<br>幽见夕阳霁，高逢暮雨阴。佛身瞻绀发，宝地践黄金。 
<br>云向竹谿尽，月从花洞临。因物成真悟，遗世在兹岑。
<br>
<br>
<br>
<br>&nbsp;&nbsp; 卷135_22 【满公房】綦毋潜 
<br>
<br>世界莲花藏，行人香火缘。灯王照不尽，中夜寂相传。
<br>
<br>
<br>
<br>&nbsp;&nbsp; 卷135_23 【过融上人兰若（一作孟浩然诗）】綦毋潜 
<br>
<br>山头禅室挂僧衣，窗外无人溪鸟飞。
<br>黄昏半在下山路，却听钟声连翠微。
<br>
<br>
<br>
<br>&nbsp;&nbsp; 卷135_24 【早发上东门】綦毋潜 
<br>
<br>十五能行西入秦，三十无家作路人。
<br>时命不将明主合，布衣空染洛阳尘。
<br>
<br>
<br>
<br>&nbsp;&nbsp; 卷135_25 【祇园寺】綦毋潜 
<br>
<br>宝坊求往迹，神理驻沿洄。雁塔酬前愿，王身更后来。 
<br>加持将暝合，朗悟豁然开。两世分明见，馀生复几哉。
<br>
<br>
<br>
<br>&nbsp;&nbsp; 卷135_26 【送集贤学士伊阙史少府放归江东觐省（一作陶翰诗）】綦毋潜 
<br>
<br>墨客钟张侣，材高吴越珍。千门来谒帝，驷马去荣亲。 
<br>吏邑沿清洛，乡山指白蘋。归期应不远，当及未央春。
<br>
<br>
<br>
<br>
<br>
<br>
<br>
<br>&nbsp;&nbsp; 卷136_1 【述韦昭应画犀牛】储光羲 
<br>
<br>遐方献文犀，万里随南金。大邦柔远人，以之居山林。 
<br>食棘无秋冬，绝流无浅深。双角前崭崭，三蹄下駸駸。 
<br>朝贤壮其容，未能辨其音。有我衰鸟郎，新邑长鸣琴。 
<br>陛阁飞嘉声，丘甸盈仁心。闲居命国工，作绘北堂阴。 
<br>眈眈若有神，庶比来仪禽。昔有舞天庭，为君奏龙吟。
<br>
<br>
<br>&nbsp;&nbsp; 卷136_2 【献王威仪】储光羲 
<br>
<br>入与真主言，有骑天马来。但有华清宫，不用神明台。 
<br>肃肃长自闲，门静无人开。
<br>
<br>
<br>
<br>&nbsp;&nbsp; 卷136_3 【野田黄雀行】储光羲 
<br>
<br>啧啧野田雀，不知躯体微。闲穿深蒿里，争食复争飞。 
<br>穷老一颓舍，枣多桑树稀。无枣犹可食，无桑何以衣。 
<br>萧条空仓暮，相引时来归。斜路岂不捷，渚田岂不肥。 
<br>水长路且坏，恻恻与心违。
<br>
<br>
<br>
<br>&nbsp;&nbsp; 卷136_4 【樵父词】储光羲 
<br>
<br>山北饶朽木，山南多枯枝。枯枝作采薪，爨室私自知。 
<br>诘朝砺斧寻，视暮行歌归。先雪隐薜荔，迎暄卧茅茨。 
<br>清涧日濯足，乔木时曝衣。终年登险阻，不复忧安危。 
<br>荡漾与神游，莫知是与非。
<br>
<br>
<br>
<br>&nbsp;&nbsp; 卷136_5 【渔父词】储光羲 
<br>
<br>泽鱼好鸣水，溪鱼好上流。渔梁不得意，下渚潜垂钩。 
<br>乱荇时碍楫，新芦复隐舟。静言念终始，安坐看沉浮。 
<br>素发随风扬，远心与云游。逆浪还极浦，信潮下沧洲。 
<br>非为徇形役，所乐在行休。
<br>
<br>
<br>
<br>&nbsp;&nbsp; 卷136_6 【牧童词】储光羲 
<br>
<br>不言牧田远，不道牧陂深。所念牛驯扰，不乱牧童心。 
<br>圆笠覆我首，长蓑披我襟。方将忧暑雨，亦以惧寒阴。 
<br>大牛隐层坂，小牛穿近林。同类相鼓舞，触物成讴吟。 
<br>取乐须臾间，宁问声与音。
<br>
<br>
<br>
<br>&nbsp;&nbsp; 卷136_7 【采莲词】储光羲 
<br>
<br>浅渚荇花繁，深潭菱叶疏。独往方自得，耻邀淇上姝。 
<br>广江无术阡，大泽绝方隅。浪中海童语，流下鲛人居。 
<br>春雁时隐舟，新萍复满湖。采采乘日暮，不思贤与愚。
<br>
<br>
<br>
<br>&nbsp;&nbsp; 卷136_8 【采菱词】储光羲 
<br>
<br>浊水菱叶肥，清水菱叶鲜。义不游浊水，志士多苦言。 
<br>潮没具区薮，潦深云梦田。朝随北风去，暮逐南风旋。 
<br>浦口多渔家，相与邀我船。饭稻以终日，羹莼将永年。 
<br>方冬水物穷，又欲休山樊。尽室相随从，所贵无忧患。
<br>
<br>
<br>
<br>&nbsp;&nbsp; 卷136_9 【射雉词】储光羲 
<br>
<br>曝暄理新翳，迎春射鸣雉。原田遥一色，皋陆旷千里。 
<br>遥闻咿喔声，时见双飞起。幂zx疏蒿下，毰毸深丛里。
<br>顾敌已忘生，争雄方决死。仁心贵勇义，岂能复伤此。 
<br>超遥下故墟，迢递回高畤。大夫昔何苦，取笑欢妻子。
<br>
<br>
<br>
<br>&nbsp;&nbsp; 卷136_27 【猛虎词】储光羲 
<br>
<br>寒亦不忧雪，饥亦不食人。人肉岂不甘，所恶伤明神。 
<br>太室为我宅，孟门为我邻。百兽为我膳，五龙为我宾。 
<br>蒙马一何威，浮江一以仁。彩章耀朝日，爪牙雄武臣。 
<br>高云逐气浮，厚地随声震。君能贾馀勇，日夕长相亲。
<br>
<br>
<br>
<br>&nbsp;&nbsp; 卷136_28 【渭桥北亭作】储光羲 
<br>
<br>停车渭阳暮，望望入秦京。不见鹓鸾道，如闻歌吹声。 
<br>乡魂涉江水，客路指蒲城。独有故楼月，今来亭上明。
<br>
<br>
<br>
<br>&nbsp;&nbsp; 卷136_29 【述华清宫五首】储光羲 
<br>
<br>上在蓬莱宫，莫若居华清。朝朝礼玄阁，日日闻体轻。 
<br>大圣不私己，精禋为群氓。
<br>
<br>上出蓬莱时，六龙俨齐首。长道舒羽仪，彤云映前后。 
<br>天声殷宇宙，真气到林薮。
<br>
<br>昔在轩辕朝，五城十二楼。今我神泉宫，独在骊山陬。 
<br>群方趋顺动，百辟随天游。
<br>
<br>正月开阳和，通门缉元化。穆穆睟容归，岂为明灯夜。 
<br>高山大风起，肃肃随龙驾。
<br>
<br>上林神君宫，此地即明庭。山开鸿濛色，天转招摇星。 
<br>三雪报大有，孰为非我灵。
<br>
<br>
<br>
<br>&nbsp;&nbsp; 卷136_30 【杂咏五首·石子松】储光羲 
<br>
<br>盘石青岩下，松生盘石中。冬春无异色，朝暮有清风。 
<br>五鬣何人采，西山旧两童。
<br>
<br>
<br>
<br>&nbsp;&nbsp; 卷136_31 【杂咏五首·架檐藤】储光羲 
<br>
<br>得从轩墀下，殊胜松柏林。生枝逐架远，吐叶向门深。 
<br>何许答君子，檐间朝暝阴。
<br>
<br>
<br>
<br>&nbsp;&nbsp; 卷136_32 【杂咏五首·池边鹤】储光羲 
<br>
<br>舞鹤傍池边，水清毛羽鲜。立如依岸雪，飞似向池泉。 
<br>江海虽言旷，无如君子前。
<br>
<br>
<br>
<br>&nbsp;&nbsp; 卷136_33 【杂咏五首·钓鱼湾】储光羲 
<br>
<br>垂钓绿湾春，春深杏花乱。潭清疑水浅，荷动知鱼散。 
<br>日暮待情人，维舟绿杨岸。
<br>
<br>
<br>
<br>&nbsp;&nbsp; 卷136_34 【杂咏五首·幽人居】储光羲 
<br>
<br>幽人下山径，去去夹青林。滑处莓苔湿，暗中萝薜深。 
<br>春朝烟雨散，犹带浮云阴。
<br>
<br>
<br>
<br>&nbsp;&nbsp; 卷136_35 【题太玄观】储光羲 
<br>
<br>门外车马喧，门里宫殿清。行即翳若木，坐即吹玉笙。 
<br>所喧既非我，真道其冥冥。
<br>
<br>
<br>
<br>&nbsp;&nbsp; 卷136_36 【至嵩阳观，观即天皇故宅】储光羲 
<br>
<br>真人上清室，乃在中峰前。花雾生玉井，霓裳画列仙。 
<br>念兹宫故宇，多此地新泉。松柏有清阴，薜萝亦自妍。 
<br>一闻步虚子，又话逍遥篇。忽若在云汉，风中意泠然。
<br>
<br>
<br>
<br>&nbsp;&nbsp; 卷136_37 【贻韦炼师】储光羲 
<br>
<br>精思莫知日，意静如空虚。三鸟自来去，九光遥卷舒。 
<br>新池近天井，玉宇停云车。余亦苦山路，洗心祈道书。
<br>
<br>
<br>
<br>&nbsp;&nbsp; 卷136_38 【霁后贻马十二巽】储光羲 
<br>
<br>高天风雨散，清气在园林。况我夜初静，当轩鸣绿琴。 
<br>云开北堂月，庭满南山阴。不见长裾者，空歌游子吟。
<br>
<br>
<br>
<br>&nbsp;&nbsp; 卷136_39 【题陆山人楼】储光羲 
<br>
<br>暮声杂初雁，夜色涵早秋。独见海中月，照君池上楼。 
<br>山云拂高栋，天汉入云流。不惜朝光满，其如千里游。
<br>
<br>
<br>
<br>&nbsp;&nbsp; 卷136_40 【献八舅东归】储光羲 
<br>
<br>高位莫能舍，舍之世所贤。云车游日华，岂比龙楼前。 
<br>寝疾乃就枕，情感唯灵仙。帝鸿思道宗，臣彭亦长年。 
<br>天书加羽服，又许归东川。镜水涵太清，禹山朝上玄。 
<br>诚亡真混沌，玉立方婵娟。素业作仙居，子孙当自传。 
<br>门多松柏树，箧有逍遥篇。独往不可群，沧海成桑田。
<br>
<br>
<br>
<br>&nbsp;&nbsp; 卷136_41 【泛茅山东溪】储光羲 
<br>
<br>清晨登仙峰，峰远行未极。江海霁初景，草木含新色。 
<br>而我任天和，此时聊动息。望乡白云里，发棹清溪侧。 
<br>松柏生深山，无心自贞直。
<br>
<br>
<br>
<br>&nbsp;&nbsp; 卷136_42 【吃茗粥作】储光羲 
<br>
<br>当昼暑气盛，鸟雀静不飞。念君高梧阴，复解山中衣。 
<br>数片远云度，曾不蔽炎晖。淹留膳茶粥，共我饭蕨薇。 
<br>敝庐既不远，日暮徐徐归。
<br>
<br>
<br>
<br>&nbsp;&nbsp; 卷136_43 【游茅山五首】储光羲 
<br>
<br>十年别乡县，西云入皇州。此意在观国，不言空远游。 
<br>九衢平若水，利往无轻舟。北洛反初路，东江还故丘。 
<br>春山多秀木，碧涧尽清流。不见子桑扈，当从方外求。
<br>
<br>世业传儒行，行成非不荣。其如怀独善，况以闻长生。 
<br>家近华阳洞，早年深此情。巾车云路入，理棹瑶溪行。 
<br>天地朝光满，江山春色明。王庭有轩冕，此日方知轻。
<br>
<br>平生非作者，望古怀清芬。心以道为际，行将时不群。 
<br>兹山在人境，灵贶久传闻。远势一峰出，近形千嶂分。 
<br>冬春有茂草，朝暮多鲜云。此去亦何极，但言西日曛。
<br>
<br>昔贤居柱下，今我去人间。良以直心旷，兼之外视闲。 
<br>垂纶非钓国，好学异希颜。落日登高屿，悠然望远山。 
<br>溪流碧水去，云带清阴还。想见中林士，岩扉长不关。
<br>
<br>名岳征仙事，清都访道书。山门入松柏，天路涵空虚。 
<br>南极见朝采，西潭闻夜渔。远心尚云宿，浪迹出林居。 
<br>为己存实际，忘形同化初。此行良已矣，不乐复何如。
<br>
<br>
<br>
<br>&nbsp;&nbsp; 卷136_44 【述降圣观】储光羲 
<br>
<br>一山尽天苑，一峰开道宫。道花飞羽卫，天鸟游云空。 
<br>玉殿俯玄水，春旗摇素风。夹门小松柏，覆井新梧桐。 
<br>自昔大仙下，乃知元化功。神皇作桂馆，此意与天通。
<br>
<br>
<br>
<br>&nbsp;&nbsp; 卷136_45 【题眄上人禅居】储光羲 
<br>
<br>真王清净子，燕居复行心。结宇邻居邑，寤言非远寻。 
<br>丹青丈室满，草树一庭深。秀色玄冬发，交枝白日阴。 
<br>江流映朱户，山鸟鸣香林。独住已寂寂，安知浮与沉。
<br>
<br>
<br>
<br>&nbsp;&nbsp; 卷136_46 【过新丰道中】储光羲 
<br>
<br>西下长乐坂，东入新丰道。雨多车马稀，道上生秋草。 
<br>太阴蔽皋陆，莫知晚与早。雷雨杳冥冥，川谷漫浩浩。 
<br>诏书植嘉木，众言桃李好。自愧无此容，归从汉阴老。
<br>
<br>
<br>
<br>&nbsp;&nbsp; 卷136_47 【夜到洛口入黄河】储光羲 
<br>
<br>河洲多青草，朝暮增客愁。客愁惜朝暮，枉渚暂停舟。 
<br>中宵大川静，解缆逐归流。浦溆既清旷，沿洄非阻修。 
<br>登舻望落月，击汰悲新秋。倘遇乘槎客，永言星汉游。
<br>
<br>
<br>
<br>&nbsp;&nbsp; 卷136_48 【使过弹筝峡作】储光羲 
<br>
<br>鸟雀知天雪，群飞复群鸣。原田无遗粟，日暮满空城。 
<br>达士忧世务，鄙夫念王程。晨过弹筝峡，马足凌兢行。 
<br>双壁隐灵曜，莫能知晦明。皑皑坚冰白，漫漫阴云平。 
<br>始信古人言，苦节不可贞。
<br>
<br>
<br>
<br>&nbsp;&nbsp; 卷136_49 【泊舟贻潘少府】储光羲 
<br>
<br>行子苦风潮，维舟未能发。宵分卷前幔，卧视清秋月。 
<br>四泽蒹葭深，中洲烟火绝。苍苍水雾起，落落疏星没。 
<br>所遇尽渔商，与言多楚越。其如念极浦，又以思明哲。 
<br>常若千里馀，况之异乡别。
<br>
<br>
<br>
<br>&nbsp;&nbsp; 卷136_50 【仲夏入园中东陂】储光羲 
<br>
<br>方塘深且广，伊昔俯吾庐。环岸垂绿柳，盈泽发红蕖。 
<br>上延北原秀，下属幽人居。暑雨若混沌，清明如空虚。 
<br>此乡多隐逸，水陆见樵渔。废赏亦何贵，为欢良易摅。 
<br>且言重观国，当此赋归欤。
<br>
<br>
<br>
<br>&nbsp;&nbsp; 卷136_51 【效古二首】储光羲 
<br>
<br>晨登凉风台，暮走邯郸道。曜灵何赫烈，四野无青草。 
<br>大军北集燕，天子西居镐。妇人役州县，丁男事征讨。 
<br>老幼相别离，哭泣无昏早。稼穑既殄绝，川泽复枯槁。 
<br>旷哉远此忧，冥冥商山皓。
<br>
<br>东风吹大河，河水如倒流。河洲尘沙起，有若黄云浮。 
<br>赪霞烧广泽，洪曜赫高丘。野老泣相语，无地可荫休。 
<br>翰林有客卿，独负苍生忧。中夜起踯躅，思欲献厥谋。 
<br>君门峻且深，踠足空夷犹。
<br>
<br>
<br>
<br>&nbsp;&nbsp; 卷136_52 【杂诗二首】储光羲 
<br>
<br>混沌本无象，末路多是非。达士志寥廓，所在能忘机。 
<br>耕凿时未至，还山聊采薇。虎豹对我蹲，鸑鷟旁我飞。 
<br>仙人空中来，谓我勿复归。格泽为君驾，虹蜺为君衣。 
<br>西游昆仑墟，可与世人违。
<br>
<br>秋气肃天地，太行高崔嵬。猿狖清夜吟，其声一何哀。 
<br>寂寞掩圭荜，梦寐游蓬莱。琪树远亭亭，玉堂云中开。 
<br>洪崖吹箫管，玉女飘飖来。雨师既先后，道路无纤埃。 
<br>鄙哉楚襄王，独好阳云台。
<br>
<br>
<br>
<br>&nbsp;&nbsp; 卷136_53 【陆著作挽歌】储光羲 
<br>
<br>世业江湖侧，郊原休沐处。独言五日归，未道千秋去。 
<br>乡亭春水绿，昌阁寒光暮。昔为昼锦游，今成逝川路。
<br>
<br>归路秦城下，寒云惨平田。故园沧海边，绿柳覆平川。 
<br>送客异他日，还舟殊昔年。华亭有明日，长向陇头悬。
<br>
<br>剑水千人石，荆江万里流。英英有君子，才德满中州。 
<br>明道俟良佐，惟贤初薄游。生涯一朝尽，寂寞夜台幽。
<br>
<br>金堂策令名，仙掖居清位。鸣玉朝双阙，垂缨游两地。 
<br>朝夕既论思，春秋仍书事。何言鲁声伯，忽下琼珠泪。
<br>
<br>令德弃人世，明朝降宠章。起居存有位，著作没为郎。 
<br>寒水落南浦，月华虚北堂。松门一长想，仿佛见清扬。
<br>
<br>
<br>
<br>&nbsp;&nbsp; 卷136_54 【山居贻裴十二迪】储光羲 
<br>
<br>落叶满山砌，苍烟埋竹扉。远怀青冥士，书剑常相依。 
<br>霜卧眇兹地，琴言纷已违。衡阳今万里，南雁将何归。 
<br>出径惜松引，入舟怜钓矶。西林有明月，夜久空微微。
<br>
<br>
<br>
<br>&nbsp;&nbsp; 卷136_55 【秦中岁晏马舍人宅宴集】储光羲 
<br>
<br>冬暮久无乐，西行至长安。故人处东第，清夜多新欢。 
<br>广庭竹阴静，华池月色寒。知音尽词客，方见交情难。
<br>
<br>
<br>
<br>&nbsp;&nbsp; 卷136_56 【荐玄德公庙】储光羲 
<br>
<br>神道本无已，成化亦自然。君居寥天上，德在玉华泉。 
<br>真游践王豫，永日迟云仙。表微在营道，明祀将祈年。 
<br>灵山俯新邑，松上生彩烟。岂知穆天子，远去瑶池边。
<br>
<br>
<br>
<br>&nbsp;&nbsp; 卷136_57 【上长史王公责躬】储光羲 
<br>
<br>覆舟无伯夷，覆车无仲尼。自咎失明义，宁由贝锦诗。 
<br>松柏日已坚，桃李日以滋。顾己独暗昧，所居成蒺藜。 
<br>大贤荐时文，丑妇用蛾眉。惕惕愧不已，岂敢论其私。 
<br>方朔既有言，子建亦有诗。恻隐及先世，析薪成自悲。 
<br>灵鸟酬德辉，黄雀报仁慈。若公庶伏罪，此事安能迟。
<br>
<br>
<br>
<br>&nbsp;&nbsp; 卷136_58 【至岳寺即大通大照禅塔上温上人】储光羲 
<br>
<br>秋山下映宫，宫色宜朝阳。迢递在半岭，参差非一行。 
<br>燕息云满门，出游花隐房。二尊此成道，禅宇遥相望。 
<br>凤铎天中鸣，岩梯松下长。山墟响信鼓，蘅薄生蕙香。 
<br>起灭一以雪，往来亦诚亡。悲哉门弟子，要自知心长。
<br>
<br>
<br>
<br>&nbsp;&nbsp; 卷136_59 【终南幽居献苏侍郎三首时拜太祝未上】储光羲 
<br>
<br>暮春天气和，登岭望层城。朝日悬清景，巍峨宫殿明。 
<br>圣君常临朝，达士复悬衡。道近无艮足，归来卧山楹。 
<br>灵阶曝仙书，深室炼金英。春岩松柏秀，晨路鹍鸡鸣。 
<br>羽化既有言，无然悲不成。
<br>
<br>中岁尚微道，始知将谷神。抗策还南山，水木自相亲。 
<br>深林开一道，青嶂成四邻。平明去采薇，日入行刈薪。 
<br>云归万壑暗，雪罢千崖春。始看玄鸟来，已见瑶华新。 
<br>寄言搴芳者，无乃后时人。
<br>
<br>卜筑青岩里，云萝四垂阴。虚室若无人，乔木自成林。 
<br>时有清风至，侧闻樵采音。凤凰鸣南冈，望望隔层岑。 
<br>既言山路远，复道溪流深。偓佺空中游，虬龙水间吟。 
<br>何当见轻翼，为我达远心。
<br>
<br>
<br>
<br>&nbsp;&nbsp; 卷136_60 【题应圣观】储光羲 
<br>
<br>空中望小山，山下见馀雪。皎皎河汉女，在兹养真骨。 
<br>登门骇天书，启籥问仙诀。池光摇水雾，灯色连松月。 
<br>合砖起花台，折草成玉节。天鸡弄白羽，王母垂玄发。 
<br>北有上年宫，一路在云霓。上心方向道，时复朝金阙。
<br>
<br>
<br>
<br>&nbsp;&nbsp; 卷136_61 【至闲居精舍呈正上人（即天后故宫）】储光羲 
<br>
<br>太室三招提，其趣皆不同。不同非一趣，况是天游宫。 
<br>双岭前夹门，阁道复横空。宝坊若花积，宛转不可穷。 
<br>流泉自成池，清松信饶风。秋晏景气迥，皛明丹素功。 
<br>将近隐者邻，远与西山通。大师假惠照，念以息微躬。
<br>
<br>
<br>
<br>&nbsp;&nbsp; 卷136_62 【酬綦毋校书梦耶溪见赠之作】储光羲 
<br>
<br>校文在仙掖，每有沧洲心。况以北窗下，梦游清溪阴。 
<br>春看湖水漫，夜入回塘深。往往缆垂葛，出舟望前林。 
<br>山人松下饭，钓客芦中吟。小隐何足贵，长年固可寻。 
<br>还车首东道，惠言若黄金。以我采薇意，传之天姥岑。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷137_1 【田家即事】储光羲 
<br>
<br>蒲叶日已长，杏花日已滋。老农要看此，贵不违天时。 
<br>迎晨起饭牛，双驾耕东菑。蚯蚓土中出，田乌随我飞。 
<br>群合乱啄噪，嗷嗷如道饥。我心多恻隐，顾此两伤悲。 
<br>拨食与田乌，日暮空筐归。亲戚更相诮，我心终不移。
<br>
<br>
<br>&nbsp;&nbsp; 卷137_2 【同王十三维偶然作十首】储光羲 
<br>
<br>仲夏日中时，草木看欲燋。田家惜工力，把锄来东皋。 
<br>顾望浮云阴，往往误伤苗。归来悲困极，兄嫂共相譊。 
<br>无钱可沽酒，何以解劬劳。夜深星汉明，庭宇虚寥寥。 
<br>高柳三五株，可以独逍遥。
<br>
<br>北山种松柏，南山种蒺藜。出入虽同趣，所向各有宜。 
<br>孔丘贵仁义，老氏好无为。我心若虚空，此道将安施。 
<br>暂过伊阙间，晼晚三伏时。高阁入云中，芙蓉满清池。 
<br>要自非我室，还望南山陲。
<br>
<br>野老本贫贱，冒暑锄瓜田。一畦未及终，树下高枕眠。 
<br>荷蓧者谁子，皤皤来息肩。不复问乡墟，相见但依然。 
<br>腹中无一物，高话羲皇年。落日临层隅，逍遥望晴川。 
<br>使妇提蚕筐，呼儿榜渔船。悠悠泛绿水，去摘浦中莲。 
<br>莲花艳且美，使我不能还。
<br>
<br>浮云在虚空，随风复卷舒。我心方处顺，动作何忧虞。 
<br>但言婴世网，不复得闲居。迢递别东国，超遥来西都。 
<br>见人乃恭敬，曾不问贤愚。虽若不能言，中心亦难诬。 
<br>故乡满亲戚，道远情日疏。偶欲陈此意，复无南飞凫。
<br>
<br>草木花叶生，相与命为春。当非草木意，信是故时人。 
<br>静念恻群物，何由知至真。狂歌问夫子，夫子莫能陈。 
<br>凤凰飞且鸣，容裔下天津。清净无言语，兹焉庶可亲。
<br>
<br>黄河流向东，弱水流向西。趋舍各有异，造化安能齐。 
<br>妾本邯郸女，生长在丛台。既闻容见宠，复想玄为妻。 
<br>刻画尚风流，幸会君招携。逶迤歌舞座，婉娈芙蓉闺。 
<br>日月方向除，恩爱忽焉暌。弃置谁复道，但悲生不谐。 
<br>羡彼匹妇意，偕老常同栖。
<br>
<br>日暮登春山，山鲜云复轻。远近看春色，踟蹰新月明。 
<br>仙人浮丘公，对月时吹笙。丹鸟飞熠熠，苍蝇乱营营。 
<br>群动汩吾真，讹言伤我情。安得如子晋，与之游太清。
<br>
<br>耽耽铜鞮宫，遥望长数里。宾客无多少，出入皆珠履。 
<br>朴儒亦何为，辛苦读旧史。不道无家舍，效他养妻子。 
<br>冽冽玄冬暮，衣裳无准拟。偶然著道书，神人养生理。 
<br>公卿时见赏，赐赉难具纪。莫问身后事，且论朝夕是。
<br>
<br>空山暮雨来，众鸟竟栖息。斯须照夕阳，双双复抚翼。 
<br>我念天时好，东田有稼穑。浮云蔽川原，新流集沟洫。 
<br>裴回顾衡宇，僮仆邀我食。卧览床头书，睡看机中织。 
<br>想见明膏煎，中夜起唧唧。
<br>
<br>四邻竞丰屋，我独好卑室。窈窕高台中，时闻抚新瑟。 
<br>狂飙动地起，拔木乃非一。相顾始知悲，中心忧且栗。 
<br>蚩蚩命子弟，恨不居高秩。日入宾从归，清晨冠盖出。 
<br>中庭有奇树，荣早衰复疾。此道犹不知，微言安可述。
<br>
<br>
<br>
<br>&nbsp;&nbsp; 卷137_3 【升天行贻卢六健】储光羲 
<br>
<br>真人居阆风，时奏清商音。听者即王母，泠泠和瑟琴。 
<br>坐对三花枝，行随五云阴。天长昆仑小，日久蓬莱深。 
<br>上由玉华宫，下视首阳岑。神州亦清净，要自有浮沉。 
<br>恻恻苦哉行，呱呱游子吟。庐山逢若士，思欲化黄金。 
<br>雨雪没太山，谁能无归心。逍遥在云汉，可以来相寻。
<br>
<br>
<br>
<br>&nbsp;&nbsp; 卷137_4 【田家杂兴八首】储光羲 
<br>
<br>春至鶬鹒鸣，薄言向田墅。不能自力作，黾勉娶邻女。 
<br>既念生子孙，方思广田圃。闲时相顾笑，喜悦好禾黍。 
<br>夜夜登啸台，南望洞庭渚。百草被霜露，秋山响砧杵。 
<br>却羡故年时，中情无所取。
<br>
<br>众人耻贫贱，相与尚膏腴。我情既浩荡，所乐在畋渔。 
<br>山泽时晦暝，归家暂闲居。满园植葵藿，绕屋树桑榆。 
<br>禽雀知我闲，翔集依我庐。所愿在优游，州县莫相呼。 
<br>日与南山老，兀然倾一壶。
<br>
<br>逍遥阡陌上，远近无相识。落日照秋山，千岩同一色。 
<br>网罟绕深莽，鹰鹯始轻翼。猎马既如风，奔兽莫敢息。 
<br>驻旗沧海上，犒士吴宫侧。楚国有夫人，性情本贞直。 
<br>鲜禽徒自致，终岁竟不食。
<br>
<br>田家趋垄亩，当昼掩虚关。邻里无烟火，儿童共幽闲。 
<br>桔槔悬空圃，鸡犬满桑间。时来农事隙，采药游名山。 
<br>但言所采多，不念路险艰。人生如蜉蝣，一往不可攀。 
<br>君看西王母，千载美容颜。
<br>
<br>平生养情性，不复计忧乐。去家行卖畚，留滞南阳郭。 
<br>秋至黍苗黄，无人可刈获。稚子朝未饭，把竿逐鸟雀。 
<br>忽见梁将军，乘车出宛洛。意气轶道路，光辉满墟落。 
<br>安知负薪者，咥咥笑轻薄。
<br>
<br>楚山有高士，梁国有遗老。筑室既相邻，向田复同道。 
<br>糗糒常共饭，儿孙每更抱。忘此耕耨劳，愧彼风雨好。 
<br>蟪蛄鸣空泽，鶗鴂伤秋草。日夕寒风来，衣裳苦不早。
<br>
<br>梧桐荫我门，薜荔网我屋。迢迢两夫妇，朝出暮还宿。 
<br>稼穑既自种，牛羊还自牧。日旰懒耕锄，登高望川陆。 
<br>空山足禽兽，墟落多乔木。白马谁家儿，联翩相驰逐。
<br>
<br>种桑百馀树，种黍三十亩。衣食既有馀，时时会亲友。 
<br>夏来菰米饭，秋至菊花酒。孺人喜逢迎，稚子解趋走。 
<br>日暮闲园里，团团荫榆柳。酩酊乘夜归，凉风吹户牖。 
<br>清浅望河汉，低昂看北斗。数瓮犹未开，明朝能饮否。
<br>
<br>
<br>
<br>&nbsp;&nbsp; 卷137_5 【题辨觉精舍】储光羲 
<br>
<br>朝随秋云阴，乃至青松林。花阁空中远，方池岩下深。 
<br>竹风乱天语，溪响成龙吟。试问真君子，游山非世心。
<br>
<br>
<br>
<br>&nbsp;&nbsp; 卷137_6 【题慎言法师故房】储光羲 
<br>
<br>精庐不住子，自有无生乡。过客知何道，裴回雁子堂。 
<br>浮云归故岭，落月还西方。日夕虚空里，时时闻异香。
<br>
<br>
<br>
<br>&nbsp;&nbsp; 卷137_7 【石瓮寺】储光羲 
<br>
<br>遥山起真宇，西向尽花林。下见宫殿小，上看廊庑深。 
<br>苑花落池水，天语闻松音。君子又知我，焚香期化心。
<br>
<br>
<br>
<br>&nbsp;&nbsp; 卷137_8 【题崔山人别业】储光羲 
<br>
<br>南阳隐居者，筑室丹溪源。溪冷惧秋晏，室寒欣景暾。 
<br>山鸡鸣菌阁，水雾入衡门。东岭或舒啸，北窗时讨论。 
<br>封君渭阳竹，逸士汉阴园。何必崆峒上，独为尧所尊。
<br>
<br>
<br>
<br>&nbsp;&nbsp; 卷137_9 【行次田家澳梁作】储光羲 
<br>
<br>田家俯长道，邀我避炎氛。当暑日方昼，高天无片云。 
<br>桑间禾黍气，柳下牛羊群。野雀栖空屋，晨昏不复闻。 
<br>前登澳梁坂，极望温泉分。逆旅方三舍，西山犹未曛。
<br>
<br>
<br>
<br>&nbsp;&nbsp; 卷137_10 【昭圣观】储光羲 
<br>
<br>主家隐溪口，微路入花源。数日朝青阁，彩云独在门。 
<br>双楼夹一殿，玉女侍玄元。扶橑尽蟠木，步檐多画繙。 
<br>新松引天籁，小柏绕山樊。坐弄竹阴远，行随溪水喧。 
<br>石池辨春色，林兽知人言。未逐凤凰去，真宫在此原。
<br>
<br>
<br>
<br>&nbsp;&nbsp; 卷137_11 【题辛道士房】储光羲 
<br>
<br>全神不言命，所尚道家流。迨此远南楚，遂令思北游。 
<br>先生秀衡岳，玉立居玄丘。门带江山静，房随瑶草幽。 
<br>逍遥三花发，罔象五云浮。自有太清纪，曾垂华发忧。 
<br>大年方橐籥，小智即蜉蝣。七日赤龙至，莫令余独留。
<br>
<br>
<br>
<br>&nbsp;&nbsp; 卷137_12 【登秦岭作，时陷贼归国】储光羲 
<br>
<br>朝出猛兽林，躨跜登高峰。僮仆履云雾，随我行太空。 
<br>羲和舒灵晖，倏忽西极通。回首望泾渭，隐隐如长虹。 
<br>九逵合苍芜，五陵遥瞳矇。鹿游大明殿，雾湿华清宫。 
<br>网罗蠛蠓时，顾齿熊罴锋。失途走江汉，不能有其功。 
<br>气逐招摇星，魂随阊阖风。惟言宇宙清，复使车书同。 
<br>林木被繁霜，合沓连山红。鹏鹗励羽翼，俯视荆棘丛。 
<br>誓将食鶬鸮，然后归崆峒。
<br>
<br>
<br>
<br>&nbsp;&nbsp; 卷137_13 【晦日任桥池亭】储光羲 
<br>
<br>温泉作天邑，直北开新洲。未有菰蒲生，即闻凫雁游。 
<br>六亭在高岸，数岛居中流。晦日望清波，相与期泛游。 
<br>西道苦转毂，北堤疲行舟。清泠水木阴，才可适我忧。
<br>
<br>
<br>
<br>&nbsp;&nbsp; 卷137_14 【望幸亭】储光羲 
<br>
<br>五年一巡狩，西幸过东畿。周国易居守，周人多怨思。 
<br>君王敷惠政，程作贵从时。大厦非一木，沉沉临九逵。 
<br>庆云宿飞栋，嘉树罗青墀。疏屏宜朝享，方塘堪水嬉。 
<br>云中仰华盖，桁下望春旗。天意知如此，星言归洛师。
<br>
<br>
<br>
<br>&nbsp;&nbsp; 卷137_15 【哥舒大夫颂德】储光羲 
<br>
<br>天纪启真命，君生臣亦生。乃知赤帝子，复有苍龙精。 
<br>神武建皇极，文昌开将星。超超渭滨器，落落山西名。 
<br>画阃入受脤，凿门出扞城。戎人昧正朔，我有轩辕兵。 
<br>陇路起丰镐，关云随旆旌。河湟训兵甲，义勇方横行。 
<br>韩魏多锐士，蹶张在幕庭。大非四决轧，石堡高峥嵘。 
<br>攻伐若振槁，孰云非神明。嘉谋即天意，骤胜由师贞。 
<br>枯草被西陆，烈风昏太清。戢戈旄头落，牧马昆仑平。 
<br>宾从俨冠盖，封山纪天声。来朝芙蓉阙，鸣玉飘华缨。 
<br>直道济时宪，天邦遂轻刑。抗书报知己，松柏亦以荣。 
<br>嘉命列上第，德辉照天京。在车持简墨，粲粲皆词英。 
<br>顾我抢榆者，莫能翔青冥。游燕非骐骥，踯躅思长鸣。
<br>
<br>
<br>
<br>&nbsp;&nbsp; 卷137_16 【安宜园林献高使君】储光羲 
<br>
<br>直道已三出，幸从江上回。新居茅茨迥，起见秋云开。 
<br>十里次舟楫，二桥交往来。楚言满邻里，雁叫喧池台。 
<br>鱼鳖乐仁政，浮沉亦至哉。小山宜大隐，要自望蓬莱。
<br>
<br>
<br>
<br>&nbsp;&nbsp; 卷137_17 【秋庭贻马九】储光羲 
<br>
<br>伊昔好观国，自乡西入秦。往复万馀里，相逢皆众人。 
<br>大君幸东岳，世哲扈时巡。予亦从此去，闲居清洛滨。 
<br>稍稍寒木直，彩彩阳华新。迭宕孔文举，风流石季伦。 
<br>妙年一相得，白首定相亲。重此虚宾馆，欢言冬及春。 
<br>哲兄盛文史，出入驰高轨。令德本同人，深心重知己。 
<br>绛衣朝圣主，纱帐延才子。伯淮与季江，清濬各孤峙。 
<br>群芳趋泛爱，万物通情理。而我信空虚，提携过杞梓。 
<br>夫君美声德，直道期终始。孰谓忽离居，优游郑东里。 
<br>东里近王城，山连路亦平。何言相去远，闲言独凄清。 
<br>万里鸿雁度，四邻砧杵鸣。其如久离别，重以霜风惊。
<br>
<br>
<br>
<br>&nbsp;&nbsp; 卷137_18 【河中望鸟滩作贻吕四郎中】储光羲 
<br>
<br>河流有深曲，舟子莫能知。弭棹临沙屿，微吟西日驰。 
<br>平明春色霁，两岸好风吹。去去川途尽，悠悠亲友离。 
<br>汉宫成羽翼，伊水弄参差。为惜淮南子，如何攀桂枝。
<br>
<br>
<br>
<br>&nbsp;&nbsp; 卷137_19 【秦中初霁献给事二首】储光羲 
<br>
<br>渭水收暮雨，处处多新泽。宫苑傍山明，云林带天碧。 
<br>君子耸高驾，英声邈今昔。锵佩出中台，彯缨入仙掖。 
<br>夙心幸清鉴，晚志欣良觌。鸣盗非足征，愿言同下客。
<br>
<br>南国久为思，西都尝作宾。云开天地色，日照山河春。 
<br>善听在知己，扬光唯达人。妙年弄柔翰，弱冠偶良晨。 
<br>擢第文昌阁，还家沧海滨。寸心何所望，东掖有贤臣。
<br>
<br>
<br>
<br>&nbsp;&nbsp; 卷137_20 【晚次东亭献郑州宋使君文】储光羲 
<br>
<br>自初宾上国，乃到邹人乡。曾点与曾子，俱升阙里堂。 
<br>武皇恢大略，逸翮思寥廓。三居清宪台，两拜文昌阁。 
<br>为道既贞信，处名犹謇谔。铁柱励风威，锦轴含光辉。 
<br>夜闻持简立，朝看伏奏归。洞门清佩响，广路玉珂飞。 
<br>骧首入丹掖，抟空趋太微。丝纶逢圣主，出入飘华组。 
<br>愔愔宿帝梧，侃侃居文府。海内语三独，朝端谋六户。 
<br>善计在弘羊，清严归仲举。侍郎跨方朔，中丞蔑周处。 
<br>天眷择循良，惟贤降宠章。分符指聊摄，为政本农桑。 
<br>籍籍歌五袴，祁祁颂千箱。随车微雨洒，逐扇清风飏。 
<br>既以迁列国，复兹邻帝乡。褰帷乃仍旧，坐啸非更张。 
<br>居敬物无扰，履端人自康。薄游出京邑，引领东南望。 
<br>林晚鸟雀噪，田秋稼穑黄。成皋天地险，广武征战场。 
<br>道丧苦兵赋，时来开井疆。霏霏渠门色，晻晻制岩光。 
<br>徒念京索近，独悲溱洧长。大明潜照耀，淑慝自昭彰。 
<br>昔岁幸西土，今兹归洛阳。同焉知郑伯，当辅我周王。
<br>
<br>
<br>
<br>&nbsp;&nbsp; 卷137_21 【秋次霸亭寄申大】储光羲 
<br>
<br>橘柚植寒陵，芙蓉蒂修坂。无言不得意，得意何由展。 
<br>况我行且徒，而君往犹蹇。既伤人事近，复言天道远。 
<br>薄暮入空亭，中夜不能饭。南听鸿雁尽，西见招摇转。 
<br>千门汉王宫，百里周王苑。杲杲初景出，油油鲜云卷。 
<br>会朝幸岁正，校猎从新獮。念君久京国，双涕如露泫。 
<br>无人荐子云，太息竟谁辨。
<br>
<br>
<br>
<br>&nbsp;&nbsp; 卷137_22 【舟中别武金坛】储光羲 
<br>
<br>曰予轻皎洁，坦率宾混元。忽乃异群萃，高歌信陵门。 
<br>信陵好宾客，清夜开华轩。月光丽池阁，野气浮林园。 
<br>偶坐烂明星，归志潜崩奔。漾舟清潭里，慰我别离魂。 
<br>落日下西山，左右惨无言。萧条风雨散，窅霭江湖昏。 
<br>秋荷尚幽郁，暮鸟复翩翻。纸笔亦何为，写我心中冤。
<br>
<br>
<br>
<br>&nbsp;&nbsp; 卷137_23 【巩城东庄道中作】储光羲 
<br>
<br>北陵散寒鸟，西山照初日。婉娈晋阳京，踟蹰野人室。 
<br>南轩草间去，后乘林中出。霭霭长路暖，迟迟狭路归。 
<br>蜉蝣时蔽月，枳棘复伤衣。城上东风起，河边早雁飞。 
<br>夏王纪冬令，殷人乃正月。涯口度新云，山阴留故雪。 
<br>幸逢耆耋话，馀待亲邻别。总辔出丛薄，歇鞍登峻隅。 
<br>春源既荡漭，伏战亦睢盱。未获遵平道，徒言信薄夫。
<br>
<br>
<br>
<br>&nbsp;&nbsp; 卷137_24 【赴冯翊作】储光羲 
<br>
<br>本自江海人，且无寥廓志。大明耀天宇，霭霭风雨被。 
<br>迢递别荆吴，飘飖涉沂泗。广川俟舟楫，峻坂伤骐骥。 
<br>蹭蹬失归道，崎岖从下位。西出太华阴，北走少梁地。 
<br>葱茏墟落色，泱漭关河气。耻从侠烈游，甘为刀笔吏。 
<br>宝剑茱萸匣，岂忘知音贵。大道且泛然，沉浮未云异。
<br>
<br>
<br>
<br>&nbsp;&nbsp; 卷137_25 【晚霁中园喜赦作】储光羲 
<br>
<br>五月黄梅时，阴气蔽远迩。浓云连晦朔，菰菜生邻里。 
<br>落日烧霞明，农夫知雨止。几悲衽席湿，长叹垣墙毁。 
<br>曭朗天宇开，家族跃以喜。涣汗发大号，坤元更资始。 
<br>散衣出中园，小径尚滑履。池光摇万象，倏忽灭复起。 
<br>嘉树如我心，欣欣岂云已。
<br>
<br>
<br>
<br>&nbsp;&nbsp; 卷137_26 【观范阳递俘】储光羲 
<br>
<br>北河旄星陨，鬼方獮林胡。群师舞弓矢，电发归燕墟。 
<br>皇皇轩辕君，赞赞皋陶谟。方思壮军实，远近递生俘。 
<br>车马践大逵，合沓成深渠。牧人过橐驼，校正引騊駼。 
<br>烈风朝送寒，云雪霭天隅。草木同一色，谁能辨荣枯。 
<br>四履封元戎，百金酬勇夫。大邦武功爵，固与炎皇殊。
<br>
<br>
<br>
<br>&nbsp;&nbsp; 卷137_27 【次天元十载华阴发兵，作时有郎官点发】储光羲 
<br>
<br>鬼方生猃狁，时寇卢龙营。帝念霍嫖姚，诏发咸林兵。 
<br>天星下文阁，简师临我城。三陌观勇夫，五饵谋长缨。 
<br>雷野大车发，震云灵鼓鸣。太华色莽苍，清渭风交横。 
<br>胡马悲雨雪，诗人歌旆旌。阏氏为女奴，单于作边氓。 
<br>神皇麒麟阁，大将不书名。
<br>
<br>
<br>
<br>&nbsp;&nbsp; 卷137_28 【送丘健至州敕放作时任下邽县】储光羲 
<br>
<br>太史登观台，天街耀旄头。大君忽霆震，诏爵冠军侯。 
<br>南必梁孙源，西将圉昆丘。河陇征击卒，虎符到我州。 
<br>朝集咸林城，师言乱啁啾。杀气变木德，凛凛如高秋。 
<br>元戎启神皇，庙堂发嘉谋。息兵业稼穑，归马复休牛。 
<br>和风开阴雪，大耀中天流。欢声殷河岳，涵荡非烟浮。 
<br>邦牧新下车，德礼彼甿讴。乾坤日交泰，吾亦遂优游。
<br>
<br>
<br>
<br>&nbsp;&nbsp; 卷137_29 【登商丘】储光羲 
<br>
<br>河水日夜流，客心多殷忧。维梢历宋国，结缆登商丘。 
<br>汉皇封子弟，周室命诸侯。摇摇世祀怨，伤古复兼秋。 
<br>鸣鸿念极浦，征旅慕前俦。太息梁王苑，时非牧马游。
<br>
<br>
<br>
<br>&nbsp;&nbsp; 卷137_30 【群鸦咏】储光羲 
<br>
<br>新宫骊山阴，龙衮时出豫。朝阳照羽仪，清吹肃逵路。 
<br>群鸦随天车，夜满新丰树。所思在腐馀，不复忧霜露。 
<br>河低宫阁深，灯影鼓钟曙。缤纷集寒枝，矫翼时相顾。 
<br>冢宰收琳琅，侍臣尽鸳鹭。高举摩太清，永绝矰缴惧。 
<br>兹禽亦翱翔，不以微小故。
<br>
<br>
<br>
<br>&nbsp;&nbsp; 卷137_31 【尚书省受誓诫贻太庙裴丞】储光羲 
<br>
<br>皇家有恒宪，斋祭崇明祀。严车伊洛间，受誓文昌里。 
<br>沉沉云阁见，稍稍城乌起。曙色照衣冠，虚庭鸣剑履。 
<br>裴回念私觌，怅望临清汜。点翰欲何言，相思从此始。
<br>
<br>
<br>
<br>&nbsp;&nbsp; 卷137_32 【夏日寻蓝田唐丞登高宴集】储光羲 
<br>
<br>东望春明门，驾言聊出游。南行小径尽，绿竹临清流。 
<br>君出罢六安，居此澹忘忧。园林与城市，闾里随人幽。 
<br>披颜辟衡闱，置酒登崇丘。山河临咫尺，宇宙穷寸眸。 
<br>是时春载阳，佳气满皇州。宫殿碧云里，鸳鸯初命俦。 
<br>良辰方在兹，志士安得休。成名苟有地，何必东陵侯。
<br>
<br>
<br>
<br>&nbsp;&nbsp; 卷137_33 【田家即事答崔二东皋作四首】储光羲 
<br>
<br>玄鸟双双飞，杏林初发花。喣媮命僮仆，可以树桑麻。 
<br>清旦理犁锄，日入未还家。
<br>
<br>有客山中至，言传故人讯。荡漾敷远情，飘飖吐清韵。 
<br>猗欤春皋上，无乃成秋兴。
<br>
<br>念别求须臾，忽至嘤鸣时。菜田烧故草，初树养新枝。 
<br>所寓非幽深，梦寐相追随。
<br>
<br>依依亲陇亩，寂寂无邻里。不闻鸡犬音，日见和风起。 
<br>赖君遗掞藻，忧来散能弭。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
