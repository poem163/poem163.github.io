<HTML>
<HEAD>
<TITLE>全唐诗 卷566-569 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷566-569</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷566-569</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6181"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷566-569')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷566-569]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷566_1 【和襄阳徐相公商贺徐副使加章绶】王传 
<br>
<br>朱紫联辉照日新，芳菲全属断金人。华筵重处宗盟地， 
<br>白雪飞时郢曲春。仙府色饶攀桂侣，莲花光让握兰身。 
<br>自怜亦是膺门客，吟想恩荣气益振。
<br>
<br>
<br>&nbsp;&nbsp; 卷566_2 【和李尚书命妓饯崔侍御】卢邺 
<br>
<br>何郎载酒别贤侯，更吐歌珠宴庾楼。
<br>莫道江南不同醉，即陪舟楫上京游。
<br>
<br>
<br>
<br>&nbsp;&nbsp; 卷566_3 【松】陆肱 
<br>
<br>雪霜知劲质，今古占嘉名。断砌盘根远，疏林偃盖清。 
<br>鹤栖何代色，僧老四时声。郁郁心弥久，烟高万井生。
<br>
<br>
<br>
<br>&nbsp;&nbsp; 卷566_4 【赠王福娘（一作赠美人）】崔澹 
<br>
<br>怪得清风送异香，娉婷仙子曳霓裳。
<br>惟应错认偷桃客，曼倩曾为汉侍郎。
<br>
<br>
<br>
<br>&nbsp;&nbsp; 卷566_5 【答问读书居】莫宣卿 
<br>
<br>书屋倚麒麟，不同牛马路。床头万卷书，溪上五龙渡。 
<br>井汲冽寒泉，桂花香玉露。茅檐无外物，只见青云护。
<br>
<br>
<br>
<br>&nbsp;&nbsp; 卷566_6 【百官乘月早朝听残漏】莫宣卿 
<br>
<br>建礼俨朝冠，重门耿夜阑。碧空蟾魄度，清禁漏声残。 
<br>候晓车舆合，凌霜剑佩寒。星河犹皎皎，银箭尚珊珊。 
<br>杳霭祥光起，霏微瑞气攒。忻逢圣明代，长愿接鹓鸾。
<br>
<br>
<br>
<br>&nbsp;&nbsp; 卷566_7 【赋得水怀珠】莫宣卿 
<br>
<br>长川含媚色，波底孕灵珠。素魄生蘋末，圆规照水隅。 
<br>沦涟冰彩动，荡漾瑞光铺。迥夜星同贯，清秋岸不枯。 
<br>江妃思在掌，海客亦忘躯。合浦当还日，恩威信已敷。
<br>
<br>
<br>
<br>&nbsp;&nbsp; 卷566_8 【句】莫宣卿 
<br>
<br>我本南山凤，岂同凡鸟群。（见《封川志》）
<br>
<br>
<br>
<br>&nbsp;&nbsp; 卷566_9 【和李尚书命妓饯崔侍御】封彦卿 
<br>
<br>莲府才为绿水宾，忽乘骢马入咸秦。
<br>为君唱作西河调，日暮偏伤去住人。
<br>
<br>
<br>
<br>&nbsp;&nbsp; 卷566_10 【赠释疏言还道林寺诗】李节 
<br>
<br>湘川狺狺兮俗犷且佷，利杀业偷兮吏莫之驯。 
<br>繄释氏兮易暴使仁，释何在兮释在斯文， 
<br>湘水滔滔兮四望何依，猿狖腾拏兮云树飞飞。 
<br>月沉浦兮烟暝山，樯席卷兮橹床闲。偃仰兮啸咏， 
<br>鼓长江兮何时还。
<br>
<br>湘川超忽兮落日啘啘，松覆秋亭兮兰被春苑。 
<br>上人去兮几千里，何日同游兮湘川水。
<br>
<br>
<br>
<br>&nbsp;&nbsp; 卷566_11 【和柯古穷居苦日喜雨】韦蟾 
<br>
<br>贞机澹少思，雅尚防多僻。揽葛犹不畏，劳形同处瘠。 
<br>头焦讵是焚，背汗宁关炙。方欣见润础，那虞悲铄石。 
<br>道与古人期，情难物外适。几怀朱邸绶，颇旷金门藉。 
<br>清奥已萧萧，陈柯将槭槭。玉律诗调正，琼卮酒肠窄。 
<br>衣桁袭中单，浴床抛下绤。黎侯寓于卫，六义非凡格。
<br>
<br>
<br>
<br>&nbsp;&nbsp; 卷566_12 【岳麓道林寺】韦蟾 
<br>
<br>石门迥接苍梧野，愁色阴深二妃寡。广殿崔嵬万壑间， 
<br>长廓诘曲千岩下。静听林飞念佛鸟，细看壁画驮经马。 
<br>暖日斜明螮蝀梁，湿烟散幂鸳鸯瓦。北方部落檀香塑， 
<br>西国文书贝叶写。坏栏迸竹醉好题，窄路垂藤困堪把。 
<br>沈裴笔力斗雄壮，宋杜词源两风雅。他方居士来施斋， 
<br>彼岸上人投结夏。悲我未离扰扰徒，劝我休学悠悠者。 
<br>何时得与刘遗民，同入东林远公社。
<br>
<br>
<br>
<br>&nbsp;&nbsp; 卷566_13 【上元三首】韦蟾 
<br>
<br>新正圆月夜，尤重看灯时。累塔嫌沙细，成文讶笔迟。 
<br>归牛疑燧落，过雁误书迟。生惜兰膏烬，远为隔岁期。
<br>
<br>举烛光才起，挥毫势竞分。点时惊坠石，挑处接崩云。 
<br>辞异秦丞相，铭非窦冠军。唯愁残焰落，逢玉亦俱焚。
<br>
<br>多宝神光动，生金瑞色浮。照人低入郭，伴月夜当楼。 
<br>熏穴应无取，焚林固有求。夜阑陪玉帐，不见九枝留。
<br>
<br>
<br>
<br>&nbsp;&nbsp; 卷566_14 【梅】韦蟾 
<br>
<br>高树临溪艳，低枝隔竹繁。何须是桃李，然后欲忘言。 
<br>拟折魂先断，须看眼更昏。谁知南陌草，却解望王孙。
<br>
<br>
<br>
<br>&nbsp;&nbsp; 卷566_15 【送卢潘尚书之灵武】韦蟾 
<br>
<br>贺兰山下果园成，塞北江南旧有名。水木万家朱户暗， 
<br>弓刀千队铁衣鸣。心源落落堪为将，胆气堂堂合用兵。 
<br>却使六番诸子弟，马前不信是书生。
<br>
<br>
<br>
<br>&nbsp;&nbsp; 卷566_16 【题僧壁】韦蟾 
<br>
<br>一竹横檐挂净巾，灶无烟火地无尘。
<br>剃头未必知心法，要且闲于名利人。
<br>
<br>
<br>
<br>&nbsp;&nbsp; 卷566_17 【赠商山僧】韦蟾 
<br>
<br>商岭东西路欲分，两间茅屋一溪云。
<br>师言耳重知师意，人是人非不欲闻。
<br>
<br>
<br>
<br>&nbsp;&nbsp; 卷566_18 【长乐驿谑李汤给事题名】韦蟾 
<br>
<br>渭水秦川拂眼明，希仁何事寡诗情。
<br>只应学得虞姬婿，书字才能记姓名。
<br>
<br>
<br>
<br>&nbsp;&nbsp; 卷566_19 【句】韦蟾 
<br>
<br>争挥钩弋手，竞耸踏摇身。伤颊讵关舞，捧心非效嚬。 
<br>（襄阳风光亭夜宴有妓醉殴赋。见《纪事》）
<br>
<br>
<br>
<br>&nbsp;&nbsp; 卷566_20 【赋得寿星见】卢渥 
<br>
<br>玄象今何应，时和政亦平。祥为一人寿，色映九霄明。 
<br>皎洁垂银汉，光芒近斗城。含规同月满，表瑞得天清。 
<br>甘露盈条降，非烟向日生。无如此嘉祉，率土荷秋成。
<br>
<br>
<br>
<br>&nbsp;&nbsp; 卷566_21 【题嘉祥驿】卢渥 
<br>
<br>交亲荣饯洛城空，秉钺戎装上将同。星使自天丹诏下， 
<br>雕鞍照地数程中。马嘶静谷声偏响，旆映晴山色更红。 
<br>到后定知人易化，满街棠树有遗风。
<br>
<br>
<br>
<br>&nbsp;&nbsp; 卷566_22 【九华山】郭夔 
<br>
<br>岩翠凌云出迥然，岧峣万丈倚秋天。暮风飘送当轩色， 
<br>晓雾斜飞入槛烟。帘卷倚屏双影聚，镜开朱户九条悬。 
<br>画图何必家家有，自有画图来目前。
<br>
<br>
<br>
<br>&nbsp;&nbsp; 卷566_23 【送莫仲节状元归省】柳珪 
<br>
<br>青骢聚送谪仙人，南国荣亲不及君。椰子味从今日近， 
<br>鹧鸪声向旧山闻。孤猿夜叫三湘月，匹马时侵五岭云。 
<br>想到故乡应腊过，药栏犹有异花薰。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷567_1 【津阳门诗】郑嵎 
<br>
<br>津阳门北临通逵，雪风猎猎飘酒旗。泥寒款段蹶不进， 
<br>疲童退问前何为。酒家顾客催解装，案前罗列樽与卮。 
<br>青钱琐屑安足数，白醪软美甘如饴。开垆引满相献酬， 
<br>枯肠渴肺忘朝饥。愁忧似见出门去，渐觉春色入四肢。 
<br>主翁移客挑华灯，双肩隐膝乌帽欹。笑云鲐老不为礼， 
<br>飘萧雪鬓双垂颐。问余何往凌寒曦，顾翁枯朽郎岂知。 
<br>翁曾豪盛客不见，我自为君陈昔时。时平亲卫号羽林， 
<br>我才十五为孤儿。射熊搏虎众莫敌，弯弧出入随佽飞。 
<br>此时初创观风楼，檐高百尺堆华榱。楼南更起斗鸡殿， 
<br>晨光山影相参差。其年十月移禁仗，山下栉比罗百司。 
<br>朝元阁成老君见，会昌县以新丰移。幽州晓进供奉马， 
<br>玉珂宝勒黄金羁。五王扈驾夹城路，传声校猎渭水湄。 
<br>羽林六军各出射，笼山络野张罝维。雕弓绣韣不知数， 
<br>翻身灭没皆蛾眉。赤鹰黄鹘云中来，妖狐狡兔无所依。 
<br>人烦马殆禽兽尽，百里腥膻禾黍稀。暖山度腊东风微， 
<br>宫娃赐浴长汤池。刻成玉莲喷香液，漱回烟浪深逶迤。 
<br>犀屏象荐杂罗列，锦凫绣雁相追随。破簪碎钿不足拾， 
<br>金沟残溜和缨緌。上皇宽容易承事，十家三国争光辉。 
<br>绕床呼卢恣樗博，张灯达昼相谩欺。相君侈拟纵骄横， 
<br>日从秦虢多游嬉。朱衫马前未满足，更驱武卒罗旌旗。 
<br>画轮宝轴从天来，云中笑语声融怡。鸣鞭后骑何躞蹀， 
<br>宫妆襟袖皆仙姿。青门紫陌多春风，风中数日残春遗。 
<br>骊驹吐沫一奋迅，路人拥篲争珠玑。八姨新起合欢堂， 
<br>翔鹍贺燕无由窥。万金酬工不肯去，矜能恃巧犹嗟咨。 
<br>四方节制倾附媚，穷奢极侈沽恩私。堂中特设夜明枕， 
<br>银烛不张光鉴帷。瑶光楼南皆紫禁，梨园仙宴临花枝。 
<br>迎娘歌喉玉窈窕，蛮儿舞带金葳蕤。三郎紫笛弄烟月， 
<br>怨如别鹤呼羁雌。玉奴琵琶龙香拨，倚歌促酒声娇悲。 
<br>饮鹿泉边春露晞，粉梅檀杏飘朱墀。金沙洞口长生殿， 
<br>玉蕊峰头王母祠。禁庭术士多幻化，上前较胜纷相持。 
<br>罗公如意夺颜色，三藏袈裟成散丝。蓬莱池上望秋月， 
<br>无云万里悬清辉。上皇夜半月中去，三十六宫愁不归。 
<br>月中秘乐天半间，丁珰玉石和埙篪。宸聪听览未终曲， 
<br>却到人间迷是非。千秋御节在八月，会同万国朝华夷。 
<br>花萼楼南大合乐，八音九奏鸾来仪。都卢寻橦诚龌龊， 
<br>公孙剑伎方神奇。马知舞彻下床榻，人惜曲终更羽衣。 
<br>禄山此时侍御侧，金鸡画障当罘罳。绣do衣褓日屃赑， 
<br>甘言狡计愈娇痴。诏令上路建甲第，楼通走马如飞翚。 
<br>大开内府恣供给，玉缶金筐银簸箕。异谋潜炽促归去， 
<br>临轩赐带盈十围。忠臣张公识逆状，日日切谏上弗疑。 
<br>汤成召浴果不至，潼关已溢渔阳师。御街一夕无禁鼓， 
<br>玉辂顺动西南驰。九门回望尘坌多，六龙夜驭兵卫疲。 
<br>县官无人具军顿，行宫彻屋屠云螭。马嵬驿前驾不发， 
<br>宰相射杀冤者谁。长眉鬓发作凝血，空有君王潜涕洟。 
<br>青泥坂上到三蜀，金堤城边止九旂。移文泣祭昔臣墓， 
<br>度曲悲歌秋雁辞。明年尚父上捷书，洗清观阙收封畿。 
<br>两君相见望贤顿，君臣鼓舞皆歔欷。宫中亲呼高骠骑， 
<br>潜令改葬杨真妃。花肤雪艳不复见，空有香囊和泪滋。 
<br>銮舆却入华清宫，满山红实垂相思。飞霜殿前月悄悄， 
<br>迎春亭下风飔飔。雪衣女失玉笼在，长生鹿瘦铜牌垂。 
<br>象床尘凝罨飒被，画檐虫网颇梨碑。碧菱花覆云母陵， 
<br>风篁雨菊低离披。真人影帐偏生草，果老药堂空掩扉。 
<br>鼎湖一日失弓剑，桥山烟草俄霏霏。空闻玉碗入金市， 
<br>但见铜壶飘翠帷。开元到今逾十纪，当初事迹皆残隳。 
<br>竹花唯养栖梧凤，水藻周游巢叶龟。会昌御宇斥内典， 
<br>去留二教分黄缁。庆山污潴石瓮毁，红楼绿阁皆支离。 
<br>奇松怪柏为樵苏，童山眢谷亡嶮巇，烟中壁碎摩诘画， 
<br>云间字失玄宗诗。石鱼岩底百寻井，银床下卷红绠迟。 
<br>当时清影荫红叶，一旦飞埃埋素规。韩家烛台倚林杪， 
<br>千枝灿若山霞摛。昔年光彩夺天月，昨日销熔当路岐。 
<br>龙宫御榜高可惜，火焚牛挽临崎峗。孔雀松残赤琥珀， 
<br>鸳鸯瓦碎青琉璃。今我前程能几许，徒有馀息筋力羸。 
<br>逢君话此空洒涕，却忆欢娱无见期。主翁莫泣听我语， 
<br>宁劳感旧休吁嘻。河清海宴不难睹，我皇已上升平基。 
<br>湟中土地昔湮没，昨夜收复无疮痍。戎王北走弃青冢， 
<br>虏马西奔空月支。两逢尧年岂易偶，愿翁颐养丰肤肌。 
<br>平明酒醒便分首，今夕一樽翁莫违。
<br>
<br>
<br>&nbsp;&nbsp; 卷567_2 【春日即事】崔橹 
<br>
<br>一百五日又欲来，梨花梅花参差开。行人自笑不归去， 
<br>瘦马独吟真可哀。杏酪渐香邻舍粥，榆烟将变旧炉灰。 
<br>画桥春暖清歌夜，肯信愁肠日九回。
<br>
<br>
<br>
<br>&nbsp;&nbsp; 卷567_3 【春晚岳阳言怀二首】崔橹 
<br>
<br>烟花零落过清明，异国光阴老客情。云梦夕阳愁里色， 
<br>洞庭春浪坐来声。天边一与旧山别，江上几看芳草生。 
<br>独倚阑干意难写，暮笳呜咽调孤城。
<br>
<br>翠烟如钿柳如环，晴倚南楼独看山。江国草花三月暮， 
<br>帝城尘梦一年间。虚舟尚叹萦难解，飞鸟空惭倦未还。 
<br>何以不羁詹父伴，睡烟歌月老潺潺。
<br>
<br>
<br>
<br>&nbsp;&nbsp; 卷567_4 【过蛮溪渡】崔橹 
<br>
<br>绿杨如发雨如烟，立马危桥独唤船。山口断云迷旧路， 
<br>渡头芳草忆前年。身随远道徒悲梗，诗卖明时不直钱。 
<br>归去楚台还有计，钓船春雨日高眠。
<br>
<br>
<br>
<br>&nbsp;&nbsp; 卷567_5 【岸梅】崔橹 
<br>
<br>含情含怨一枝枝，斜压渔家短短篱。惹袖尚馀香半日， 
<br>向人如诉雨多时。初开偏称雕梁画，未落先愁玉笛吹。 
<br>行客见来无去意，解帆烟浦为题诗。
<br>
<br>
<br>
<br>&nbsp;&nbsp; 卷567_6 【重阳日次荆南路经武宁驿】崔橹 
<br>
<br>茱萸冷吹溪口香，菊花倒绕山脚黄。家山去此强百里， 
<br>弟妹待我醉重阳。风健早鸿高晓景，露清圆碧照秋光。 
<br>莫看时节年年好，暗送搔头逐手霜。
<br>
<br>
<br>
<br>&nbsp;&nbsp; 卷567_7 【述怀】崔橹 
<br>
<br>白首成何事，无欢可替悲。空馀酒中兴，犹似少年时。
<br>
<br>
<br>
<br>&nbsp;&nbsp; 卷567_8 【三月晦日送客】崔橹 
<br>
<br>野酌乱无巡，送君兼送春。明年春色至，莫作未归人。
<br>
<br>
<br>
<br>&nbsp;&nbsp; 卷567_9 【华清宫三首】崔橹 
<br>
<br>草遮回磴绝鸣銮，云树深深碧殿寒。
<br>明月自来还自去，更无人倚玉栏干。
<br>
<br>障掩金鸡蓄祸机，翠华西拂蜀云飞。
<br>珠帘一闭朝元阁，不见人归见燕归。
<br>
<br>门横金锁悄无人，落日秋声渭水滨。
<br>红叶下山寒寂寂，湿云如梦雨如尘。
<br>
<br>
<br>
<br>&nbsp;&nbsp; 卷567_10 【题云梦亭】崔橹 
<br>
<br>薄烟如梦雨如尘，霜景晴来却胜春。
<br>好住池西红叶树，何年今日伴何人。
<br>
<br>
<br>
<br>&nbsp;&nbsp; 卷567_11 【有酒失于虔州陆郎中肱，以诗谢之】崔橹 
<br>
<br>醉时颠蹶醒时羞，麹糵推人不自由。
<br>叵耐一双穷相眼，不堪花卉在前头。
<br>
<br>
<br>
<br>&nbsp;&nbsp; 卷567_12 【闻笛（一作华清宫）】崔橹 
<br>
<br>银河漾漾月晖晖，楼碍星边织女机。
<br>横玉叫云天似水，满空霜逐一声飞。
<br>
<br>
<br>
<br>&nbsp;&nbsp; 卷567_13 【山路见花】崔橹 
<br>
<br>晓红初拆露香新，独立空山冷笑人。
<br>春意自知无主惜，恣风吹逐马蹄尘。
<br>
<br>
<br>
<br>&nbsp;&nbsp; 卷567_14 【暮春对花】崔橹 
<br>
<br>病香无力被风欺，多在青苔少在枝。
<br>马上行人莫回首，断君肠是欲残时。
<br>
<br>
<br>
<br>&nbsp;&nbsp; 卷567_15 【句】崔橹 
<br>
<br>强半瘦因前夜雪，数枝愁向晚天来。（《梅花》。 
<br>以下并见《摭言》）
<br>
<br>无人解把无尘袖，盛取残香尽日怜。（《莲花》）
<br>
<br>一番春雨吹巢冷，半朵山花咽觜香。（《山鹊》）
<br>
<br>云生柱础降龙地，露洗林峦放鹤天。
<br>
<br>菱叶乍翻人采后，荇花初没舸行时。（池上，见《诗史》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷568_1 【乌夜号】李群玉 
<br>
<br>层波隔梦渚，一望青枫林。有鸟在其间，达晓自悲吟。 
<br>是时月黑天，四野烟雨深。如闻生离哭，其声痛人心。 
<br>悄悄夜正长，空山响哀音。远客不可听，坐愁华发侵。 
<br>既非蜀帝魂，恐是桓山禽。四子各分散，母声犹至今。
<br>
<br>
<br>&nbsp;&nbsp; 卷568_2 【升仙操】李群玉 
<br>
<br>嬴女去秦宫，琼笙飞碧空。凤台闭烟雾，鸾吹飘天风。 
<br>复闻周太子，亦遇浮丘公。丛簧发天弄，轻举紫霞中。 
<br>浊世不久驻，清都路何穷。一去霄汉上，世人那得逢。
<br>
<br>
<br>
<br>&nbsp;&nbsp; 卷568_3 【雨夜呈长官】李群玉 
<br>
<br>远客坐长夜，雨声孤寺秋。请量东海水，看取浅深愁。 
<br>愁穷重于山，终年压人头。朱颜与芳景，暗赴东波流。 
<br>鳞翼思风水，青云方阻修。孤灯冷素艳，虫响寒房幽。 
<br>借问陶渊明，何物号忘忧。无因一酩酊，高枕万情休。
<br>
<br>
<br>
<br>&nbsp;&nbsp; 卷568_4 【小弟艎南游近书来】李群玉 
<br>
<br>湘南客帆稀，游子寡消息。经时停尺素，望尽云边翼。 
<br>笑言频梦寐，独立想容色。落景无来人，修江入天白。 
<br>停停倚门念，瑟瑟风雨夕。何处泊扁舟，迢递湍波侧。 
<br>秋归旧窗竹，永夜一凄寂。吟尔鶺鴒篇，中宵慰相忆。
<br>
<br>
<br>
<br>&nbsp;&nbsp; 卷568_5 【赠方处士】李群玉 
<br>
<br>白衣方外人，高闲溪中鹤。无心恋稻粱，但以林泉乐。 
<br>赤霄终得意，天池俟飞跃。岁晏入帝乡，期君在寥廓。
<br>
<br>
<br>
<br>&nbsp;&nbsp; 卷568_6 【秋怨】李群玉 
<br>
<br>瑟瑟凉海气，西来送愁容。金风死绿蕙，玉露生寒松。 
<br>所思在溟碧，无因一相逢。登楼睇去翼，目尽沧波重。 
<br>虚窗度流萤，斜月啼幽蛩。疏红落残艳，冷水凋芙蓉。 
<br>岁暮空太息，年华逐遗踪。凝情耿不寐，揽涕起疏慵。
<br>
<br>
<br>
<br>&nbsp;&nbsp; 卷568_7 【感春】李群玉 
<br>
<br>春情不可状，艳艳令人醉。暮水绿杨愁，深窗落花思。 
<br>吴宫新暖日，海燕双飞至。秋思逐烟光，空濛满天地。
<br>
<br>
<br>
<br>&nbsp;&nbsp; 卷568_8 【山中秋夕】李群玉 
<br>
<br>抱琴出南楼，气爽浮云灭。松风吹天箫，竹路踏碎月。 
<br>后山鹤唳定，前浦荷香发。境寂良夜深，了与人间别。
<br>
<br>
<br>
<br>&nbsp;&nbsp; 卷568_9 【将游罗浮登广陵楞伽台别羽客】李群玉 
<br>
<br>清远登高台，晃朗纵览历。濯泉唤仙风，于此荡灵魄。 
<br>冷光邀远目，百里见海色。送云归蓬壶，望鹤灭秋碧。 
<br>波澜收日气，天自回澄寂。百越落掌中，十洲点空白。 
<br>身居飞鸟上，口咏玄元籍。飘如出尘笼，想望吹箫客。 
<br>冥冥人间世，歌笑不足惜。朅来罗浮巅，披云炼琼液。 
<br>谢公云岑兴，可以蹑高迹。吾将抱瑶琴，绝境纵所适。
<br>
<br>
<br>
<br>&nbsp;&nbsp; 卷568_10 【卢溪道中】李群玉 
<br>
<br>晓发潺湲亭，夜宿潺湲水。风篁扫石濑，琴声九十里。 
<br>光奔觉来眼，寒落梦中耳。曾向三峡行，巴江亦如此。
<br>
<br>
<br>
<br>&nbsp;&nbsp; 卷568_11 【湖中古愁三首】李群玉 
<br>
<br>凉风西海来，直渡洞庭水。翛翛木叶下，白浪连天起。 
<br>蘅兰委皓雪，百草一时死。摧残负志人，感叹何穷已。
<br>
<br>昔我睹云梦，穷秋经汨罗。灵均竟不返，怨气成微波。 
<br>奠桂开古祠，朦胧入幽萝。落日潇湘上，凄凉吟九歌。
<br>
<br>南云哭重华，水死悲二女。天边九点黛，白骨迷处所。 
<br>朦胧波上瑟，清夜降北渚。万古一双魂，飘飘在烟雨。
<br>
<br>
<br>
<br>&nbsp;&nbsp; 卷568_12 【别狄佩（梁公玄孙，旅于南国）】李群玉 
<br>
<br>翠竹不着花，凤雏长忍饥。未开凡霄翮，空把碧梧枝。 
<br>圣人奏云韶，祥凤一来仪。文章耀白日，众鸟莫敢窥。 
<br>郁抑不自言，凡鸟何由知。当看九千仞，飞出太平时。
<br>
<br>
<br>
<br>&nbsp;&nbsp; 卷568_13 【古镜】李群玉 
<br>
<br>明月何处来，朦胧在人境。得非轩辕作，妙绝世莫并。 
<br>瑶匣开旭日，白电走孤影。泓澄一尺天，彻底寒霜景。 
<br>冰辉凛毛发，使我肝胆冷。忽惊行深幽，面落九秋井。 
<br>云天入掌握，爽朗神魂净。不必负局仙，金沙发光炯。 
<br>阴沉蓄灵怪，可与天地永。恐为悲龙吟，飞去在俄顷。
<br>
<br>
<br>
<br>&nbsp;&nbsp; 卷568_14 【我思何所在】李群玉 
<br>
<br>我思何所在，乃在阳台侧。良宵相望时，空此明月色。 
<br>归魂泊湘云，飘荡去不得。觉来理舟楫，波浪春湖白。 
<br>烟光浩楚秋，瑶草不忍摘。因书天末心，系此双飞翼。
<br>
<br>
<br>
<br>&nbsp;&nbsp; 卷568_15 【送萧绾之桂林（时群玉游豫章）】李群玉 
<br>
<br>兰香佩兰人，弄兰兰江春。尔为兰林秀，芳藻惊常伦。 
<br>灿灿凤池裔，一毛今再新。竹花不给口，憔悴清湘滨。 
<br>一朝南溟飞，彩翮不可亲。苍梧云水晚，离思空凝颦。 
<br>我亦纵烟棹，西浮彭蠡津。丈夫未虎变，落魄甘风尘。 
<br>大禹惜寸阴，况我无才身。流光销道路，以此生嗟辛。 
<br>万里阔分袂，相思杳难申。桂水秋更碧，寄书西上鳞。
<br>
<br>
<br>
<br>&nbsp;&nbsp; 卷568_16 【感兴四首】李群玉 
<br>
<br>子云吞白凤，遂吐太玄书。幽微十万字，枝叶何扶疏。 
<br>婉娈猛虎口，甘言累其初。一睹美新作，斯瑕安可除。
<br>
<br>昔窃不死药，奔空有嫦娥。盈盈天上艳，孤洁栖金波。 
<br>织女了无语，长宵隔银河。轧轧挥素手，几时停玉梭。
<br>
<br>洞房三五夕，金釭凝焰灭。美人抱云和，斜倚纱窗月。 
<br>沈吟想幽梦，闺思深不说。弦冷玉指寒，含颦待明发。
<br>
<br>朔雁衔边秋，寒声落燕代。先惊愁人耳，颜发潜消改。 
<br>凝云蔽洛浦，梦寐劳光彩。天边无书来，相思泪成海。
<br>
<br>
<br>
<br>&nbsp;&nbsp; 卷568_17 【将之吴越留别坐中文酒诸侣】李群玉 
<br>
<br>秋色满水国，江湖兴萧然。氛埃敛八极，万里净澄鲜。 
<br>涔浦纵孤棹，吴门渺三千。回随衡阳雁，南入洞庭天。 
<br>早闻陆士龙，矫掌跨山川。非思鲈鱼脍，且弄五湖船。 
<br>暝泊远浦霞，晓饭芦洲烟。风流访王谢，佳境恣洄沿。 
<br>霜剪别岸柳，香枯北池莲。岁华坐摇落，寂寂感流年。 
<br>明朝即漂萍，离憾无由宣。相思空江上，何处金波圆。
<br>
<br>
<br>
<br>&nbsp;&nbsp; 卷568_18 【大云池泛舟】李群玉 
<br>
<br>九月莲花死，萍枯霜水清。船浮天光远，棹拂翠澜轻。 
<br>古木□□□，了无烟霭生。游鳞泳皎洁，洞见逍遥情。 
<br>渔父一曲歌，沧浪遂知名。未知斯水上，可以濯吾缨。
<br>
<br>
<br>
<br>&nbsp;&nbsp; 卷568_19 【送友人之峡】李群玉 
<br>
<br>东吴有赋客，愿识阳台仙。彩毫飞白云，不减郢中篇。 
<br>楚水五月浪，轻舟入暮烟。巫云多感梦，桂楫早回旋。
<br>
<br>
<br>
<br>&nbsp;&nbsp; 卷568_20 【登宜春醉宿景星寺寄郑判官兼简空上人】李群玉 
<br>
<br>晓发碧水阳，暝宿金山寺。松风洒寒雨，淅沥醒馀醉。 
<br>夜中香积饭，蔬粒俱精异。境寂灭尘愁，神高得诗思。 
<br>皎皎荥阳子，芳春富才义。涨海豁心源，冰壶见门地。 
<br>碧霄有鸠序，未展联行翅。俱笑一尺绳，三年绊骐骥。 
<br>摧藏担簦客，郁抑胸襟事。名业尔未从，临风嘿舒志。 
<br>一身渺云岭，中夜空涕泗。侧枕对孤灯，衾寒不成寐。 
<br>粮薪极桂玉，大道生榛刺。耻息恶木阴，难书剑歌意。 
<br>扬鞭入莽苍，山驿凌烟翠。越鸟日南飞，芳音愿相次。
<br>
<br>
<br>
<br>&nbsp;&nbsp; 卷568_21 【江楼独酌怀从叔】李群玉 
<br>
<br>水国发爽气，川光静高秋。酣歌金尊醁，送此清风愁。 
<br>楚色忽满目，滩声落西楼。云翻天边叶，月弄波上钩。 
<br>芳意长摇落，蘅兰谢汀洲。长吟碧云合，怅望江之幽。
<br>
<br>
<br>
<br>&nbsp;&nbsp; 卷568_22 【登章华楼】李群玉 
<br>
<br>楚子故宫地，苍然云水秋。我来览从事，落景空生愁。 
<br>伯业没荆棘，雄图成古丘。沈吟问鼎语，但见东波流。 
<br>征鸿引乡心，一去何悠悠。晴湖碧云晚，暝色空高楼。 
<br>迢递趋远峤，微茫入孤舟。空路不堪望，西风白浪稠。
<br>
<br>
<br>
<br>&nbsp;&nbsp; 卷568_23 【骢马】李群玉 
<br>
<br>浮云何权奇，绝足世未知。长嘶清海风，蹀躞振云丝。 
<br>由来渥洼种，本是苍龙儿。穆满不再活，无人昆阆骑。 
<br>若识跃峤怯，宁劳耀金羁。青刍与白水，空笑驽骀肥。 
<br>伯乐傥一见，应惊耳长垂。当思八荒外，逐日向瑶池。
<br>
<br>
<br>
<br>&nbsp;&nbsp; 卷568_24 【赠方处士兼以写别】李群玉 
<br>
<br>天与云鹤情，人间恣诗酒。龙宫奉采觅，澒洞一千首。 
<br>清如南薰丝，韵若黄钟吼。喜于风骚地，忽见陶谢手。 
<br>籍籍九江西，篇篇在人口。芙蓉为芳菲，未落诸花后。 
<br>所知心眼大，别自开户牖。才力似风鹏，谁能算升斗。 
<br>无营傲云竹，琴帙静为友。鸾凤戢羽仪，骐骥在郊薮。 
<br>镜湖春水绿，越客忆归否。白衣四十秋，逍遥一何久。 
<br>此身无定迹，又逐浮云走。离思书不穷，残阳落江柳。
<br>
<br>
<br>
<br>&nbsp;&nbsp; 卷568_25 【湘西寺霁夜】李群玉 
<br>
<br>雨过琉璃宫，佳兴浩清绝。松风冷晴滩，竹路踏碎月。 
<br>月波荡如水，气爽星朗灭。皓夜千树寒，峥嵘万岩雪。 
<br>后山鹤唳断，前池荷香发。境寂凉夜深，神思空飞越。
<br>
<br>
<br>
<br>&nbsp;&nbsp; 卷568_26 【伤思】李群玉 
<br>
<br>八月白露浓，芙蓉抱香死。红枯金粉堕，寥落寒塘水。 
<br>西风团叶下，叠縠参差起。不见棹歌人，空垂绿房子。
<br>
<br>
<br>
<br>&nbsp;&nbsp; 卷568_27 【送郑京昭之云安】李群玉 
<br>
<br>君吟高唐赋，路过巫山渚。莫令巫山下，幽梦惹云雨。 
<br>往事几千年，芬菲今尚传。空留荆王馆，岩嶂深苍然。 
<br>楚水五月浪，轻舟入蘋烟。送君扬楫去，愁绝郢城篇。
<br>
<br>
<br>
<br>&nbsp;&nbsp; 卷568_28 【送处士自番禺东游便归苏台别业】李群玉 
<br>
<br>哑轧暮江上，橹声摇落心。宛陵三千里，路指吴云深。 
<br>莼菜动归兴，忽然闻会吟。南浮龙川月，东下敬亭岑。 
<br>多君咏逍遥，结萝碧溪阴。高笼华表鹤，静对幽兰琴。 
<br>汗漫江海思，傲然抽冠簪。归屿未云寂，还家应追寻。 
<br>二陆文苑秀，岧峣怀所钦。惜我入洛晚，不睹双南金。 
<br>江左风流尽，名贤成古今。送君无限意，别酒但加斟。
<br>
<br>
<br>
<br>&nbsp;&nbsp; 卷568_29 【法华微上人盛话金山境胜，旧游在目，吟成此篇】李群玉 
<br>
<br>江上青莲宫，人间蓬莱岛。烟霞与波浪，隐映楼台好。 
<br>潮门梵音静，海日天光早。愿与灵鹫人，吟经此终老。
<br>
<br>
<br>
<br>&nbsp;&nbsp; 卷568_30 【洞庭入澧江寄巴丘故人】李群玉 
<br>
<br>四月桑半枝，吴蚕初弄丝。江行好风日，燕舞轻波时。 
<br>去事旋成梦，来欢难预期。唯凭东流水，日夜寄相思。
<br>
<br>
<br>
<br>&nbsp;&nbsp; 卷568_31 【自澧浦东游江表，途出巴丘，投员外从公虞】李群玉 
<br>
<br>短翮后飞者，前攀鸾鹤翔。力微应万里，矫首空苍苍。 
<br>谁昔探花源，考槃西岳阳。高风动商洛，绮皓无馨香。 
<br>一朝下蒲轮，清辉照岩廊。孤醒立众醉，古道何由昌。 
<br>经术震浮荡，国风扫齐梁。文襟即玄圃，笔下成琳琅。 
<br>霞水散吟啸，松筠奉琴觞。冰壶避皎洁，武库羞锋铓。 
<br>小子书代耕，束发颇自强。艰哉水投石，壮志空摧藏。 
<br>十年侣龟鱼，垂头在沅湘。巴歌掩白雪，鲍肆埋兰芳。 
<br>骚雅道未丧，何忧名不彰。饥寒束困厄，默塞飞星霜。 
<br>百志不成一，东波掷年光。尘生脱粟甑，万里违高堂。 
<br>中夜恨火来，焚烧九回肠。平明梁山泪，缘枕沾匡床。 
<br>依泊洞庭波，木叶忽已黄。哀砧捣秋色，晓月啼寒螀。 
<br>复此棹孤舟，云涛浩茫茫。朱门待媒势，短褐谁揄扬。 
<br>仰羡野陂凫，无心忧稻粱。不如天边雁，南北皆成行。 
<br>男儿白日间，变化未可量。所希困辱地，剪拂成腾骧。 
<br>咋笔话肝肺，咏兹枯鱼章。何由首西路，目断白云乡。
<br>
<br>
<br>
<br>&nbsp;&nbsp; 卷568_32 【洞庭驿楼雪夜宴集，奉赠前湘州张员外】李群玉 
<br>
<br>昔与张湘州，闲登岳阳楼。目穷衡巫表，兴尽荆吴秋。 
<br>掷笔落郢曲，巴人不能酬。是时簪裾会，景物穷冥搜。 
<br>误忝玳筵秀，得陪文苑游。几篇云楣上，风雨沉银钩。 
<br>□□□□□，□□□沧洲。童儿待郭伋，竹马空迟留。 
<br>路指云汉津，谁能吟四愁。银壶傲海雪，青管罗名讴。 
<br>贱子迹未安，谋身拙如鸠。分随烟霞老，岂有风云求。 
<br>不逐万物化，但贻知己羞。方穷立命说，战胜心悠悠。 
<br>不然蹲会稽，钩下三五牛。所期波涛助，燀赫呈吞舟。
<br>
<br>
<br>
<br>&nbsp;&nbsp; 卷568_33 【送郑子宽弃官东游便归女几】李群玉 
<br>
<br>八月湖浸天，扬帆入秋色。岷峨雪气来，寒涨潇湘碧。 
<br>子真冥鸿志，不逐笼下翼。九女叠云屏，於焉恣栖息。 
<br>新诗山水思，静入陶谢格。困醉松花春，追攀紫烟客。 
<br>相逢十年旧，嚬笑等欢慽。一饭玉露蔬，中肠展堆积。 
<br>停食不尽意，倾意怅可惜。云水一分飞，离忧洞庭侧。 
<br>回车三乡路，仙菊正堪摘。寄谢杜兰香，何年别张硕。
<br>
<br>
<br>
<br>&nbsp;&nbsp; 卷568_34 【长沙九日登东楼观舞】李群玉 
<br>
<br>南国有佳人，轻盈绿腰舞。华筵九秋暮，飞袂拂云雨。 
<br>翩如兰苕翠，婉如游龙举。越艳罢前溪，吴姬停白纻。
<br>
<br>慢态不能穷，繁姿曲向终。低回莲破浪，凌乱雪萦风。 
<br>坠珥时流盻，修裾欲溯空。唯愁捉不住，飞去逐惊鸿。
<br>
<br>
<br>
<br>&nbsp;&nbsp; 卷568_35 【龙山人惠石廪方及团茶】李群玉 
<br>
<br>客有衡岳隐，遗余石廪茶。自云凌烟露，采掇春山芽。 
<br>珪璧相压叠，积芳莫能加。碾成黄金粉，轻嫩如松花。 
<br>红炉爨霜枝，越儿斟井华。滩声起鱼眼，满鼎漂清霞。 
<br>凝澄坐晓灯，病眼如蒙纱。一瓯拂昏寐，襟鬲开烦拏。 
<br>顾渚与方山，谁人留品差？持瓯默吟味，摇膝空咨嗟。
<br>
<br>
<br>
<br>&nbsp;&nbsp; 卷568_36 【宿鸟远峡化台遇风雨】李群玉 
<br>
<br>孤鹤长松颠，独宿万岩雨。龙湫在石脚，引袂时一取。 
<br>惊风折乔木，飞焰猎窗户。半夜霹雳声，高斋有人语。
<br>
<br>
<br>
<br>&nbsp;&nbsp; 卷568_37 【岳阳春晚】李群玉 
<br>
<br>不觉春物老，块然湖上楼。云沙鹧鸪思，风日沅湘愁。 
<br>去翼灭云梦，来帆指昭丘。所嗟芳桂晚，寂寞对汀洲。
<br>
<br>
<br>
<br>&nbsp;&nbsp; 卷568_38 【汉阳春晚】李群玉 
<br>
<br>汉阳抱青山，飞楼映湘渚。白云蔽黄鹤，绿树藏鹦鹉。 
<br>凭高送春目，流恨伤千古。遐思祢衡才，令人怨黄祖。
<br>
<br>
<br>
<br>&nbsp;&nbsp; 卷568_39 【将离澧浦置酒野屿奉怀沈正字昆弟三人联登高第】李群玉 
<br>
<br>春月三改兔，花枝成绿阴。年光东流水，浩叹伤羁心。 
<br>酌桂烟屿晚，鴂鸣江草深。良图一超忽，万恨空相寻。 
<br>上国刈翘楚，才微甘陆沉。无灯假贫女，有泪沾牛衾。 
<br>衡岳三麒麟，各振黄钟音。卿云被文彩，芳价摇词林。 
<br>夫子芸阁英，养鳞湘水浔。晴沙踏兰菊，隐几当青岑。 
<br>明月洞庭上，悠扬挂离襟。停觞一摇笔，聊寄生刍吟。
<br>
<br>
<br>
<br>&nbsp;&nbsp; 卷568_40 【湘中别成威闍黎】李群玉 
<br>
<br>至哉彼上人，冰霜凛规则。游心杳何境，宴坐入冥默。 
<br>解空与密行，名腊信崇德。吐论驾秋涛，龙宫发胸臆。 
<br>群迷行大夜，浩浩一昏黑。赤水千丈深，玄珠几人得。 
<br>持杯挹溟涨，至理安可测。宁假喻芭蕉，真成嗅薝卜。 
<br>松声扫白月，霁夜来静域。清梵罢法筵，天香满衣襋。 
<br>何方济了岸，祗仗慈航力。愿与十八贤，同栖翠莲国。
<br>
<br>
<br>
<br>&nbsp;&nbsp; 卷568_41 【别尹炼师】李群玉 
<br>
<br>吾家五千言，至道悬日月。若非函谷令，谁注流沙说。 
<br>多君飞升志，机悟独超拔。学道玉笥山，烧丹白云穴。 
<br>南穷衡疑秀，采药历幽绝。夜卧瀑布风，朝行碧岩雪。 
<br>洞宫四百日，玉籍恣探阅。徒以菌蟪姿，缅攀修真诀。 
<br>尘笼罩浮世，遐思空飞越。一罢棋酒欢，离情满寥泬。 
<br>愿骑紫盖鹤，早向黄金阙。城市不可留，尘埃秽仙骨。
<br>
<br>
<br>
<br>&nbsp;&nbsp; 卷568_42 【饭僧】李群玉 
<br>
<br>好读天竺书，为寻无生理。焚香面金偈，一室唯巾水。 
<br>交信方外言，二三空门子。峻范照秋霜，高标掩僧史。 
<br>清晨洁蔬茗，延请良有以。一落喧哗竞，栖心愿依止。 
<br>奔曦入半百，冉冉颓濛汜。云泛名利心，风轻是非齿。 
<br>向为情爱缚，未尽金仙旨。以静制猿心，将虞瞥然起。 
<br>纶巾与藜杖，此意真已矣。他日云壑间，来寻幽居士。
<br>
<br>
<br>
<br>&nbsp;&nbsp; 卷568_43 【赠回雪】李群玉 
<br>
<br>回雪舞萦盈，萦盈若回雪。腰支一把玉，只恐风吹折。 
<br>如能买一笑，满斗量明月。安得金莲花，步步承罗袜。
<br>
<br>
<br>
<br>&nbsp;&nbsp; 卷568_44 【将之京国赠薛员外】李群玉 
<br>
<br>黄叶下空馆，寂寥寒雨愁。平居岁华晏，络纬啼林幽。 
<br>节物凋壮志，咄嗟不能休。空怀赵鞅叹，变化良无由。 
<br>所思杳何知，侧身仰皇州。苍烟晦楚野，寒浪埋昭丘。 
<br>赵壹赋命薄，陈思多世忧。翻然羡鱼鸟，畅矣山川游。 
<br>薛公龙泉姿，其气在斗牛。南冠束秀发，白石劳悲讴。 
<br>圭衮照崇阅，文儒嗣箕裘。旷然方寸地，霁海浮云舟。 
<br>澧浦一遗佩，郢南再悲秋。叫阍路既阻，浩荡怀灵修。 
<br>莫奏武溪笛，且登仲宣楼。亨通与否闭，物理相沉浮。 
<br>天子坐宣室，夔龙奉谟猷。行当赐环去，岂作遗贤羞。
<br>
<br>
<br>
<br>&nbsp;&nbsp; 卷568_45 【送魏珪觐省】李群玉 
<br>
<br>木落楚色深，风高浪花白。送君飞一叶，鸟逝入空碧。 
<br>猗欤白华秀，伤心倚门夕。不知云涨遥，万里看咫尺。 
<br>萧萧青枫岸，去掩江山宅。离觞有黄花，节物助凄戚。 
<br>潇湘入da桂，一路萦水石。烟萝拂行舟，玉濑锵枕席 
<br>多君林泉趣，耽玩日成癖。长啸凌清晖，襟情当雪涤。 
<br>登龙屈指内，飞誉甚籍籍。未折月中枝，宁随宋都鶂。 
<br>曰余吞声地，举足伤瓦砾。见尔一开颜，温明乃珠璧。 
<br>春风到云峤，把酒时相忆。豆蔻花入船，鹧鸪啼送客。 
<br>飏天与瘴海，此去备沿历。珍重春官英，加餐数刀帛。
<br>
<br>
<br>
<br>&nbsp;&nbsp; 卷568_46 【始忝四座奏状闻荐蒙恩授官旋进歌诗延英宣…二十四韵】李群玉 
<br>
<br>两鬓有二毛，光阴流浪中。形骸日土木，志气随云风。 
<br>冥默楚江畔，萧条林巷空。幽鸟事翔翥，敛翼依蒿蓬。 
<br>一饭五放箸，愀然念途穷。孟门在步武，所向何由通。 
<br>只征大易言，物否不可终。庶期白雪调，一奏惊凡聋。 
<br>昨忝丞相召，扬鞭指冥鸿。姓名挂丹诏，文句飞天聪。 
<br>解薜龙凤署，怀铅兰桂丛。声名仰闻见，烟汉陪高踪。 
<br>峨峨群玉山，肃肃紫殿东。神飙泛钟漏，佳气浮筠松。 
<br>自顾珉玞璞，何缘侣圭琮。群贤垂重价，省已增磨砻。 
<br>天子栖穆清，三台付夔龙。九霄降雨露，万国望时雍。 
<br>巍巍致君期，勋华将比崇。承天四柱石，嶷若窥衡嵩。 
<br>日见帝道升，谋猷垂景钟。寰瀛纳寿域，翔泳皆冲融。 
<br>百神俨云亭，伫将告成功。吾徒事文藻，骧首歌登封。
<br>
<br>
<br>
<br>&nbsp;&nbsp; 卷568_47 【穆天子】李群玉 
<br>
<br>穆满恣逸志，而轻天下君。一朝得八骏，逐日西溟濆。 
<br>寂漠崦嵫幽，绝迹留空文。三千閟宫艳，怨绝宁胜云。 
<br>或言帝轩辕，乘龙凌紫氛。桥山葬弓剑，暧昧竟难分。 
<br>不思五弦琴，作歌咏南薰。但听西王母，瑶池吟白云。
<br>
<br>
<br>
<br>&nbsp;&nbsp; 卷568_48 【广州重别方处士之封川（久约同游罗浮期素秋而行）】李群玉 
<br>
<br>楚国傲名客，九州遍芳声。白衣谢簪绂，云卧重岩扃。 
<br>长波飞素舸，五月下南溟。大笑相逢日，天边作酒星。
<br>
<br>七年一云雨，常恨辉容隔。天末又分襟，离忧鬓堪白。 
<br>愿回凌潮楫，且著登山屐。共期罗浮秋，与子醉海色。
<br>
<br>
<br>
<br>&nbsp;&nbsp; 卷568_49 【洞庭遇秋】李群玉 
<br>
<br>尘愁老来颜，久与江山隔。逍遥澄湖上，洗眼见秋色。 
<br>凉波弄轻棹，湖月生远碧。未减遥客情，西望杳何极。
<br>
<br>
<br>
<br>&nbsp;&nbsp; 卷568_50 【寄短书歌】李群玉 
<br>
<br>骨肉萍蓬各天末，十度附书九不达。孤台冷眼无来人， 
<br>楚水秦天莽空阔。翔雁横秋过洞庭，西风落日浪峥嵘。 
<br>三年音信凝颦外，一曲哀歌白发生。
<br>
<br>
<br>
<br>&nbsp;&nbsp; 卷568_51 【王内人琵琶引】李群玉 
<br>
<br>檀槽一曲黄钟羽，细拨紫云金凤语。万里胡天海寒秋， 
<br>分明弹出风沙愁。三千宫嫔推第一，敛黛倾鬟艳兰室。 
<br>嬴女停吹降浦箫，嫦娥净掩空波瑟。翠幕横云蜡焰光， 
<br>银龙吐酒菊花香，皓魄翻（下缺）
<br>
<br>
<br>
<br>&nbsp;&nbsp; 卷568_52 【醒起独酌怀友】李群玉 
<br>
<br>西风静夜吹莲塘，芙蓉破红金粉香。摘花把酒弄秋芳， 
<br>吴云楚水愁茫茫。美人此夕不入梦，独宿高楼明月凉。
<br>
<br>
<br>
<br>&nbsp;&nbsp; 卷568_53 【竞渡时在湖外偶为成章】李群玉 
<br>
<br>雷奔电逝三千儿，彩舟画楫射初晖。喧江雷鼓鳞甲动， 
<br>三十六龙衔浪飞。灵均昔日投湘死，千古沉魂在湘水。 
<br>绿草斜烟日暮时，笛声幽远愁江鬼。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 卷569_1 【新荷】李群玉 
<br>
<br>田田八九叶，散点绿池初。嫩碧才平水，圆阴已蔽鱼。 
<br>浮萍遮不合，弱荇绕犹疏。增在春波底，芳心卷未舒。
<br>
<br>
<br>&nbsp;&nbsp; 卷569_2 【初月二首】李群玉 
<br>
<br>滟滟流光浅，娟娟泛露轻。云间龙爪落，帘上玉钩明。 
<br>桂树枝犹小，仙人影未成。欲为千里别，倚幌独含情。
<br>
<br>凝颦立户前，细魄向娟娟。破镜徒相问，刀头恐隔年。 
<br>轻轻摇远水，脉脉下春烟。别后春江上，随人何处圆。
<br>
<br>
<br>
<br>&nbsp;&nbsp; 卷569_3 【石潴】李群玉 
<br>
<br>古岸陶为器，高林尽一焚。焰红湘浦口，烟浊洞庭云。 
<br>迥野煤飞乱，遥空爆响闻。地形穿凿势，恐到祝融坟。
<br>
<br>
<br>
<br>&nbsp;&nbsp; 卷569_4 【云安】李群玉 
<br>
<br>滩恶黄牛吼，城孤白帝秋。水寒巴字急，歌迥竹枝愁。 
<br>树暗荆王馆，云昏蜀客舟。瑶姬不可见，行雨在高丘。
<br>
<br>
<br>
<br>&nbsp;&nbsp; 卷569_5 【石头城】李群玉 
<br>
<br>伯业随流水，寒芜上古城。长空横海色，断岸落潮声。 
<br>八极悲扶拄，五湖来止倾。东南天子气，扫地入函京。
<br>
<br>
<br>
<br>&nbsp;&nbsp; 卷569_6 【湖阔】李群玉 
<br>
<br>楚色笼青草，秋风洗洞庭。夕霏生水寺，初月尽云汀。 
<br>棹响来空阔，渔歌发杳冥。欲浮阑下艇，一到斗牛星。
<br>
<br>
<br>
<br>&nbsp;&nbsp; 卷569_7 【失鹤】李群玉 
<br>
<br>瑶台烟雾外，一去不回心。清海蓬壶远，秋风碧落深。 
<br>堕翎留片雪，雅操入孤琴。岂是笼中物，云萝莫更寻。
<br>
<br>
<br>
<br>&nbsp;&nbsp; 卷569_8 【腊夜雪霁月彩交光开阁临轩竟睡不得…寄江陵副使杜中丞】李群玉 
<br>
<br>月华临霁雪，皓彩射貂裘。桂酒寒无醉，银笙冻不流。 
<br>怀哉梁苑客，思作剡溪游。竟夕吟琼树，川途恨阻修。
<br>
<br>
<br>
<br>&nbsp;&nbsp; 卷569_9 【长沙陪裴大夫登北楼】李群玉 
<br>
<br>岩嶂随高步，琴尊奉胜游。金风吹绿簟，湘水入朱楼。 
<br>朗抱云开月，高情鹤见秋。登临多暇日，非为赋消忧。
<br>
<br>
<br>
<br>&nbsp;&nbsp; 卷569_10 【登蒲涧寺后二岩三首】李群玉 
<br>
<br>五仙骑五羊，何代降兹乡。涧有尧年韭，山馀禹日粮。 
<br>楼台笼海色，草树发天香。浩啸波光里，浮溟兴甚长。
<br>
<br>行尽崎岖路，惊从汗漫游。青天豁眼快，碧海醒心秋。 
<br>便欲寻河汉，因之犯斗牛。九霄身自致，何必遇浮丘。
<br>
<br>南溟吞越绝，极望碧鸿濛。龙渡潮声里，雷喧雨气中。 
<br>赵佗丘垄灭，马援鼓鼙空。遐想鱼鹏化，开襟九万风。
<br>
<br>
<br>
<br>&nbsp;&nbsp; 卷569_11 【早鸿】李群玉 
<br>
<br>木落波浪动，南飞闻夜鸿。参差天汉雾，嘹唳月明风。 
<br>野水莲茎折，寒泥稻穗空。无令一行侣，相失五湖中。
<br>
<br>
<br>
<br>&nbsp;&nbsp; 卷569_12 【旅泊】李群玉 
<br>
<br>摇落江天里，飘零倚客舟。短篇才遣闷，小酿不供愁。 
<br>沙雨潮痕细，林风月影稠。书空闲度日，深拥破貂裘。
<br>
<br>
<br>
<br>&nbsp;&nbsp; 卷569_13 【半醉】李群玉 
<br>
<br>处俗常如病，看花亦似秋。若无时复酒，宁遣镇长愁。 
<br>渐觉身非我，都迷蝶与周。何烦五色药，尊下即丹丘。
<br>
<br>
<br>
<br>&nbsp;&nbsp; 卷569_14 【昼寐】李群玉 
<br>
<br>筠桂晚萧疏，任人嘲宰予。鸟惊林下梦，风展枕前书。 
<br>正作庄生蝶，谁知惠子鱼。人间无乐事，直拟到华胥。
<br>
<br>
<br>
<br>&nbsp;&nbsp; 卷569_15 【晚莲】李群玉 
<br>
<br>露冷芳意尽，稀疏空碧荷。残香随暮雨，枯蕊堕寒波。 
<br>楚客罢奇服，吴姬停棹歌。涉江无可寄，幽恨竟如何。
<br>
<br>
<br>
<br>&nbsp;&nbsp; 卷569_16 【将之番禺留别湖南府幕】李群玉 
<br>
<br>本乏烟霞志，那随鸳鹭游。一枝仍未定，数粒欲何求。 
<br>溟涨道途远，荆吴云雪愁。会登梅岭翠，南翥入炎洲。
<br>
<br>
<br>
<br>&nbsp;&nbsp; 卷569_17 【宵民】李群玉 
<br>
<br>大雅无忧怨，宵民有爱憎。鲁侯天不遇，臧氏尔何能。 
<br>惨惨心如虺，营营舌似蝇。谁于销骨地，一鉴玉壶冰。
<br>
<br>
<br>
<br>&nbsp;&nbsp; 卷569_18 【吾道】李群玉 
<br>
<br>吾道成微哂，时情付绝言。凤兮衰已尽，犬也吠何繁。 
<br>轻重忧衡曲，妍媸虑镜昏。方忻耳目净，谁到翟公门。
<br>
<br>
<br>
<br>&nbsp;&nbsp; 卷569_19 【与三山人夜话（一作与濮阳夏侯吴三山人夜话）】李群玉 
<br>
<br>静谈云鹤趣，高会两三贤。酒思弹琴夜，茶芳向火天。 
<br>兔裘堆膝暖，鸠杖倚床偏。各厌池笼窄，相看意浩然。
<br>
<br>
<br>
<br>&nbsp;&nbsp; 卷569_20 【春寒】李群玉 
<br>
<br>拨火垂帘夕，将暄向冷天。闷斟壶酒暖，愁听雨声眠。 
<br>处世心悠尔，干时思索然。春光看已半，明日又藏烟。
<br>
<br>
<br>
<br>&nbsp;&nbsp; 卷569_21 【广江驿饯筵留别】李群玉 
<br>
<br>别筵欲尽秋，一醉海西楼。夜雨寒潮水，孤灯万里舟。 
<br>酒飞鹦鹉重，歌送鹧鸪愁。惆怅三年客，难期此处游。
<br>
<br>
<br>
<br>&nbsp;&nbsp; 卷569_22 【桑落洲】李群玉 
<br>
<br>九江寒露夕，微浪北风生。浦屿渔人火，蒹葭凫雁声。 
<br>颓云晦庐岳，微鼓辨湓城。远忆天边弟，曾从此路行。
<br>
<br>
<br>
<br>&nbsp;&nbsp; 卷569_23 【杜门】李群玉 
<br>
<br>且咏闲居赋，飞翔去未能。春风花屿酒，秋雨竹溪灯。 
<br>世路变陵谷，时情验友朋。达生书一卷，名利付春冰。
<br>
<br>
<br>
<br>&nbsp;&nbsp; 卷569_24 【池州封员外郡斋双鹤丹顶霜翎仙态浮旷罢政之日因呈此章】李群玉 
<br>
<br>潇洒二白鹤，对之高兴清。寒溪侣云水，朱阁伴琴笙。 
<br>顾慕稻粱惠，超遥江海情。应携帝乡去，仙阙看飞鸣。
<br>
<br>
<br>
<br>&nbsp;&nbsp; 卷569_25 【经费拾遗所居呈封员外】李群玉 
<br>
<br>云卧竟不起，少微空陨光。唯应孔北海，为立郑公乡。 
<br>旧馆苔藓合，幽斋松菊荒。空馀书带草，日日上阶长。
<br>
<br>
<br>
<br>&nbsp;&nbsp; 卷569_26 【送秦炼师】李群玉 
<br>
<br>紫府静沈沈，松轩思别琴。水流宁有意，云泛本无心。 
<br>锦洞桃花远，青山竹叶深。不因时卖药，何路更相寻。
<br>
<br>
<br>
<br>&nbsp;&nbsp; 卷569_27 【湘阴县送迁客北归】李群玉 
<br>
<br>不须留薏苡，重遣世人疑。瘴染面如檗，愁熏头似丝。 
<br>黄梅住雨外，青草过湖时。今日开汤网，冥飞亦未迟。
<br>
<br>
<br>
<br>&nbsp;&nbsp; 卷569_28 【九日陪崔大夫宴清河亭】李群玉 
<br>
<br>玉醴浮金菊，云亭敞玳筵。晴山低画浦，斜雁远书天。 
<br>谢胱离都日，殷公出守年。不知瑶水宴，谁和白云篇。
<br>
<br>
<br>
<br>&nbsp;&nbsp; 卷569_29 【送房处士闲游】李群玉 
<br>
<br>采药陶贞白，寻山许远游。刀圭藏妙用，岩洞契冥搜。 
<br>花月三江水，琴尊一叶舟。羡君随野鹤，长揖稻粱愁。
<br>
<br>
<br>
<br>&nbsp;&nbsp; 卷569_30 【赠花】李群玉 
<br>
<br>酒为看花酝，花须趁酒红。莫令芳树晚，使我绿尊空。 
<br>金谷园无主，桃源路不通。纵非乘露折，长短尽随风。
<br>
<br>
<br>
<br>&nbsp;&nbsp; 卷569_31 【洞庭风雨二首】李群玉 
<br>
<br>面南一片黑，俄起北风颠。浪泼巴陵树，雷烧鹿角田。 
<br>鱼龙方簸荡，云雨正喧阗。想赭君山日，秦皇怒赫然。
<br>
<br>巨浸吞湘澧，西风忽怒号。水将天共黑，云与浪争高。 
<br>羽化思乘鲤，山漂欲抃鳌。阳乌犹曝翅，真恐湿蟠桃。
<br>
<br>
<br>
<br>&nbsp;&nbsp; 卷569_32 【临水蔷薇】李群玉 
<br>
<br>堪爱复堪伤，无情不久长。浪摇千脸笑，风舞一丛芳。 
<br>似濯文君锦，如窥汉女妆。所思云雨外，何处寄馨香。
<br>
<br>
<br>
<br>&nbsp;&nbsp; 卷569_33 【中秋维舟君山看月二首】李群玉 
<br>
<br>汗漫铺澄碧，朦胧吐玉盘。雨师清滓秽，川后扫波澜。 
<br>气射繁星灭，光笼八表寒。来从云涨迥，路上碧霄宽。
<br>
<br>熠耀游何处，蟾蜍食渐残。棹翻银浪急，林映白虹攒。 
<br>练彩连河晓，冰晖压树干。夜深高不动，天下仰头看。
<br>
<br>
<br>
<br>&nbsp;&nbsp; 卷569_34 【桂州经佳人故居琪树】李群玉 
<br>
<br>种树人何在，攀枝空叹嗟。人无重见日，树有每年花。 
<br>满院雀声暮，半庭春景斜。东风不知恨，遍地落馀霞。
<br>
<br>
<br>
<br>&nbsp;&nbsp; 卷569_35 【赠元绂】李群玉 
<br>
<br>相逢在总角，与子即同心。隐石那知玉，披沙始遇金。 
<br>兰秋香不死，松晚翠方深。各保芳坚性，宁忧霜霰侵。
<br>
<br>
<br>
<br>&nbsp;&nbsp; 卷569_36 【中秋广江驿示韦益】李群玉 
<br>
<br>莫惜三更坐，难消万里情。同看一片月，俱在广州城。 
<br>泪逐金波满，魂随夜鹊惊。支颐乡思断，无语到鸡鸣。
<br>
<br>
<br>
<br>&nbsp;&nbsp; 卷569_37 【九日越台】李群玉 
<br>
<br>旭日高山上，秋天大海隅。黄花罗粔籹，绛实簇茱萸。 
<br>病久欢情薄，乡遥客思孤。无心同落帽，天际望归途。
<br>
<br>
<br>
<br>&nbsp;&nbsp; 卷569_38 【中秋越台看月】李群玉 
<br>
<br>海雨洗尘埃，月从空碧来。水光笼草树，练影挂楼台。 
<br>皓曜迷鲸目，晶荧失蚌胎。宵分凭槛望，应合见蓬莱。
<br>
<br>
<br>
<br>&nbsp;&nbsp; 卷569_39 【长沙开元寺昔与故长林许侍御题松竹联句】李群玉 
<br>
<br>墙阴数行字，怀旧惨伤情。薜荔侵年月，莓苔压姓名。 
<br>逝川前后水，浮世短长生。独立秋风暮，凝颦隔郢城。
<br>
<br>
<br>
<br>&nbsp;&nbsp; 卷569_40 【伤友】李群玉 
<br>
<br>玉棺来九天，凫舄掩穷泉。芜没池塘屿，凄凉翰墨筵。 
<br>短期存大梦，旧好委浮烟。我有幽兰曲，因君遂绝弦。
<br>
<br>
<br>
<br>&nbsp;&nbsp; 卷569_41 【法性寺六祖戒坛】李群玉 
<br>
<br>初地无阶级，馀基数尺低。天香开茉莉，梵树落菩提。 
<br>惊俗生真性，青莲出淤泥。何人得心法，衣钵在曹溪。
<br>
<br>
<br>
<br>&nbsp;&nbsp; 卷569_42 【东湖二首】李群玉 
<br>
<br>晚景微雨歇，逍遥湖上亭。波闲鱼弄饵，树静鸟遗翎。 
<br>性野难依俗，诗玄自入冥。何繇遂潇洒，高枕对云汀。
<br>
<br>雨气消残暑，苍苍月欲升。林间风卷簟，栏下水摇灯。 
<br>迥野垂银镜，层峦挂玉绳。重期浮小楫，来摘半湖菱。
<br>
<br>
<br>
<br>&nbsp;&nbsp; 卷569_43 【湖阁晓晴寄呈从翁二首】李群玉 
<br>
<br>岭日开寒雾，湖光荡霁华。风乌摇径柳，水蝶恋幽花。 
<br>蜀国地西极，吴门天一涯。轻舟栏下去，点点入湘霞。
<br>
<br>高秋凭远槛，万里看新晴。重雾披天急，千云触石轻。 
<br>湖山四五点，湘雁两三声。遥想潘园里，琴尊兴转清。
<br>
<br>
<br>
<br>&nbsp;&nbsp; 卷569_44 【同张明府游溇水亭】李群玉 
<br>
<br>草色绿溪晚，梅香生縠文。云天敛馀霁，水木笼微曛。 
<br>垂钓坐方屿，幽禽时一闻。何当五柳下，酌醴吟庭筠。
<br>
<br>
<br>
<br>&nbsp;&nbsp; 卷569_45 【七月十五夜看月】李群玉 
<br>
<br>朦胧南溟月，汹涌出云涛。下射长鲸眼，遥分玉兔毫。 
<br>势来星斗动，路越青冥高。竟夕瞻光彩，昂头把白醪。
<br>
<br>
<br>
<br>&nbsp;&nbsp; 卷569_46 【北风】李群玉 
<br>
<br>病发干垂枕，临风强起梳。蝶飞魂尚弱，蚁斗体犹虚。 
<br>瘦骨呻吟后，羸容几杖初。庭幽行药静，凉暑翠筠疏。
<br>
<br>
<br>
<br>&nbsp;&nbsp; 卷569_47 【游玉芝观】李群玉 
<br>
<br>寻仙向玉清，独倚雪初晴。木落寒郊迥，烟开叠嶂明。 
<br>片云盘鹤影，孤磬杂松声。且共探玄理，归途月未生。
<br>
<br>
<br>
<br>&nbsp;&nbsp; 卷569_48 【中秋夜南楼寄友人】李群玉 
<br>
<br>海月出银浪，湖光射高楼。朗吟无渌酒，贱价买清秋。 
<br>气冷鱼龙寂，轮高星汉幽。他乡此夜客，对景饯多愁。
<br>
<br>
<br>
<br>&nbsp;&nbsp; 卷569_49 【三月五日陪裴大夫泛长沙东湖（一作张又新诗）】李群玉 
<br>
<br>上巳馀风景，芳辰集远坰。彩舟浮滉荡，绣毂下娉婷。 
<br>林榭回葱蒨，笙歌转杳冥。湖光迷翡翠，草色醉蜻蜓。 
<br>鸟弄桐花日，鱼翻谷雨萍。从今留胜会，谁肯画兰亭。
<br>
<br>
<br>
<br>&nbsp;&nbsp; 卷569_50 【龟】李群玉 
<br>
<br>静养千年寿，重泉自隐居。不应随跛鳖，宁肯滞凡鱼。 
<br>灵腹唯玄露，芳巢必翠蕖。扬花输蚌蛤，奔月恨蟾蜍。 
<br>曳尾辞泥后，支床得水初。冠山期不小，铸印事宁虚。 
<br>有志酬毛宝，无心畏豫且。他时清洛汭，会荐帝尧书。
<br>
<br>
<br>
<br>&nbsp;&nbsp; 卷569_51 【长沙春望寄涔阳故人】李群玉 
<br>
<br>清明别后雨晴时，极浦空颦一望眉。湖畔春山烟黯黯， 
<br>云中远树黑离离。依微水戍闻疏鼓，掩映河桥见酒旗。 
<br>风暖草长愁自醉，行吟无处寄相思。
<br>
<br>
<br>
<br>&nbsp;&nbsp; 卷569_52 【金塘路中】李群玉 
<br>
<br>山连楚越复吴秦，蓬梗何年是住身。黄叶黄花古城路， 
<br>秋风秋雨别家人。冰霜想度商於冻，桂玉愁居帝里贫。 
<br>十口系心抛不得，每回回首即长颦。
<br>
<br>
<br>
<br>&nbsp;&nbsp; 卷569_53 【自遣】李群玉 
<br>
<br>翻覆升沉百岁中，前途一半已成空。浮生暂寄梦中梦， 
<br>世事如闻风里风。修竹万竿资阒寂，古书千卷要穷通。 
<br>一壶浊酒暄和景，谁会陶然失马翁。
<br>
<br>
<br>
<br>&nbsp;&nbsp; 卷569_54 【送于少监自广州还紫逻】李群玉 
<br>
<br>鸣皋山水似麻源，谢监东还忆故园。海峤烟霞轻逸翰， 
<br>洛川花木待回轩。宦情薄去诗千首，世事闲来酒一尊。 
<br>明日中书见颜范，始应通籍入金门。
<br>
<br>
<br>
<br>&nbsp;&nbsp; 卷569_55 【石门韦明府为致东阳潭石鲫鲙】李群玉 
<br>
<br>锦鳞衔饵出清涟，暖日江亭动鲙筵。叠雪乱飞消箸底， 
<br>散丝繁洒拂刀前。太湖浪说朱衣鲋，汉浦休夸缩项鳊。 
<br>隽味品流知第一，更劳霜橘助芳鲜。
<br>
<br>
<br>
<br>&nbsp;&nbsp; 卷569_56 【规公业在净名得甚深义仆近获顾长康月宫真影…以屈瞻礼】李群玉 
<br>
<br>五浊之世尘冥冥，达观栖心于此经。但用须弥藏芥子， 
<br>安知牛迹笑东溟。生公吐辩真无敌，顾氏传神实有灵。 
<br>今日净开方丈室，一飞白足到茅亭。
<br>
<br>
<br>
<br>&nbsp;&nbsp; 卷569_57 【玉真观】李群玉 
<br>
<br>高情帝女慕乘鸾，绀发初簪玉叶冠。秋月无云生碧落， 
<br>素蕖寒露出情澜。层城烟雾将归远，浮世尘埃久住难。 
<br>一自箫声飞去后，洞宫深掩碧瑶坛。
<br>
<br>
<br>
<br>&nbsp;&nbsp; 卷569_58 【辱绵州于中丞书信】李群玉 
<br>
<br>一缄垂露到云林，中有孙阳念骥心。万木自凋山不动， 
<br>百川皆旱海长深。风标想见瑶台鹤，诗韵如闻渌水琴。 
<br>他日纵陪池上酌，已应难到暝猿吟。
<br>
<br>
<br>
<br>&nbsp;&nbsp; 卷569_59 【送崔使君萧山祷雨甘泽遽降】李群玉 
<br>
<br>谢公一拜敬亭祠，五马旋归下散丝。不假土龙呈夭矫， 
<br>自然石燕起参差。预听禾稼如云语，应有空濛似雾时。 
<br>已向为霖报消息，颍川征诏是前期。
<br>
<br>
<br>
<br>&nbsp;&nbsp; 卷569_60 【重经巴丘追感（开成初，陪故员外从翁诗酒游泛）】李群玉 
<br>
<br>昔年高接李膺欢，日泛仙舟醉碧澜。诗句乱随青草发， 
<br>酒肠俱逐洞庭宽。浮生聚散云相似，往事微茫梦一般。 
<br>今日片帆城下去，秋风回首泪阑干。
<br>
<br>
<br>
<br>&nbsp;&nbsp; 卷569_61 【湘阴江亭却寄友人】李群玉 
<br>
<br>湘岸初晴淑景迟，风光正是客愁时。幽花暮落骚人浦， 
<br>芳草春深帝子祠。往事隔年如过梦，旧游回首谩劳思。 
<br>烟波自此扁舟去，小酌文园杳未期。
<br>
<br>
<br>
<br>&nbsp;&nbsp; 卷569_62 【哭郴州王使君】李群玉 
<br>
<br>银章朱绂照云骢，六换鱼书惠化崇。瑶树忽倾沧海里， 
<br>醉乡翻在夜台中。东山妓逐飞花散，北海尊随逝水空。 
<br>曾是绮罗筵上客，一来长恸向春风。
<br>
<br>
<br>
<br>&nbsp;&nbsp; 卷569_63 【九日巴丘杨公台上宴集】李群玉 
<br>
<br>凄凄霜日上高台，水国秋深客思哀。万叠银山寒浪起， 
<br>一行斜字早鸿来。谁家捣练孤城暮，何处题衣远信回。 
<br>江汉路长身不定，菊花三笑旅萍开。
<br>
<br>
<br>
<br>&nbsp;&nbsp; 卷569_64 【奉和张舍人送秦炼师归岑公山】李群玉 
<br>
<br>仙翁归卧翠微岑，一夜西风月峡深。松径定知芳草合， 
<br>玉书应念素尘侵。闲云不系东西影，野鹤宁知去住心。 
<br>兰浦苍苍春欲暮，落花流水怨离琴。
<br>
<br>
<br>
<br>&nbsp;&nbsp; 卷569_65 【送陶少府赴选】李群玉 
<br>
<br>陶君官兴本萧疏，长傍青山碧水居。久向三茅穷艺术， 
<br>仍传五柳旧琴书。迹同飞鸟栖高树，心似闲云在太虚。 
<br>自是葛洪求药价，不关梅福恋簪裾。
<br>
<br>
<br>
<br>&nbsp;&nbsp; 卷569_66 【寄张祜（祜亦未面，频寄声相闻）】李群玉 
<br>
<br>越水吴山任兴行，五湖云月挂高情。不游都邑称平子， 
<br>只向江东作步兵。昔岁芳声到童稚，老来佳句遍公卿。 
<br>如君气力波澜地，留取阴何沈范名。
<br>
<br>
<br>
<br>&nbsp;&nbsp; 卷569_67 【寄长沙许侍御】李群玉 
<br>
<br>三年文会许追随，和遍南朝杂体诗。未把彩毫还郭璞， 
<br>乞留残锦与丘迟。竹斋琴酒欢成梦，水寺烟霞赏对谁。 
<br>今日秋风满湘浦，只应搔首咏琼枝。
<br>
<br>
<br>
<br>&nbsp;&nbsp; 卷569_68 【望月怀友（一作寄人）】李群玉 
<br>
<br>浮云卷尽看朣胧，直出沧溟上碧空。盈手水光寒不湿， 
<br>流天素彩静无风。酒花荡漾金尊里，棹影飘飖玉浪中。 
<br>川路正长难可越，美人千里思何穷。
<br>
<br>
<br>
<br>&nbsp;&nbsp; 卷569_69 【和吴中丞悼笙妓】李群玉 
<br>
<br>丽质仙姿烟逐风，凤凰声断吹台空。多情草色怨还绿， 
<br>无主杏花春自红。堕珥尚存芳树下，馀香渐减玉堂中。 
<br>唯应去抱云和管，从此长归阿母宫。
<br>
<br>
<br>
<br>&nbsp;&nbsp; 卷569_70 【薛侍御处乞靴】李群玉 
<br>
<br>越客南来夸桂麖，良工用意巧缝成。看时共说茱萸皱， 
<br>著处嫌无鸲鹆鸣。百里奚身悲甚似，五羊皮价敢全轻。 
<br>日于文苑陪高步，赢得芳尘接武名。
<br>
<br>
<br>
<br>&nbsp;&nbsp; 卷569_71 【九子坡闻鹧鸪】李群玉 
<br>
<br>落照苍茫秋草明，鹧鸪啼处远人行。正穿诘曲崎岖路， 
<br>更听钩輈格磔声。曾泊桂江深岸雨，亦于梅岭阻归程。 
<br>此时为尔肠千断，乞放今宵白发生。
<br>
<br>
<br>
<br>&nbsp;&nbsp; 卷569_72 【凉公从叔春祭广利王庙】李群玉 
<br>
<br>龙骧伐鼓下长川，直济云涛古庙前。海客敛威惊火旆， 
<br>天吴收浪避楼船。阴灵向作南溟王，祀典高齐五岳肩。 
<br>从此华夷封域静，潜熏玉烛奉尧年。
<br>
<br>
<br>
<br>&nbsp;&nbsp; 卷569_73 【长沙紫极宫雨夜愁坐】李群玉 
<br>
<br>独坐高斋寒拥衾，洞宫台殿窅沉沉。春灯含思静相伴， 
<br>夜雨滴愁更向深。穷达未知他日事，是非皆到此时心。 
<br>羁栖摧剪平生志，抱膝时为梁甫吟。
<br>
<br>
<br>
<br>&nbsp;&nbsp; 卷569_74 【送人隐居（一作卢逸人隐居）】李群玉 
<br>
<br>棋局茅亭幽涧滨，竹寒江静远无人。村梅尚敛风前笑， 
<br>沙草初偷雪后春。鹏鷃喻中消日月，沧浪歌里放心神。 
<br>平生自有烟霞志，久欲抛身狎隐沦。
<br>
<br>
<br>
<br>&nbsp;&nbsp; 卷569_75 【江楼闲望怀关中亲故】李群玉 
<br>
<br>摇落江天欲尽秋，远鸿高送一行愁。音书寂绝秦云外， 
<br>身世蹉跎楚水头。年貌暗随黄叶去，时情深付碧波流。 
<br>风凄日冷江湖晚，驻目寒空独倚楼。
<br>
<br>
<br>
<br>&nbsp;&nbsp; 卷569_76 【请告南归留别同馆（中元作）】李群玉 
<br>
<br>一点灯前独坐身，西风初动帝城砧。不胜庾信乡关思， 
<br>遂作陶潜归去吟。书阁乍离情黯黯，彤庭回望肃沈沈。 
<br>应怜一别瀛洲侣，万里单飞云外深。
<br>
<br>
<br>
<br>&nbsp;&nbsp; 卷569_77 【仙明洲口号】李群玉 
<br>
<br>长爱沙洲水竹居，暮江春树绿阴初。浪翻新月金波浅， 
<br>风损轻云玉叶疏。半浦夜歌闻荡桨，一星幽火照叉鱼。 
<br>二年此处寻佳句，景物常输楚客书。
<br>
<br>
<br>
<br>&nbsp;&nbsp; 卷569_78 【送萧十二校书赴郢州婚姻】李群玉 
<br>
<br>蓬莱才子即萧郎，彩服青书卜凤凰。玉珮定催红粉色， 
<br>锦衾应惹翠云香。马穿暮雨荆山远，人宿寒灯郢梦长。 
<br>领取和鸣好风景，石城花月送归乡。
<br>
<br>
<br>
<br>&nbsp;&nbsp; 卷569_79 【送隐者归罗浮】李群玉 
<br>
<br>春山杳杳日迟迟，路入云峰白犬随。两卷素书留贳酒， 
<br>一柯樵斧坐看棋。蓬莱道士飞霞履，清远仙人寄好诗。 
<br>自此尘寰音信断，山川风月永相思。
<br>
<br>
<br>
<br>&nbsp;&nbsp; 卷569_80 【献王中丞时有除拜】李群玉 
<br>
<br>登仙望绝李膺舟，从此青蝇点遂稠。半夜剑吹牛斗动， 
<br>二年门掩雀罗愁。张仪会展平生舌，韩信那惭跨下羞。 
<br>他日图勋画麟阁，定呈肝胆始应休。
<br>
<br>
<br>
<br>&nbsp;&nbsp; 卷569_81 【哭小女痴儿】李群玉 
<br>
<br>平生未省梦熊罴，稚女如花坠晓枝。条蔓纵横输葛藟， 
<br>子孙蕃育羡螽斯。方同王衍钟情切，犹念商瞿有庆迟。 
<br>负尔五年恩爱泪，眼中惟有涸泉知。
<br>
<br>
<br>
<br>&nbsp;&nbsp; 卷569_82 【醉后赠冯姬】李群玉 
<br>
<br>黄昏歌舞促琼筵，银烛台西见小莲。二寸横波回慢水， 
<br>一双纤手语香弦。桂形浅拂梁家黛，瓜字初分碧玉年。 
<br>愿托襄王云雨梦，阳台今夜降神仙。
<br>
<br>
<br>
<br>&nbsp;&nbsp; 卷569_83 【广州陪凉公从叔越台宴集】李群玉 
<br>
<br>一径松梢踏石梯，步穷身在白云西。日衔赤浪金车没， 
<br>天拂沧波翠幕低。高鸟散飞惊大旆，长风万里卷秋鼙。 
<br>玉钩挂海笙歌合，珠履三千半似泥。
<br>
<br>
<br>
<br>&nbsp;&nbsp; 卷569_84 【留别马使君】李群玉 
<br>
<br>俱来海上叹烟波，君佩银鱼我触罗。蜀国才微甘放荡， 
<br>专城年少岂蹉跎。应怜旅梦千重思，共怆离心一曲歌。 
<br>唯有管弦知客意，分明吹出感恩多。
<br>
<br>
<br>
<br>&nbsp;&nbsp; 卷569_85 【将欲南行陪崔八宴海榴亭】李群玉 
<br>
<br>朝宴华堂暮未休，几人偏得谢公留。风传鼓角霜侵戟， 
<br>云卷笙歌月上楼。宾馆尽开徐孺榻，客帆空恋李膺舟。 
<br>谩夸书剑无归处，水远山长步步愁。
<br>
<br>
<br>
<br>&nbsp;&nbsp; 卷569_86 【湖寺清明夜遣怀】李群玉 
<br>
<br>柳暗花香愁不眠，独凭危槛思凄然。野云将雨渡微月， 
<br>沙鸟带声飞远天。久向饥寒抛弟妹，每因时节忆团圆。 
<br>饧餐冷酒明年在，未定萍蓬何处边。
<br>
<br>
<br>
<br>&nbsp;&nbsp; 卷569_87 【九日】李群玉 
<br>
<br>年年羞见菊花开，十度悲秋上楚台。半岭残阳衔树落， 
<br>一行斜雁向人来。行云永绝襄王梦，野水偏伤宋玉怀。 
<br>丝管阑珊归客尽，黄昏独自咏诗回。
<br>
<br>
<br>
<br>&nbsp;&nbsp; 卷569_88 【同郑相并歌姬小饮戏赠（一作杜丞相悰筵中赠美人）】李群玉 
<br>
<br>裙拖六幅湘江水，鬓耸巫山一段云。风格只应天上有， 
<br>歌声岂合世间闻。胸前瑞雪灯斜照，眼底桃花酒半醺。 
<br>不是相如怜赋客，争教容易见文君。
<br>
<br>
<br>
<br>&nbsp;&nbsp; 卷569_89 【秣陵怀古】李群玉 
<br>
<br>野花黄叶旧吴宫，六代豪华烛散风，龙虎势衰佳气歇， 
<br>凤凰名在故台空。市朝迁变秋芜绿，坟冢高低落照红。 
<br>霸业鼎图人去尽，独来惆怅水云中。
<br>
<br>
<br>
<br>&nbsp;&nbsp; 卷569_90 【黄陵庙】李群玉 
<br>
<br>小姑洲北浦云边，二女容华自俨然。野庙向江春寂寂， 
<br>古碑无字草芊芊。风回日暮吹芳芷，月落山深哭杜鹃。 
<br>犹似含颦望巡狩，九疑愁断隔湘川。
<br>
<br>
<br>
<br>&nbsp;&nbsp; 卷569_91 【送唐侍御福建省兄】李群玉 
<br>
<br>桂枝攀尽贾家才，霄汉春风棣萼开。世掌纶言传大笔， 
<br>官分鸿序压霜台。闽山翠卉迎飞旆，越水清纹散落梅。 
<br>到日池塘春草绿，谢公应梦惠连来。
<br>
<br>
<br>
<br>&nbsp;&nbsp; 卷569_92 【送秦炼师归岑公山】李群玉 
<br>
<br>紫泥飞诏下金銮，列象分明世仰观。北省谏书藏旧草， 
<br>南宫郎署握新兰。春归凤沼恩波暖，晓入鸳行瑞气寒。 
<br>偏是此生栖息者，满衣零泪一时干。
<br>
<br>
<br>
<br>&nbsp;&nbsp; 卷569_93 【浔阳观水】李群玉 
<br>
<br>朝宗汉水接阳台，唅呀填坑吼作雷。莫见九江平稳去， 
<br>还从三峡嶮巇来，南经梦泽宽浮日，西出岷山劣泛杯。 
<br>直至沧溟涵贮尽，深沉不动浸昭回。
<br>
<br>
<br>
<br>&nbsp;&nbsp; 卷569_94 【谪仙吟赠赵道士】李群玉 
<br>
<br>汗漫东游黄鹤雏，缙云仙子住清都。三元麟凤推高座， 
<br>六甲风雷閟小壶。日月暗资灵寿药，山河直拟化生符。 
<br>若为失意居蓬岛，鳌足尘飞桑树枯。
<br>
<br>
<br>
<br>&nbsp;&nbsp; 卷569_95 【长沙陪裴大夫夜宴】李群玉 
<br>
<br>东山夜宴酒成河，银烛荧煌照绮罗。四面雨声笼笑语， 
<br>满堂香气泛笙歌。泠泠玉漏初三滴，滟滟金觞已半酡。 
<br>共向柏台窥雅量，澄陂万顷见天和。
<br>
<br>
<br>
<br>&nbsp;&nbsp; 卷569_96 【宝剑】李群玉 
<br>
<br>雷焕丰城掘剑池，年深事远迹依稀。泥沙难掩冲天气， 
<br>风雨终思发匣时。夜电尚摇池底影，秋莲空吐锷边辉。 
<br>自从星坼中台后，化作双龙去不归。
<br>
<br>
<br>
<br>&nbsp;&nbsp; 卷569_97 【人日梅花病中作】李群玉 
<br>
<br>去年今日湘南寺，独把寒梅愁断肠。今年此日江边宅， 
<br>卧见琼枝低压墙。半落半开临野岸，团情团思醉韶光。 
<br>玉鳞寂寂飞斜月，素艳亭亭对夕阳。已被儿童苦攀折， 
<br>更遭风雨损馨香。洛阳桃李渐撩乱，回首行宫春景长。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
