<HTML>
<HEAD>
<TITLE>全唐诗 卷515-518 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷515-518</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷515-518</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6167"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷515-518')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷515-518]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  卷515_1 【省试晦日与同志昆明池泛舟】朱庆馀 
<br>
<br>故人同泛处，远色望中明。静见沙痕露，微思月魄生。 
<br>周回馀雪在，浩渺暮云平。戏鸟随兰棹，空波荡石鲸。 
<br>劫灰难问理，岛树偶知名。自省曾追赏，无如此日情。
<br>
<br>
<br>&nbsp;&nbsp; 卷515_2 【送崔拾遗赴阙】朱庆馀 
<br>
<br>清貌凌寒玉，朝来拜拾遗。行承天子诏，去感主人知。 
<br>剑佩分班日，风霜独立时。名高住不得，非与九霄期。
<br>
<br>
<br>
<br>&nbsp;&nbsp; 卷515_3 【酬李处士见赠】朱庆馀 
<br>
<br>干上非无援，才多却累身。云霄未得路，江海作闲人。 
<br>久别唯谋道，相逢不话贫。行藏一如此，可便老风尘。
<br>
<br>
<br>
<br>&nbsp;&nbsp; 卷515_4 【送僧游温州】朱庆馀 
<br>
<br>夏满随所适，江湖非系缘。卷经离峤寺，隔苇上秋船。 
<br>水落无风夜，猿啼欲雨天。石门期独往，谢守有遗篇。
<br>
<br>
<br>
<br>&nbsp;&nbsp; 卷515_5 【梦谢亭】朱庆馀 
<br>
<br>梦后何人见，孤亭似旧时。褰开诚得地，冥感竟因诗。 
<br>不往过应少，悲来下独迟。顾惭非谢客，灵贶杳难追。
<br>
<br>
<br>
<br>&nbsp;&nbsp; 卷515_6 【河亭】朱庆馀 
<br>
<br>孤亭临绝岸，猿鸟识幽蹊。花落曾谁到，诗成独未题。 
<br>潮痕经雨在，石笋与杉齐。谢守便登陟，秋来屐齿低。
<br>
<br>
<br>
<br>&nbsp;&nbsp; 卷515_7 【送吴秀才之山西】朱庆馀 
<br>
<br>泽潞西边路，兰桡北去人。出门谁恨别，投分不缘贫。 
<br>杯酒从年少，知音在日新。东湖发诗意，夏卉竟如春。
<br>
<br>
<br>
<br>&nbsp;&nbsp; 卷515_8 【和处州严郎中游南溪】朱庆馀 
<br>
<br>四望非人境，从前洞穴深。潭清蒲远岸，岚积树无阴。 
<br>看草初移屐，扪萝忽并簪。世嫌山水僻，谁伴谢公吟。
<br>
<br>
<br>
<br>&nbsp;&nbsp; 卷515_9 【秋宵宴别卢侍御】朱庆馀 
<br>
<br>风亭弦管绝，玉漏一声新。绿茗香醒酒，寒灯静照人。 
<br>清班无意恋，素业本来贫。明发青山道，谁逢去马尘。
<br>
<br>
<br>
<br>&nbsp;&nbsp; 卷515_10 【酬于訢校书见贻】朱庆馀 
<br>
<br>能□得从军，清嬴□□□。绮罗徒满目，山水不离心。 
<br>暂别愁花老，相思倚竹阴。家贫无以养，未可话抽簪。
<br>
<br>
<br>
<br>&nbsp;&nbsp; 卷515_11 【送石协律归吴兴别业】朱庆馀 
<br>
<br>识来无定居，此去复何如。一与耕者遇，转将朝客疏。 
<br>资身唯药草，教子但诗书。曾许黄庭本，斯言岂合虚。
<br>
<br>
<br>
<br>&nbsp;&nbsp; 卷515_12 【同卢校书游新兴寺】朱庆馀 
<br>
<br>山深云景别，有寺亦堪过。才子将迎远，林僧气性和。 
<br>潭清蒲影定，松老鹤声多。岂不思公府，其如野兴何。
<br>
<br>
<br>
<br>&nbsp;&nbsp; 卷515_13 【送马秀才】朱庆馀 
<br>
<br>清貌不识睡，见来尝苦吟。风尘归省日，江海寄家心。 
<br>与鹤期前岛，随僧过远林。相于竟何事，无语与知音。
<br>
<br>
<br>
<br>&nbsp;&nbsp; 卷515_14 【赠律师院】朱庆馀 
<br>
<br>粉壁通莲径，扁舟到不迷。苇声过枕上，湖色满窗西。 
<br>但见修行苦，谁论夏腊低。闲看种来树，已觉与身齐。
<br>
<br>
<br>
<br>&nbsp;&nbsp; 卷515_15 【送僧往台岳】朱庆馀 
<br>
<br>五城初罢讲，海上忆闲行。触雪麻衣静，登山竹锡轻。 
<br>天寒岳寺出，日晚岛泉清。坐与幽期遇，何人识此情。
<br>
<br>
<br>
<br>&nbsp;&nbsp; 卷515_16 【送惠雅上人西游】朱庆馀 
<br>
<br>五湖僧独往，此去与谁期。兴远常怜鹤，禅馀肯废诗。 
<br>望云回寺晚，为讲到城迟。还想安居日，应当后夏时。
<br>
<br>
<br>
<br>&nbsp;&nbsp; 卷515_17 【将之上京留别淮南书记李侍御】朱庆馀 
<br>
<br>半似无名位，门当静处开。人心皆向德，物色不供才。 
<br>酒兴春边过，军谋意外来。取名荣相府，却虑诏书催。
<br>
<br>
<br>
<br>&nbsp;&nbsp; 卷515_18 【送祝秀才归衢州】朱庆馀 
<br>
<br>旧隐縠溪上，忆归年已深。学徒花下别，乡路雪边寻。 
<br>骑吏陪春赏，江僧伴晚吟。高科如在意，当自惜光阴。
<br>
<br>
<br>
<br>&nbsp;&nbsp; 卷515_19 【过孟浩然旧居】朱庆馀 
<br>
<br>命合终山水，才非不称时。冢边空有树，身后独无儿。 
<br>散尽诗篇本，长存道德碑。平生谁见重，应只是王维。
<br>
<br>
<br>
<br>&nbsp;&nbsp; 卷515_20 【送虚上人游天台】朱庆馀 
<br>
<br>青冥通去路，谁见独随缘。此地春前别，何山夜后禅。 
<br>石桥隐深树，朱阙见晴天。好是修行处，师当住几年。
<br>
<br>
<br>
<br>&nbsp;&nbsp; 卷515_21 【孔尚书致仕因而有寄赠】朱庆馀 
<br>
<br>高人心易足，三表乞身闲。与世长疏索，唯僧得往还。 
<br>直声留阙下，生事在林间。时复逢清景，乘车看远山。
<br>
<br>
<br>
<br>&nbsp;&nbsp; 卷515_22 【和处州韦使君新开南溪】朱庆馀 
<br>
<br>地里光图谶，樵人共说深。悠然想高躅，坐使变荒岑。 
<br>疏凿因殊旧，亭台亦自今。静容猿暂下，闲与鹤同寻。 
<br>转旆驯禽起，褰帷瀑溜侵。石稀潭见底，岚暗树无阴。 
<br>跻险难通屐，攀栖称抱琴。云风开物意，潭水识人心。 
<br>携榼巡花遍，移舟惜景沈。世嫌山水僻，谁伴谢公吟。
<br>
<br>
<br>
<br>&nbsp;&nbsp; 卷515_23 【送罗先辈书记归后却还闽中留别】朱庆馀 
<br>
<br>同是越人从小别，忽归乡里见皆惊。湖边访旧知谁在， 
<br>幕下留欢但觉荣。望岭又生红槿思，登车岂倦白云程。 
<br>况当季父承恩日，廉问南州政已成。
<br>
<br>
<br>
<br>&nbsp;&nbsp; 卷515_24 【送浙东陆中丞】朱庆馀 
<br>
<br>坐将文教镇藩维，花满东南圣主知。公务肯容私暂入， 
<br>丰年长与德相随。无贤不是朱门客，有子皆如玉树枝。 
<br>自爱此身居乐土，咏歌林下日忘疲。
<br>
<br>
<br>
<br>&nbsp;&nbsp; 卷515_25 【送元处士游天台】朱庆馀 
<br>
<br>青冥路口绝人行，独与僧期上赤城。树列烟岚春更好， 
<br>溪藏冰雪夜偏明。空山雉雊禾苗短，野馆风来竹气清。 
<br>若过石桥看瀑布，不妨高处便题名。
<br>
<br>
<br>
<br>&nbsp;&nbsp; 卷515_26 【吴兴新堤】朱庆馀 
<br>
<br>春堤一望思无涯，树势还同水势斜。深映菰蒲三十里， 
<br>晴分功利几千家。谋成既不劳人力，境远偏宜隔浪花。 
<br>若与青山长作固，汀洲肯恨柳丝遮。
<br>
<br>
<br>
<br>&nbsp;&nbsp; 卷515_27 【酬萧员外见寄】朱庆馀 
<br>
<br>麦风吹雨正徘徊，忽报书从郡阁来。道薄谬应宗伯选， 
<br>诗成徒费谢公才。九霄示路空知感，十上惊魂尚未回。 
<br>胜寄幸容溪馆宿，龙钟惭见妓筵开。倘期霁后陪新兴， 
<br>一滴还须当一杯。
<br>
<br>
<br>
<br>&nbsp;&nbsp; 卷515_28 【台州郑员外郡斋双鹤】朱庆馀 
<br>
<br>丹顶分明音响别，况闻来处隔云涛。情悬碧落飞何晚， 
<br>立近清池意自高。向夜双栖惊玉漏，临轩对舞拂朱袍。 
<br>仙郎为尔开笼早，莫虑回翔损羽毛。
<br>
<br>
<br>
<br>&nbsp;&nbsp; 卷515_29 【送窦秀才】朱庆馀 
<br>
<br>江南才子日纷纷，少有篇章得似君。清话未同山寺宿， 
<br>离歌已向客亭闻。梅天马上愁黄鸟，泽国帆前见白云。 
<br>通籍名高年又少，回头应笑晚从军。
<br>
<br>
<br>
<br>&nbsp;&nbsp; 卷515_30 【送邵州林使君】朱庆馀 
<br>
<br>轩车此去也逢时，地近湘南颇入诗。一月计程那是远， 
<br>中年出守未为迟。水边花气熏章服，岭上岚光照画旗。 
<br>想得化行风土变，州人应为立生祠。
<br>
<br>
<br>
<br>&nbsp;&nbsp; 卷515_31 【送饶州张使君】朱庆馀 
<br>
<br>白头为郡清秋别，山水南行岂觉赊。楚老只应思入境， 
<br>吴儿从此去移家。馆依高岭分樟叶，路出重江见苇花。 
<br>务退唯当吟咏苦，留心曾不在生涯。
<br>
<br>
<br>
<br>&nbsp;&nbsp; 卷515_32 【题开元寺】朱庆馀 
<br>
<br>西入山门十里程，粉墙书字甚分明。萧帝坏陵深虎迹， 
<br>广师遗院闭松声。长廊画剥僧形影，石壁尘昏客姓名。 
<br>何必更将空色遣，眼前人事是浮生。
<br>
<br>
<br>
<br>&nbsp;&nbsp; 卷515_33 【与庞复言携酒望洞庭】朱庆馀 
<br>
<br>南湖春色通平远，贪记诗情忘酒杯。帆自巴陵山下过， 
<br>雨从神女峡边来。青蒲映水疏还密，白鸟翻空去复回。 
<br>尽日与君同看望，了然胜见画屏开。
<br>
<br>
<br>
<br>&nbsp;&nbsp; 卷515_34 【送浙东周判官】朱庆馀 
<br>
<br>久闻从事沧江外，谁谓无官已白头。来备戎装嘶数骑， 
<br>去持丹诏入孤舟。蝉鸣远驿残阳树，鹭起湖田片雨秋。 
<br>到日重陪丞相宴，镜湖新月在城楼。
<br>
<br>
<br>
<br>&nbsp;&nbsp; 卷515_35 【塞下曲】朱庆馀 
<br>
<br>万里去长征，连年惯野营。入群来择马，抛伴去擒生。 
<br>箭撚雕翎阔，弓盘鹊角轻。问看行近远，西过受降城。
<br>
<br>
<br>
<br>&nbsp;&nbsp; 卷515_36 【送僧】朱庆馀 
<br>
<br>客行皆有为，师去是闲游。野望携金策，禅栖寄石楼。 
<br>山深松翠冷，潭静菊花秋。几处题青壁，袈裟溅瀑流。
<br>
<br>
<br>
<br>&nbsp;&nbsp; 卷515_37 【望早日】朱庆馀 
<br>
<br>窗下闻鸡后，苍茫映远林。才分天地色，便禁虎狼心。 
<br>是处程涂远，何山洞府深。此时堪伫望，万象豁尘襟。
<br>
<br>
<br>
<br>&nbsp;&nbsp; 卷515_38 【旅中秋月有怀】朱庆馀 
<br>
<br>久客未还乡，中秋倍可伤。暮天飞旅雁，故国在衡阳。 
<br>岛外归云迥，林间坠叶黄。数宵千里梦，时见旧书堂。
<br>
<br>
<br>
<br>&nbsp;&nbsp; 卷515_39 【十六夜月】朱庆馀 
<br>
<br>昨夜忽已过，冰轮始觉亏。孤光犹不定，浮世更堪疑。 
<br>影落澄江海，寒生静路岐。皎然银汉外，长有众星随。
<br>
<br>
<br>
<br>&nbsp;&nbsp; 卷515_40 【行路难】朱庆馀 
<br>
<br>世事浇浮后，艰难向此生。人心不自足，公道为谁平。 
<br>德丧淳风尽，年荒蔓草盈。堪悲山下路，非只客中行。
<br>
<br>
<br>
<br>&nbsp;&nbsp; 卷515_41 【闲居冬末寄友人】朱庆馀 
<br>
<br>短亭分袂后，倚槛思偏孤。雨雪落残腊，轮蹄在远涂。 
<br>人情难故旧，草色易凋枯。共有男儿事，何年入帝都。
<br>
<br>
<br>
<br>&nbsp;&nbsp; 卷515_42 【望九疑】朱庆馀 
<br>
<br>浮生犹役役，未得便寻真。白日如无路，青山岂有人。 
<br>烟收遥岫小，雨过晚川新。倚杖何凝望，中宵梦往频。
<br>
<br>
<br>
<br>&nbsp;&nbsp; 卷515_43 【赠陈逸人】朱庆馀 
<br>
<br>乐道辞荣禄，安居桂水东。得闲多事外，知足少年中。 
<br>药圃无凡草，松庭有素风。朝昏吟步处，琴酒与谁同。
<br>
<br>
<br>
<br>&nbsp;&nbsp; 卷515_44 【湖中闲夜遣兴】朱庆馀 
<br>
<br>钓艇同琴酒，良宵背水滨。风波不起处，星月尽随身。 
<br>浦迥湘烟卷，林香岳气春。谁知此中兴，宁羡五湖人。
<br>
<br>
<br>
<br>&nbsp;&nbsp; 卷515_45 【题娥皇庙】朱庆馀 
<br>
<br>娥皇挥涕处，东望九疑天。往事难重问，孤峰尚惨然。 
<br>夜深寒峒响，秋近碧萝鲜。未省明君意，遗踪万古传。
<br>
<br>
<br>
<br>&nbsp;&nbsp; 卷515_46 【送友人赴举】朱庆馀 
<br>
<br>世路□□久，嗟君进取身。十年虽苦志，万里托何人。 
<br>处困非乖道，求名本为亲。惟应□□意，先与化龙鳞。
<br>
<br>
<br>
<br>&nbsp;&nbsp; 卷515_47 【中秋月】朱庆馀 
<br>
<br>自古分功定，唯应缺又盈。一宵当皎洁，四海尽澄清。 
<br>静觉风微起，寒过雪乍倾。孤高稀此遇，吟赏倍牵情。
<br>
<br>
<br>
<br>&nbsp;&nbsp; 卷515_48 【宿山居】朱庆馀 
<br>
<br>山店灯前客，酬身未有媒。乡关贫后别，风雨夜深来。 
<br>上国求丹桂，衡门长绿苔。堪惊双鬓雪，不待岁寒催。
<br>
<br>
<br>
<br>&nbsp;&nbsp; 卷515_49 【夏末留别洞庭知己】朱庆馀 
<br>
<br>清秋时节近，分袂独凄然。此地折高柳，何门听暮蝉。 
<br>浪摇湖外日，山背楚南天。空感迢迢事，荣归在几年。
<br>
<br>
<br>
<br>&nbsp;&nbsp; 卷515_50 【过洞庭】朱庆馀 
<br>
<br>帆挂狂风起，茫茫既往时。波涛如未息，舟楫亦堪疑。 
<br>旅雁投孤岛，长天下四维。前程有平处，谁敢与心期。
<br>
<br>
<br>
<br>&nbsp;&nbsp; 卷515_51 【旅中过重阳】朱庆馀 
<br>
<br>一岁重阳至，羁游在异乡。登高思旧友，满目是穷荒。 
<br>草际飞云片，天涯落雁行。故山篱畔菊，今日为谁黄。
<br>
<br>
<br>
<br>&nbsp;&nbsp; 卷515_52 【送人下第归】朱庆馀 
<br>
<br>独立身难达，新春与志违。异乡青草长，故国白头归。 
<br>岸阔湖波溢，程遥楚岫微。高秋期再会，此去莫忘机。
<br>
<br>
<br>
<br>&nbsp;&nbsp; 卷515_53 【叙吟】朱庆馀 
<br>
<br>雅道辛勤久，潜疑鬓雪侵。未能酬片善，难更免孤吟。 
<br>有景皆牵思，无愁不到心。遥天一轮月，几夜见西沈。
<br>
<br>
<br>
<br>&nbsp;&nbsp; 卷515_54 【塞下感怀】朱庆馀 
<br>
<br>塞下闲为客，乡心岂易安。程涂过万里，身事尚孤寒。 
<br>竟日风沙急，临秋草木残。何年方致主，时拂剑尘看。
<br>
<br>
<br>
<br>&nbsp;&nbsp; 卷515_55 【宿江馆】朱庆馀 
<br>
<br>江馆迢遥处，知音信渐赊。夜深乡梦觉，窗下月明斜。 
<br>起雁看荒草，惊波尚白沙。那堪动乡思，故国在天涯。
<br>
<br>
<br>
<br>&nbsp;&nbsp; 卷515_56 【早梅】朱庆馀 
<br>
<br>天然根性异，万物尽难陪。自古承春早，严冬斗雪开。 
<br>艳寒宜雨露，香冷隔尘埃。堪把依松竹，良涂一处栽。
<br>
<br>
<br>
<br>&nbsp;&nbsp; 卷515_57 【夏日访贞上人院】朱庆馀 
<br>
<br>炎夏寻灵境，高僧澹荡中。命棋隈绿竹，尽日有清风。 
<br>流水离经阁，闲云入梵宫。此时袪万虑，直似出尘笼。
<br>
<br>
<br>
<br>&nbsp;&nbsp; 卷515_58 【春日旅次】朱庆馀 
<br>
<br>林中莺又啭，为客恨因循。故里遥千里，青春过数春。 
<br>弟兄来渐少，岁月去何频。早晚荣归计，中堂会所亲。
<br>
<br>
<br>
<br>&nbsp;&nbsp; 卷515_59 【赠至寂禅师】朱庆馀 
<br>
<br>处世唯据衲，禅门几岁寒。法空无所染，性悟不多看。 
<br>竟日门长掩，相逢草自残。有时寻道侣，飞锡度峰峦。
<br>
<br>
<br>
<br>&nbsp;&nbsp; 卷515_60 【闲居即事】朱庆馀 
<br>
<br>深嶂多幽景，闲居野兴清。满庭秋雨过，连夜绿苔生。 
<br>石面横琴坐，松阴采药行。超然尘事外，不似绊浮名。
<br>
<br>
<br>
<br>&nbsp;&nbsp; 卷515_61 【废宅花】朱庆馀 
<br>
<br>数树荒庭上，芬芳映绿苔。自缘逢暖发，不是为人开。 
<br>色艳莺犹在，香消蝶已回。相从无胜事，谁向此倾杯。
<br>
<br>
<br>
<br>&nbsp;&nbsp; 卷515_62 【寄友人】朱庆馀 
<br>
<br>当代知音少，相思在此身。一分南北路，长问往来人。 
<br>是处应为客，何门许扫尘。凭书正惆怅，蜀魄数声新。
<br>
<br>
<br>
<br>&nbsp;&nbsp; 卷515_63 【途中感怀】朱庆馀 
<br>
<br>世上名利牵，途中意惨然。到家能几日，为客便经年。 
<br>迹似萍随水，情同鹤在田。何当功业遂，归路下遥天。
<br>
<br>
<br>
<br>&nbsp;&nbsp; 卷515_64 【赠道者】朱庆馀 
<br>
<br>独住神仙境，门当瀑布开。地多临水石，行不惹尘埃。 
<br>风起松花散，琴鸣鹤翅回。还归九天上，时有故人来。
<br>
<br>
<br>
<br>&nbsp;&nbsp; 卷515_65 【长安春日野中】朱庆馀 
<br>
<br>青春思楚地，闲步出秦城。满眼是岐路，何年见弟兄。 
<br>烟霞装媚景，霄汉指前程。尽日徘徊处，归鸿过玉京。
<br>
<br>
<br>
<br>&nbsp;&nbsp; 卷515_66 【长城】朱庆馀 
<br>
<br>秦帝防胡虏，关心倍可嗟。一人如有德，四海尽为家。 
<br>往事乾坤在，荒基草木遮。至今徒者骨，犹自哭风沙。
<br>
<br>
<br>
<br>&nbsp;&nbsp; 卷515_67 【酬李躔侍御】朱庆馀 
<br>
<br>此去非关兴，君行不当游。无因两处马，共饮一溪流。
<br>
<br>
<br>
<br>&nbsp;&nbsp; 卷515_68 【别李侍御后亭夜坐却寄】朱庆馀 
<br>
<br>已作亭下别，未忘灯下情。吟多欲就枕，更漏转分明。
<br>
<br>
<br>
<br>&nbsp;&nbsp; 卷515_69 【题钱宇别墅】朱庆馀 
<br>
<br>林居向晚饶清景，惜去非关恋酒杯。石净每因杉露滴， 
<br>地幽渐觉水禽来。药蔬秋后供僧尽，竹杖吟中望月回。 
<br>红叶闲飘篱落迥，行人远见草堂开。
<br>
<br>
<br>
<br>&nbsp;&nbsp; 卷515_70 【近试上张籍水部（一作闺意献张水部）】朱庆馀 
<br>
<br>洞房昨夜停红烛，待晓堂前拜舅姑。
<br>妆罢低声问夫婿，画眉深浅入时无。
<br>
<br>
<br>
<br>&nbsp;&nbsp; 卷515_71 【留别卢玄休归荆门】朱庆馀 
<br>
<br>江边离别心，言罢各沾襟。以我去帆远，知君离恨深。 
<br>云开孤鸟出，浪起白鸥沈。更作来年约，阳台许伴寻。
<br>
<br>
<br>
<br>&nbsp;&nbsp; 卷515_72 【采莲】朱庆馀 
<br>
<br>隔烟花草远濛濛，恨个来时路不同。
<br>正是停桡相遇处，鸳鸯飞去急流中。
<br>
<br>
<br>
<br>&nbsp;&nbsp; 卷515_73 【都门晚望】朱庆馀 
<br>
<br>绿槐花堕御沟边，步出都门雨后天。
<br>日暮野人耕种罢，烽楼原上一条烟。
<br>
<br>
<br>
<br>&nbsp;&nbsp; 卷515_74 【舜井】朱庆馀 
<br>
<br>碧甃磷磷不记年，青萝锁在小山颠。
<br>向来下视千山水，疑是苍梧万里天。
<br>
<br>
<br>
<br>&nbsp;&nbsp; 卷515_75 【商州王中丞留吃枳壳】朱庆馀 
<br>
<br>方物就中名最远，只应愈疾味偏佳。
<br>若交尽乞人人与，采尽商山枳壳花。
<br>
<br>
<br>
<br>&nbsp;&nbsp; 卷515_76 【登玄都阁】朱庆馀 
<br>
<br>野色晴宜上阁看，树阴遥映御沟寒。
<br>豪家旧宅无人住，空见朱门锁牡丹。
<br>
<br>
<br>
<br>&nbsp;&nbsp; 卷515_77 【赠凤翔柳司录】朱庆馀 
<br>
<br>杏园北寺题名日，数到如今四十年。
<br>点检生涯与官职，一茎野竹在身边。
<br>
<br>
<br>
<br>&nbsp;&nbsp; 卷515_78 【啄木儿】朱庆馀 
<br>
<br>丁丁向晚急还稀，啄遍庭槐未肯归。
<br>终日与君除蠹害，莫嫌无事不频飞。
<br>
<br>
<br>
<br>&nbsp;&nbsp; 卷515_79 【榜曲】朱庆馀 
<br>
<br>荷花明灭水烟空，惆怅来时径不同。
<br>欲到前洲堪入处，鸳鸯飞出碧流中。
<br>
<br>
<br>
<br>&nbsp;&nbsp; 卷515_80 【逢山人】朱庆馀 
<br>
<br>星月相逢现此身，自然无迹又无尘。
<br>秋来若向金天会，便是青莲叶上人。
<br>
<br>
<br>
<br>&nbsp;&nbsp; 卷515_81 【过耶溪】朱庆馀 
<br>
<br>春溪缭绕出无穷，两岸桃花正好风。
<br>恰是扁舟堪入处，鸳鸯飞起碧流中。
<br>
<br>
<br>
<br>&nbsp;&nbsp; 卷515_82 【贺张水部员外拜命】朱庆馀 
<br>
<br>省中官最美，无似水曹郎。前代佳名逊，当时重姓张。 
<br>白须吟丽句，红叶吐朝阳。徒有归山意，君恩未可忘。
<br>
<br>
<br>
<br>&nbsp;&nbsp; 卷515_83 【送璧州刘使君】朱庆馀 
<br>
<br>王府登朝后，巴乡典郡新。江分入峡路，山见采鞭人。 
<br>旧业孤城梦，生祠几处身。知君素清俭，料得却来贫。
<br>
<br>
<br>
<br>&nbsp;&nbsp; 卷515_84 【赠江夏卢使君】朱庆馀 
<br>
<br>诗人中最屈，无与使君俦。白发虽求退，明时合见收。 
<br>登山犹自健，纵酒可多愁。好是能骑马，相逢见鄂州。
<br>
<br>
<br>
<br>&nbsp;&nbsp; 卷515_85 【送崔秀才游江陵】朱庆馀 
<br>
<br>樽前荆楚客，云外思萦回。秦野春已尽，商山花正开。 
<br>鸥惊帆乍起，虹见雨初来。自有归期在，蝉声处处催。
<br>
<br>
<br>
<br>&nbsp;&nbsp; 卷515_86 【观涛】朱庆馀 
<br>
<br>木落霜飞天地清，空江百里见潮生。鲜飙出海鱼龙气， 
<br>晴雪喷山雷鼓声。云日半阴川渐满，客帆皆过浪难平。 
<br>高楼晓望无穷意，丹叶黄花绕郡城。
<br>
<br>
<br>
<br>&nbsp;&nbsp; 卷515_87 【南湖】朱庆馀 
<br>
<br>湖上微风小槛凉，翻翻菱荇满回塘。野船著岸入春草， 
<br>水鸟带波飞夕阳。芦叶有声疑露雨，浪花无际似潇湘。 
<br>飘然蓬艇东归客，尽日相看忆楚乡。
<br>
<br>
<br>
<br>&nbsp;&nbsp; 卷515_88 【镜湖西岛言事】朱庆馀 
<br>
<br>慵拙幸便荒僻地，纵闻猿鸟亦何愁。偶因药酒欺梅雨， 
<br>却著寒衣过麦秋。岁计有馀添橡实，生涯一半在渔舟。 
<br>世人若便无知己，应向此溪成白头。
<br>
<br>
<br>
<br>&nbsp;&nbsp; 卷515_89 【送刘思复南河从军】朱庆馀 
<br>
<br>七千里别宁无恨，且贵从军乐事多。不驻节旄先候发， 
<br>偶逢山寺亦难过。蛮人独放畬田火，海兽群游落日波。 
<br>远作受恩身不易，莫抛书剑近笙歌。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷516_1 【宣武军镇作】王彦威 
<br>
<br>天兵十万勇如貔，正是酬恩报国时。汴水波澜喧鼓角， 
<br>隋堤杨柳拂旌旗。前驱红旆关西将，坐间青娥赵国姬。 
<br>寄语长安旧冠盖，粗官到底是男儿。
<br>
<br>
<br>&nbsp;&nbsp; 卷516_2 【春雪映早梅】庾敬休 
<br>
<br>清晨凝雪彩，新候变庭梅。树爱春荣遍，窗惊曙色催。 
<br>寒江添粉壁，积润履青苔。分明六出瑞，隐映几枝开。 
<br>闻笛花疑落，挥琴兴转来。曲成非寡和，长使思悠哉。
<br>
<br>
<br>
<br>&nbsp;&nbsp; 卷516_3 【题雁塔】许玫 
<br>
<br>宝轮金地压人寰，独坐苍冥启玉关。北岭风烟开魏阙， 
<br>南轩气象镇商山。灞陵车马垂杨里，京国城池落照间。 
<br>暂放尘心游物外，六街钟鼓又催还。
<br>
<br>
<br>
<br>&nbsp;&nbsp; 卷516_4 【从军行】厉玄 
<br>
<br>边草旱不春，剑光增野尘。战场收骥尾，清瀚怯龙鳞。 
<br>帆色起归越，松声厌避秦。几时逢范蠡，处处是通津。
<br>
<br>
<br>
<br>&nbsp;&nbsp; 卷516_5 【寄婺州温郎中（时刺睦州）】厉玄 
<br>
<br>积雪没兰溪，邻州望不迷。波中分雁宿，树杪接猿啼。 
<br>婺女家空在，星郎手未携。故山新寺额，掩泣荷重题。
<br>
<br>
<br>
<br>&nbsp;&nbsp; 卷516_6 【送顾非熊及第归茅山】厉玄 
<br>
<br>故山登第去，不似旧归难。帆卷江初夜，梅生洞少寒。 
<br>采薇留客饮，折竹扫仙坛。名在仪曹籍，何人肯挂冠。
<br>
<br>
<br>
<br>&nbsp;&nbsp; 卷516_7 【送黄晔明府岳州湘阴赴任】厉玄 
<br>
<br>恩沾谴雪几人同，归宰湘阴六月中。商岭马嘶残暑雨， 
<br>席帆高挂早秋风。贡名频向书闱失，飞檄曾传朔漠空。 
<br>西省尚嗟君宦远，水鸡啼处莫听鸿。
<br>
<br>
<br>
<br>&nbsp;&nbsp; 卷516_8 【缑山月夜闻王子晋吹笙】厉玄 
<br>
<br>缑山明月夜，岑寂隔尘氛。紫府参差曲，清宵次第闻。 
<br>韵流多入洞，声度半和云。拂竹鸾惊侣，经松鹤对群。 
<br>蟾光听处合，仙路望中分。坐惜千岩曙，遗香过汝坟。
<br>
<br>
<br>
<br>&nbsp;&nbsp; 卷516_9 【和白敏中圣德和平致兹休运岁终功就合咏盛明呈上】魏扶 
<br>
<br>萧关新复旧山川，古戍秦原景象鲜。戎虏乞降归惠化， 
<br>皇威渐被慑腥膻。穹庐远戍烟尘灭，神武光扬竹帛传。 
<br>左衽尽知歌帝泽，从兹不更备三边。
<br>
<br>
<br>
<br>&nbsp;&nbsp; 卷516_10 【贡院题】魏扶 
<br>
<br>梧桐叶落满庭阴，锁闭朱门试院深。
<br>曾是昔年辛苦地，不将今日负初心。
<br>
<br>
<br>
<br>&nbsp;&nbsp; 卷516_11 【赋愁】魏扶 
<br>
<br>愁。迥野，深秋。生枕上，起眉头。闺阁危坐，风尘远游。 
<br>巴猿啼不住，谷水咽还流。送客泊舟入浦，思乡望月登楼。 
<br>烟波早晚长羁旅，弦管终年乐五侯。
<br>
<br>
<br>
<br>&nbsp;&nbsp; 卷516_12 【登郡中销暑楼寄东川汝士】杨汉公 
<br>
<br>岧峣下瞰霅溪流，极目烟波望梓州。
<br>虽有清风当夏景，只能销暑不销忧。
<br>
<br>
<br>
<br>&nbsp;&nbsp; 卷516_13 【明月楼】杨汉公 
<br>
<br>吴兴城阙水云中，画舫青帘处处通。
<br>溪上玉楼楼上月，清光合作水晶宫。
<br>
<br>
<br>
<br>&nbsp;&nbsp; 卷516_14 【送阆州妓人归老】何扶 
<br>
<br>竹翠婵娟草径幽，佳人归老傍汀洲。玉蟾露冷梁尘暗， 
<br>金凤花开云鬓秋。十亩稻香新绿野，一声歌断旧青楼。 
<br>芭蕉半卷西池雨，日暮门前双白鸥。
<br>
<br>
<br>
<br>&nbsp;&nbsp; 卷516_15 【寄旧同年】何扶 
<br>
<br>金榜题名墨尚新，今年依旧去年春。
<br>花间每被红妆问，何事重来只一人。
<br>
<br>
<br>
<br>&nbsp;&nbsp; 卷516_16 【望九华山】柴夔 
<br>
<br>九华如剑插云霓，青霭连空望欲迷。北截吴门疑地尽， 
<br>南连楚界觉天低。龙池水蘸中秋月，石路人攀上汉梯。 
<br>惆怅旧游无复到，会须登此出尘泥。
<br>
<br>
<br>
<br>&nbsp;&nbsp; 卷516_17 【寄妾赵氏（一作赵氏诗）】房千里 
<br>
<br>鸾凤分飞海树秋，忍听钟鼓越王楼。只应霜月明君意， 
<br>缓抚瑶琴送我愁。山远莫教双泪尽，雁来空寄八行幽。 
<br>相如若返临邛市，画舸朱轩万里游。
<br>
<br>
<br>
<br>&nbsp;&nbsp; 卷516_18 【早行】刘郇伯 
<br>
<br>钟静人犹寝，天高月自凉。一星深戍火，残月半桥霜。 
<br>客老愁尘下，蝉寒怨路傍。青山依旧色，宛是马卿乡。
<br>
<br>
<br>
<br>&nbsp;&nbsp; 卷516_19 【句】刘郇伯 
<br>
<br>人生分外愁。（郇伯与范酂为友，酂得句云： 
<br>“岁尽天涯雨。”久而莫属，郇伯云云，范甚赏之。 
<br>见《北梦琐言》）
<br>
<br>
<br>
<br>&nbsp;&nbsp; 卷516_20 【赠成都僧】李章武 
<br>
<br>南宗尚许通方便，何处心中更有经。
<br>好去苾刍云水畔，何山松柏不青青。
<br>
<br>
<br>
<br>&nbsp;&nbsp; 卷516_21 【享太庙乐章】萧仿 
<br>
<br>圣祚无疆，庆传乐章。金枝繁茂，玉叶延长。 
<br>海渎常晏，波涛不扬。汪汪美化，垂范今王。
<br>
<br>
<br>
<br>&nbsp;&nbsp; 卷516_22 【享太庙乐章】萧仿 
<br>
<br>于铄丕嗣，惟帝之光。羽籥象德，金石荐祥。 
<br>圣系无极，景命永昌。神降上哲，维天配长。
<br>
<br>
<br>
<br>&nbsp;&nbsp; 卷516_23 【答杨尚书】柳棠 
<br>
<br>未向燕台逢厚礼，幸因社会接馀欢。
<br>一鱼吃了终无愧，鹍化为鹏也不难。
<br>
<br>
<br>
<br>&nbsp;&nbsp; 卷516_24 【席上戏东川杨尚书】柳棠 
<br>
<br>莫言名位未相俦，风月何曾阻献酬。
<br>前辈不须轻后辈，靖安今日在衡州。
<br>
<br>
<br>
<br>&nbsp;&nbsp; 卷516_25 【缑山月夜闻王子晋吹笙（与厉玄同题）】钟辂 
<br>
<br>月满缑山夜，风传子晋笙。初闻盈谷远，渐听入云清。 
<br>杳异人间曲，遥分鹤上情。孤鸾惊欲舞，万籁寂无声。 
<br>此夕留烟驾，何时返玉京。唯愁音响绝，晓色出都城。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷517_1 【南溪书院】杨发 
<br>
<br>茅屋住来久，山深不置门。草生垂井口，花发接篱根。 
<br>入院将雏鸟，攀萝抱子猿。曾逢异人说，风景似桃源。
<br>
<br>
<br>&nbsp;&nbsp; 卷517_2 【春园醉醒闲卧小斋】杨发 
<br>
<br>酣醉送馀春，醒来恨更频。花残蜂蠹物，叶暗鸟欺人。 
<br>帘闭高眠贵，斋空浩气新。从今北窗蝶，长是梦中身。
<br>
<br>
<br>
<br>&nbsp;&nbsp; 卷517_3 【小园秋兴】杨发 
<br>
<br>谁言帝城里，独作野人居。石磴晴看叠，山苗晚自锄。 
<br>相惭五秉粟，尚癖一车书。昔日扬雄宅，还无卿相舆。
<br>
<br>
<br>
<br>&nbsp;&nbsp; 卷517_4 【与诸公池上待月】杨发 
<br>
<br>树密云萦岸，池遥水际空。芰开方吐镜，蘋动欲含风。 
<br>渐映沙汀白，微分渚叶红。金波宜共赏，仙棹一宵同。
<br>
<br>
<br>
<br>&nbsp;&nbsp; 卷517_5 【檐雀】杨发 
<br>
<br>弱羽怯孤飞，投檐幸所依。衔环唯报德，贺厦本知归。 
<br>红觜休争顾，丹心自识机。从来攀凤足，生死恋光辉。
<br>
<br>
<br>
<br>&nbsp;&nbsp; 卷517_6 【残花（一作罗隐诗）】杨发 
<br>
<br>已笑良时晚，仍悲别酒催。暖芳随日薄，残片逐风回。 
<br>黛敛愁歌扇，妆残泣镜台。繁阴莫矜衒，终是共尘埃。
<br>
<br>
<br>
<br>&nbsp;&nbsp; 卷517_7 【山泉（一作李才江诗）】杨发 
<br>
<br>半空飞下水，势去响如雷。静彻啼猿寺，高陵坐客台。 
<br>耳同经剑阁，身若到天台。溅树吹成冻，邻祠触作灰。 
<br>深中试榔栗，浅处落莓苔。半夜重城闭，潺湲枕底来。
<br>
<br>
<br>
<br>&nbsp;&nbsp; 卷517_8 【秋晚日少陵原游山泉之什】杨发 
<br>
<br>喧浊侵肌性未沈，每来云外恣幽寻。尘衣更喜秋泉洁， 
<br>倦迹方依竹洞深。暂过偶然应系分，有期终去但劳心。 
<br>唯怜一夜空山月，似许他年伴独吟。
<br>
<br>
<br>
<br>&nbsp;&nbsp; 卷517_9 【秋晴独立南亭】杨发 
<br>
<br>昼对南风独闭关，暗期幽鸟去仍还。如今有待终身贵， 
<br>未若忘机尽日闲。心似蒙庄游物外，官惭许掾在人间。 
<br>开襟自向清风笑，无限秋光为解颜。
<br>
<br>
<br>
<br>&nbsp;&nbsp; 卷517_10 【宿黄花馆】杨发 
<br>
<br>孤馆萧条槐叶稀，暮蝉声隔水声微。年年为客路无尽， 
<br>日日送人身未归。何处迷鸿离浦月，谁家愁妇捣霜衣。 
<br>夜深不卧帘犹卷，数点残萤入户飞。
<br>
<br>
<br>
<br>&nbsp;&nbsp; 卷517_11 【南野逢田客】杨发 
<br>
<br>桑柘悠悠水蘸堤，晚风晴景不妨犁。高机犹织卧蚕子， 
<br>下坂未饥逢饲妻。杏色满林羊酪熟，麦凉浮垄雉媒低。 
<br>生时自乐死由命，万事在天管不迷。
<br>
<br>
<br>
<br>&nbsp;&nbsp; 卷517_12 【东斋夜宴酬绍之起居见赠】杨发 
<br>
<br>龙门八上不知津，唯有君心困益亲。白社追游名自远， 
<br>青袍相映道逾新。十年江海鱼缄尽，一夜笙歌凤吹频。 
<br>渐老旧交情更重，莫将美酒负良辰。
<br>
<br>
<br>
<br>&nbsp;&nbsp; 卷517_13 【玩残花】杨发 
<br>
<br>十日浓芳一岁程，东风初急眼偏明。
<br>低枝似泥幽人醉，莫道无情似有情。
<br>
<br>
<br>
<br>&nbsp;&nbsp; 卷517_14 【咏蛙】杨收 
<br>
<br>兔边分玉树，龙底耀铜仪。会当同鼓吹，不复问官私。
<br>
<br>
<br>
<br>&nbsp;&nbsp; 卷517_15 【笔】杨收 
<br>
<br>虽匪囊中物，何坚不可钻。一朝操政柄，定使冠三端。
<br>
<br>
<br>
<br>&nbsp;&nbsp; 卷517_16 【嘲吴人观者】杨收 
<br>
<br>尔幸无羸角，何用触吾藩。若是升堂者，还应自得门。
<br>
<br>
<br>
<br>&nbsp;&nbsp; 卷517_17 【甲子岁书事（时会昌四年，讨刘稹也）】杨乘 
<br>
<br>竖子未鼎烹，大君尚旰食。风雷随出师，云霞有战色。 
<br>犒功椎万牛，募勇悬千帛。武士日曳柴，飞将兢执馘。 
<br>喜气迎捷书，欢声送羽檄。天兵日雄强，桀犬稍离析。 
<br>贼臂既已断，贼喉既已扼。乐祸但鲸鲵，同恶为肘腋。 
<br>小大势难侔，逆顺初不敌。违命固天亡，恃险乖长策。 
<br>虿毒久萌牙，狼顾非日夕。礼貌忽骄狂，疏奏遂指斥。 
<br>动众岂佳兵，含忍恐无益。鸿恩既已孤，小效不足惜。 
<br>腐儒一铅刀，投笔时感激。帝阍不敢干，恓恓坐长画。
<br>
<br>
<br>
<br>&nbsp;&nbsp; 卷517_18 【南徐春日怀古】杨乘 
<br>
<br>六代骄奢地，三春物象繁。灵湖通涨海，天堑隔中原。 
<br>晓渡高帆驶，阴风巨舰翻。旌旗西日落，戈甲夏云屯。 
<br>豹变资陈武，龙飞拥晋元。风流前事尽，文物旧仪存。 
<br>邪侮尝移润，忠贞几度冤。兴亡山兀兀，今古水浑浑。 
<br>露滴蜂偷蕊，莺啼日到轩。酒肠堆曲糵，诗思绕乾坤。 
<br>愁梦全无蝶，离忧每愧萱。形骸劳大块，玉石任炎昆。 
<br>出处宁由己，升沈未足言。且应中圣乐，坐起任昏昏。
<br>
<br>
<br>
<br>&nbsp;&nbsp; 卷517_19 【吴中书事】杨乘 
<br>
<br>十万人家天堑东，管弦台榭满春风。名归范蠡五湖上， 
<br>国破西施一笑中。香径自生兰叶小，响廊深映月华空。 
<br>尊前多暇但怀古，尽日愁吟谁与同。
<br>
<br>
<br>
<br>&nbsp;&nbsp; 卷517_20 【建邺怀古】杨乘 
<br>
<br>故城故垒满江濆，尽是干戈旧苦辛。
<br>见此即须知帝力，生来便作太平人。
<br>
<br>
<br>
<br>&nbsp;&nbsp; 卷517_21 【榜句】杨乘 
<br>
<br>伶俜乖拙两何如，昼泥琴声夜泥书。
<br>数拍胡笳弹未熟，故人新命画胡车。
<br>
<br>
<br>
<br>&nbsp;&nbsp; 卷517_22 【题杨收相公宅】尹璞 
<br>
<br>祸福从来路不遥，偶然平地上烟霄。
<br>烟霄未稳还平地，门对孤峰占寂寥。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷518_1 【明月照高楼】雍陶 
<br>
<br>朗月何高高，楼中帘影寒。一妇独含叹，四坐谁成欢。 
<br>时节屡已移，游旅杳不还。沧溟倘未涸，妾泪终不干。 
<br>君若无定云，妾若不动山。云行出山易，山逐云去难。 
<br>愿为边塞尘，因风委君颜。君颜良洗多，荡妾浊水间。
<br>
<br>
<br>&nbsp;&nbsp; 卷518_2 【酬秘书王丞见寄】雍陶 
<br>
<br>朝下有闲思，南沟边水行。因来见寥落，转自叹平生。 
<br>白首丈夫气，赤心知己情。留诗本相慰，却忆苦吟声。
<br>
<br>
<br>
<br>&nbsp;&nbsp; 卷518_3 【僧金河戍客】雍陶 
<br>
<br>惯猎金河路，曾逢雪不迷。射雕青冢北，走马黑山西。 
<br>戍远旌幡少，年深帐幕低。酬恩须尽敌，休说梦中闺。
<br>
<br>
<br>
<br>&nbsp;&nbsp; 卷518_4 【孤桐】雍陶 
<br>
<br>疏桐馀一干，风雨日萧条。岁晚琴材老，天寒桂叶凋。 
<br>已悲根半死，复恐尾全焦。幸在龙门下，知音肯寂寥。
<br>
<br>
<br>
<br>&nbsp;&nbsp; 卷518_5 【秋露】雍陶 
<br>
<br>白露暧秋色，月明清漏中。痕沾珠箔重，点落玉盘空。 
<br>竹动时惊鸟，莎寒暗滴虫。满园生永夜，渐欲与霜同。
<br>
<br>
<br>
<br>&nbsp;&nbsp; 卷518_6 【送徐使君赴岳州】雍陶 
<br>
<br>渺渺楚江上，风旗摇去舟。马归云梦晚，猿叫洞庭秋。 
<br>别思满南渡，乡心生北楼。巴陵山水郡，应称谢公游。
<br>
<br>
<br>
<br>&nbsp;&nbsp; 卷518_7 【送裴璋还蜀因亦怀归】雍陶 
<br>
<br>客在剑门外，新年音信稀。自为千里别，已送几人归。 
<br>陌上月初落，马前花正飞。离言殊未尽，春雨满行衣。
<br>
<br>
<br>
<br>&nbsp;&nbsp; 卷518_8 【送前鄠县李少府】雍陶 
<br>
<br>近出圭峰下，还期又不赊。身闲多宿寺，官满未移家。 
<br>罢钓临秋水，开尊对月华。自当蓬阁选，岂得卧烟霞。
<br>
<br>
<br>
<br>&nbsp;&nbsp; 卷518_9 【送宜春裴明府之任】雍陶 
<br>
<br>南行春已满，路半水茫然。楚望花当渡，湘阴橘满川。 
<br>山横湖色上，帆出鸟行前。此任无辞远，亲人贵用还。
<br>
<br>
<br>
<br>&nbsp;&nbsp; 卷518_10 【赠宗静上人】雍陶 
<br>
<br>世上方传教，山中未得归。闲花飘讲席，驯鸽污禅衣。 
<br>积雨谁过寺，残钟自掩扉。寒来垂顶帽，白发剃应稀。
<br>
<br>
<br>
<br>&nbsp;&nbsp; 卷518_11 【同贾岛宿无可上人院】雍陶 
<br>
<br>何处销愁宿，携囊就远僧。中宵吟有雪，空屋语无灯。 
<br>静境唯闻铎，寒床但枕肱。还因爱闲客，始得见南能。
<br>
<br>
<br>
<br>&nbsp;&nbsp; 卷518_12 【和刘补阙秋园寓兴六首】雍陶 
<br>
<br>水木夕阴冷，池塘秋意多。庭风吹故叶，阶露净寒莎。 
<br>愁燕窥灯语，情人见月过。砧声听已别，虫响复相和。
<br>
<br>闭门无事后，此地即山中。但觉鸟声异，不知人境同。 
<br>晚花开为雨，残果落因风。独坐还吟酌，诗成酒已空。
<br>
<br>自得家林趣，常时在外稀。对僧餐野食，迎客著山衣。 
<br>雀斗翻檐散，蝉惊出树飞。功成他日后，何必五湖归。
<br>
<br>秋色庭芜上，清朝见露华。疏篁抽晚笋，幽药吐寒芽。 
<br>引水新渠净，登台小径斜。人来多爱此，萧爽似仙家。
<br>
<br>禁掖朝回后，林园胜赏时。野人来辨药，庭鹤往看棋。 
<br>晚日明丹枣，朝霜润紫梨。还因重风景，犹自有秋诗。
<br>
<br>圣代少封事，闲居方屏喧。漏寒云外阙，木落月中园。 
<br>山鸟宿檐树，水萤流洞门。无人见清景，林下自开尊。
<br>
<br>
<br>
<br>&nbsp;&nbsp; 卷518_13 【岳阳晚景】雍陶 
<br>
<br>汉阳无远寺，见说过汾城。云雨经春客，江山几日程。 
<br>终随鸥鸟去，只在海潮生。前路逢渔父，多愁问姓名。
<br>
<br>
<br>
<br>&nbsp;&nbsp; 卷518_14 【塞上宿野寺】雍陶 
<br>
<br>塞上蕃僧老，天寒疾上关。远烟平似水，高树暗如山。 
<br>去马朝常急，行人夜始闲。更深听刁斗，时到磬声间。
<br>
<br>
<br>
<br>&nbsp;&nbsp; 卷518_15 【寒食夜池上对月怀友】雍陶 
<br>
<br>人间多别离，处处是相思。海内无烟夜，天涯有月时。 
<br>跳鱼翻荇叶，惊鹊出花枝。亲友皆千里，三更独绕池。
<br>
<br>
<br>
<br>&nbsp;&nbsp; 卷518_16 【自述】雍陶 
<br>
<br>万事谁能问，一名犹未知。贫当多累日，闲过少年时。 
<br>灯下和愁睡，花前带酒悲。无谋常委命，转觉命堪疑。
<br>
<br>
<br>
<br>&nbsp;&nbsp; 卷518_17 【送契玄上人南游】雍陶 
<br>
<br>红叶落湘川，枫明映水天。寻钟过楚寺，拥锡上泷船。 
<br>病客思留药，迷人待说禅。南中多古迹，应访虎溪泉。
<br>
<br>
<br>
<br>&nbsp;&nbsp; 卷518_18 【少年行（一作汉宫少年行）】雍陶 
<br>
<br>不倚军功有侠名，可怜球猎少年情。戴铃健鹘随声下， 
<br>撼珮骄骢弄影行。觅匠重装燕客剑，对人新按越姬筝。 
<br>岂知儒者心偏苦，吟向秋风白发生。
<br>
<br>
<br>
<br>&nbsp;&nbsp; 卷518_19 【咏双白鹭（一作崔少府池鹭）】雍陶 
<br>
<br>双鹭应怜水满池，风飘不动顶丝垂。立当青草人先见， 
<br>行榜白莲鱼未知。一足独拳寒雨里，数声相叫早秋时。 
<br>林塘得尔须增价，况与诗家物色宜。
<br>
<br>
<br>
<br>&nbsp;&nbsp; 卷518_20 【晴诗（一作塞路初晴）】雍陶 
<br>
<br>晚虹斜日塞天昏，一半山川带雨痕。新水乱侵青草路， 
<br>残烟犹傍绿杨村。胡人羊马休南牧，汉将旌旗在北门。 
<br>行子喜闻无战伐，闲看游骑猎秋原。
<br>
<br>
<br>
<br>&nbsp;&nbsp; 卷518_21 【送徐山人归睦州旧隐】雍陶 
<br>
<br>君在桐庐何处住，草堂应与戴家邻。初归山犬翻惊主， 
<br>久别江鸥却避人。终日欲为相逐计，临岐空羡独行身。 
<br>秋风钓艇遥相忆，七里滩西片月新。
<br>
<br>
<br>
<br>&nbsp;&nbsp; 卷518_22 【到蜀后记途中经历】雍陶 
<br>
<br>剑峰重叠雪云漫，忆昨来时处处难。大散岭头春足雨， 
<br>褒斜谷里夏犹寒。蜀门去国三千里，巴路登山八十盘。 
<br>自到成都烧酒熟，不思身更入长安。
<br>
<br>
<br>
<br>&nbsp;&nbsp; 卷518_23 【忆山寄僧】雍陶 
<br>
<br>尘路谁知蹋雪踪，到来空认出云峰。天晴远见月中树， 
<br>风便细听烟际钟。阅世数思僧并院，忆山长羡鹤归松。 
<br>新愁旧恨多难说，半在眉间半在胸。
<br>
<br>
<br>
<br>&nbsp;&nbsp; 卷518_24 【赠玉芝观王尊师】雍陶 
<br>
<br>处处烟霞寻总遍，却来城市喜逢师。时流见说无人在， 
<br>年纪唯应有鹤知。大药已成宁畏晚，小松初种不嫌迟。 
<br>长忧一日归天去，未授灵方遣问谁。
<br>
<br>
<br>
<br>&nbsp;&nbsp; 卷518_25 【哭饶州吴谏议使君】雍陶 
<br>
<br>忽闻身谢满朝惊，俄感鄱阳罢市情。遗爱永存今似古， 
<br>高名不朽死如生。神仙难见青骡事，谏议空留白马名。 
<br>授馆曾为门下客，几回垂泪过宣平。
<br>
<br>
<br>
<br>&nbsp;&nbsp; 卷518_26 【经杜甫旧宅】雍陶 
<br>
<br>浣花溪里花多处，为忆先生在蜀时。万古只应留旧宅， 
<br>千金无复换新诗。沙崩水槛鸥飞尽，树压村桥马过迟。 
<br>山月不知人事变，夜来江上与谁期。
<br>
<br>
<br>
<br>&nbsp;&nbsp; 卷518_27 【河阴新城】雍陶 
<br>
<br>高城新筑压长川，虎踞龙盘气色全。五里似云根不动， 
<br>一重如月晕长圆。河流暗与沟池合，山色遥将睥睨连。 
<br>自有此来当汴口，武牢何用锁风烟。
<br>
<br>
<br>
<br>&nbsp;&nbsp; 卷518_28 【秋居病中】雍陶 
<br>
<br>幽居悄悄何人到，落日清凉满树梢。新句有时愁里得， 
<br>古方无效病来抛。荒檐数蝶悬蛛网，空屋孤萤入燕巢。 
<br>独卧南窗秋色晚，一庭红叶掩衡茅。
<br>
<br>
<br>
<br>&nbsp;&nbsp; 卷518_29 【罢还边将】雍陶 
<br>
<br>白须虏将话边事，自失公权怨语多。汉主岂劳思李牧， 
<br>赵王犹是用廉颇。新鹰饱肉唯闲猎，旧剑生衣懒更磨。 
<br>百战无功身老去，羡他年少渡黄河。
<br>
<br>
<br>
<br>&nbsp;&nbsp; 卷518_30 【永乐殷尧藩明府县池嘉莲咏】雍陶 
<br>
<br>青蘋白石匝莲塘，水里莲开带瑞光。露湿红芳双朵重， 
<br>风飘绿蒂一枝长。同心栀子徒夸艳，合穗嘉禾岂解香。 
<br>不独丰祥先有应，更宜花县对潘郎。
<br>
<br>
<br>
<br>&nbsp;&nbsp; 卷518_31 【酬李绀岁除送酒】雍陶 
<br>
<br>岁尽贫生事事须，就中深恨酒钱无。故人充寿能分送， 
<br>远客消愁免自沽。一夜四乘倾凿落，五更三点把屠苏。 
<br>已供时节深珍重，况许今朝更挈壶。
<br>
<br>
<br>
<br>&nbsp;&nbsp; 卷518_32 【蜀路倦行因有所感】雍陶 
<br>
<br>乱峰碎石金牛路，过客应骑铁马行。白日欲斜催后乘， 
<br>青云何处问前程。飞蝇一一皆先去，度鸟双双亦远鸣。 
<br>蹇步不唯伤旅思，此中兼见宦途情。
<br>
<br>
<br>
<br>&nbsp;&nbsp; 卷518_33 【寄永乐殷尧藩明府】雍陶 
<br>
<br>古县萧条秋景晚，昔年陶令亦如君。头巾漉酒临黄菊， 
<br>手板支颐向白云。百里岂能容骥足，九霄终自别鸡群。 
<br>相思不恨书来少，佳句多从阙下闻。
<br>
<br>
<br>
<br>&nbsp;&nbsp; 卷518_34 【蜀中战后感事】雍陶 
<br>
<br>蜀道英灵地，山重水又回。文章四子盛，道路五丁开。 
<br>词客题桥去，忠臣叱驭来。卧龙同骇浪，跃马比浮埃。 
<br>已谓无妖土，那知有祸胎。蕃兵依濮柳，蛮旆指江梅。 
<br>战后悲逢血，烧馀恨见灰。空留犀厌怪，无复酒除灾。 
<br>岁积苌弘怨，春深杜宇哀。家贫移未得，愁上望乡台。
<br>
<br>
<br>
<br>&nbsp;&nbsp; 卷518_35 【答蜀中经蛮后友人马艾见寄】雍陶 
<br>
<br>茜马渡泸水，北来如鸟轻。几年朝凤阙，一日破龟城。 
<br>此地有征战，谁家无死生。人悲还旧里，鸟喜下空营。 
<br>弟侄意初定，交朋心尚惊。自从经难后，吟苦似猿声。
<br>
<br>
<br>
<br>&nbsp;&nbsp; 卷518_36 【卢岳闲居十韵】雍陶 
<br>
<br>扰扰走人寰，争如占得闲。防愁心付酒，求静力登山。 
<br>见药芳时采，逢花好处攀。望云开病眼，临涧洗愁颜。 
<br>春色流岩下，秋声碎竹间。锦文苔点点，钱样菊斑斑。 
<br>路远朝无客，门深夜不关。鹤飞高缥缈，莺语巧绵蛮。 
<br>养拙甘沈默，忘怀绝险艰。更怜云外路，空去又空还。
<br>
<br>
<br>
<br>&nbsp;&nbsp; 卷518_37 【送于中丞使北蕃】雍陶 
<br>
<br>朔将引双旌，山遥碛雪平。经年通国信，计日得蕃情。 
<br>野次依泉宿，沙中望火行。远雕秋有力，寒马夜无声。 
<br>看猎临胡帐，思乡见汉城。来春拥边骑，新草满归程。
<br>
<br>
<br>
<br>&nbsp;&nbsp; 卷518_38 【和河南白尹西池北新葺水斋招赏十二韵】雍陶 
<br>
<br>二室峰前水，三川府右亭。乱流深竹径，分绕小花汀。 
<br>池角通泉脉，堂心豁地形。坐中寒瑟瑟，床下细泠泠。 
<br>雨夜思巫峡，秋朝想洞庭。千年孤镜碧，一片远天青。 
<br>鱼戏摇红尾，鸥闲退白翎。荷倾泻珠露，沙乱动金星。 
<br>藤架如纱帐，苔墙似锦屏。龙门人少到，仙棹自多停。 
<br>游忆高僧伴，吟招野客听。馀波不能惜，便欲养浮萍。
<br>
<br>
<br>
<br>&nbsp;&nbsp; 卷518_39 【感兴】雍陶 
<br>
<br>贫女貌非丑，要须缘嫁迟。还似求名客，无媒不及时。
<br>
<br>
<br>
<br>&nbsp;&nbsp; 卷518_40 【长安客感】雍陶 
<br>
<br>日过千万家，一家非所依。不及行尘影，犹随马蹄归。
<br>
<br>
<br>
<br>&nbsp;&nbsp; 卷518_41 【春怀旧游】雍陶 
<br>
<br>吟想旧经过，花时奈远何。别来长似见，春梦入关多。
<br>
<br>
<br>
<br>&nbsp;&nbsp; 卷518_42 【离京城宿商山作】雍陶 
<br>
<br>山月吟声苦，春风引思长。无由及尘土，犹带杏花香。
<br>
<br>
<br>
<br>&nbsp;&nbsp; 卷518_43 【秋馆雨夜】雍陶 
<br>
<br>夜雨空馆静，幽人起裴回。长安醉眠客，岂知新雁来。
<br>
<br>
<br>
<br>&nbsp;&nbsp; 卷518_44 【闻子规】雍陶 
<br>
<br>百鸟有啼时，子规声不歇。春寒四邻静，独叫三更月。
<br>
<br>
<br>
<br>&nbsp;&nbsp; 卷518_45 【怀无可上人】雍陶 
<br>
<br>山寺秋时后，僧家夏满时。清凉多古迹，几处有新诗。
<br>
<br>
<br>
<br>&nbsp;&nbsp; 卷518_46 【长安客感】雍陶 
<br>
<br>客泪如危叶，长悬零落心。况是悲秋日，临风制不禁。
<br>
<br>
<br>
<br>&nbsp;&nbsp; 卷518_47 【送客遥望】雍陶 
<br>
<br>别远心更苦，遥将目送君。光华不可见，孤鹤没秋云。
<br>
<br>
<br>
<br>&nbsp;&nbsp; 卷518_48 【伤靡草】雍陶 
<br>
<br>靡草似客心，年年亦先死。无由伴花落，暂得因风起。
<br>
<br>
<br>
<br>&nbsp;&nbsp; 卷518_49 【放鹤】雍陶 
<br>
<br>从今一去不须低，见说辽东好去栖。
<br>努力莫辞仙路远，白云飞处免群鸡。
<br>
<br>
<br>
<br>&nbsp;&nbsp; 卷518_50 【早秋月夜】雍陶 
<br>
<br>身闲伴月夜深行，风触衣裳四体轻。
<br>为见近来天气好，几篇诗兴入秋成。
<br>
<br>
<br>
<br>&nbsp;&nbsp; 卷518_51 【蝉】雍陶 
<br>
<br>高树蝉声入晚云，不唯愁我亦愁君。
<br>何时各得身无事，每到闻时似不闻。
<br>
<br>
<br>
<br>&nbsp;&nbsp; 卷518_52 【公子行】雍陶 
<br>
<br>公子风流嫌锦绣，新裁白纻作春衣。
<br>金鞭留当谁家酒，拂柳穿花信马归。
<br>
<br>
<br>
<br>&nbsp;&nbsp; 卷518_53 【题情尽桥】雍陶 
<br>
<br>从来只有情难尽，何事名为情尽桥。
<br>自此改名为折柳，任他离恨一条条。
<br>
<br>
<br>
<br>&nbsp;&nbsp; 卷518_54 【峡中行】雍陶 
<br>
<br>两崖开尽水回环，一叶才通石罅间。
<br>楚客莫言山势险，世人心更险于山。
<br>
<br>
<br>
<br>&nbsp;&nbsp; 卷518_55 【韦处士郊居】雍陶 
<br>
<br>满庭诗境飘红叶，绕砌琴声滴暗泉。
<br>门外晚晴秋色老，万条寒玉一溪烟。
<br>
<br>
<br>
<br>&nbsp;&nbsp; 卷518_56 【秋怀】雍陶 
<br>
<br>古槐烟薄晚鸦愁，独向黄昏立御沟。
<br>南国望中生远思，一行新雁去汀洲。
<br>
<br>
<br>
<br>&nbsp;&nbsp; 卷518_57 【再下第将归荆楚上白舍人】雍陶 
<br>
<br>穷通应计一时间，今日甘从刖足还。
<br>长倚玉人心自醉，不辞归去哭荆山。
<br>
<br>
<br>
<br>&nbsp;&nbsp; 卷518_58 【春行武关作】雍陶 
<br>
<br>风香春暖展归程，全胜游仙入洞情。
<br>一路缘溪花覆水，不妨闲看不妨行。
<br>
<br>
<br>
<br>&nbsp;&nbsp; 卷518_59 【恨别二首】雍陶 
<br>
<br>知君饯酒深深意，图使行人涕不流。
<br>如今却恨酒中别，不得一言千里愁。
<br>
<br>人言日远还疏索，别后都非未别心。
<br>唯我忆君千里意，一年不见一重深。
<br>
<br>
<br>
<br>&nbsp;&nbsp; 卷518_60 【送人归吴】雍陶 
<br>
<br>远爱春波正满湖，羡君东去是归途。
<br>吟诗好向月中宿，一叫水天沙鹤孤。
<br>
<br>
<br>
<br>&nbsp;&nbsp; 卷518_61 【喜梦归】雍陶 
<br>
<br>旅馆岁阑频有梦，分明最似此宵希。
<br>觉来莫道还无益，未得归时且当归。
<br>
<br>
<br>
<br>&nbsp;&nbsp; 卷518_62 【路中问程知欲达青云驿】雍陶 
<br>
<br>行愁驿路问来人，西去经过愿一闻。
<br>落日回鞭相指点，前程从此是青云。
<br>
<br>
<br>
<br>&nbsp;&nbsp; 卷518_63 【题君山（一作洞庭诗）】雍陶 
<br>
<br>风波不动影沈沈，翠色全微碧色深。
<br>应是水仙梳洗处，一螺青黛镜中心。
<br>
<br>
<br>
<br>&nbsp;&nbsp; 卷518_64 【离家后作】雍陶 
<br>
<br>世上无媒似我希，一身惟有影相随。
<br>出门便作焚舟计，生不成名死不归。
<br>
<br>
<br>
<br>&nbsp;&nbsp; 卷518_65 【寄题岘亭】雍陶 
<br>
<br>岘亭留恨为伤杯，未得醒醒看便回。
<br>却想醉游如梦见，直疑元本不曾来。
<br>
<br>
<br>
<br>&nbsp;&nbsp; 卷518_66 【病鹤】雍陶 
<br>
<br>忆得当时病未遭，身为仙驭雪为毛。
<br>今来沙上飞无力，羞见樯乌立处高。
<br>
<br>
<br>
<br>&nbsp;&nbsp; 卷518_67 【状春】雍陶 
<br>
<br>含春笑日花心艳，带雨牵风柳态妖。
<br>珍重两般堪比处，醉时红脸舞时腰。
<br>
<br>
<br>
<br>&nbsp;&nbsp; 卷518_68 【春咏】雍陶 
<br>
<br>风恼花枝不耐频，等闲飞落易愁人。
<br>殷勤最是章台柳，一树千条管带春。
<br>
<br>
<br>
<br>&nbsp;&nbsp; 卷518_69 【非酒】雍陶 
<br>
<br>人人慢说酒消忧，我道翻为引恨由。
<br>一夜醒来灯火暗，不应愁事亦成愁。
<br>
<br>
<br>
<br>&nbsp;&nbsp; 卷518_70 【苦寒】雍陶 
<br>
<br>今年无异去年寒，何事朝来独忍难。
<br>应是渐为贫客久，锦衣著尽布衣单。
<br>
<br>
<br>
<br>&nbsp;&nbsp; 卷518_71 【送客】雍陶 
<br>
<br>若论秋思人人苦，最觉愁多客又深。
<br>何况病来惆怅尽，不知争作送君心。
<br>
<br>
<br>
<br>&nbsp;&nbsp; 卷518_72 【人问应举】雍陶 
<br>
<br>莫惊西上独迟回，只为衡门未有媒。
<br>惆怅赋成身不去，一名闲事逐秋回。
<br>
<br>
<br>
<br>&nbsp;&nbsp; 卷518_73 【送客不及】雍陶 
<br>
<br>水阔江天两不分，行人两处更相闻。
<br>遥遥已失风帆影，半日虚销指点云。
<br>
<br>
<br>
<br>&nbsp;&nbsp; 卷518_74 【闻杜鹃二首】雍陶 
<br>
<br>碧竿微露月玲珑，谢豹伤心独叫风。
<br>高处已应闻滴血，山榴一夜几枝红。
<br>
<br>蜀客春城闻蜀鸟，思归声引未归心。
<br>却知夜夜愁相似，尔正啼时我正吟。
<br>
<br>
<br>
<br>&nbsp;&nbsp; 卷518_75 【西归出斜谷】雍陶 
<br>
<br>行过险栈出褒斜，出尽平川似到家。
<br>万里客愁今日散，马前初见米囊花。
<br>
<br>
<br>
<br>&nbsp;&nbsp; 卷518_76 【宿嘉陵驿（一作嘉陵馆楼）】雍陶 
<br>
<br>离思茫茫正值秋，每因风景却生愁。
<br>今宵难作刀州梦，月色江声共一楼。
<br>
<br>
<br>
<br>&nbsp;&nbsp; 卷518_77 【旅怀】雍陶 
<br>
<br>旧里已悲无产业，故山犹恋有烟霞。
<br>自从为客归时少，旅馆僧房却是家。
<br>
<br>
<br>
<br>&nbsp;&nbsp; 卷518_78 【贫居春怨】雍陶 
<br>
<br>贫居尽日冷风烟，独向檐床看雨眠。
<br>寂寞春风花落尽，满庭榆荚似秋天。
<br>
<br>
<br>
<br>&nbsp;&nbsp; 卷518_79 【忆江南旧居】雍陶 
<br>
<br>闲思往事在湖亭，亭上秋灯照月明。
<br>宿客尽眠眠不得，半窗残月带潮声。
<br>
<br>
<br>
<br>&nbsp;&nbsp; 卷518_80 【夷陵城】雍陶 
<br>
<br>世家曾览楚英雄，国破城荒万事空。
<br>唯有邮亭阶下柳，春来犹似细腰宫。
<br>
<br>
<br>
<br>&nbsp;&nbsp; 卷518_81 【访友人幽居二首】雍陶 
<br>
<br>落花门外春将尽，飞絮庭前日欲高。
<br>深院客来人未起，黄鹂枝上啄樱桃。
<br>
<br>莎深苔滑地无尘，竹冷花迟剩驻春。
<br>尽日弄琴谁共听，与君兼鹤是三人。
<br>
<br>
<br>
<br>&nbsp;&nbsp; 卷518_82 【宿大彻禅师故院】雍陶 
<br>
<br>竹房谁继生前事，松月空悬过去心。
<br>秋磬数声天欲晓，影堂斜掩一灯深。
<br>
<br>
<br>
<br>&nbsp;&nbsp; 卷518_83 【送蜀客】雍陶 
<br>
<br>剑南风景腊前春，山鸟江风得雨新。
<br>莫怪送君行较远，自缘身是忆归人。
<br>
<br>
<br>
<br>&nbsp;&nbsp; 卷518_84 【题宝应县】雍陶 
<br>
<br>雪楼当日动晴寒，渭水梁山鸟外看。
<br>闻说德宗曾到此，吟诗不敢倚阑干。
<br>
<br>
<br>
<br>&nbsp;&nbsp; 卷518_85 【和孙明府怀旧山】雍陶 
<br>
<br>五柳先生本在山，偶然为客落人间。
<br>秋来见月多归思，自起开笼放白鹇。
<br>
<br>
<br>
<br>&nbsp;&nbsp; 卷518_86 【城西访友人别墅】雍陶 
<br>
<br>澧水桥西小路斜，日高犹未到君家。
<br>村园门巷多相似，处处春风枳壳花。
<br>
<br>
<br>
<br>&nbsp;&nbsp; 卷518_87 【题大安池亭】雍陶 
<br>
<br>幽岛曲池相隐映，小桥虚阁半高低。
<br>好风好月无人宿，夜夜水禽船上栖。
<br>
<br>
<br>
<br>&nbsp;&nbsp; 卷518_88 【送春】雍陶 
<br>
<br>勿言春尽春还至，少壮看花复几回。
<br>今日已从愁里去，明年更莫共愁来。
<br>
<br>
<br>
<br>&nbsp;&nbsp; 卷518_89 【武侯庙古柏】雍陶 
<br>
<br>密叶四时同一色，高枝千岁对孤峰。
<br>此中疑有精灵在，为见盘根似卧龙。
<br>
<br>
<br>
<br>&nbsp;&nbsp; 卷518_90 【哀蜀人为南蛮俘虏五章·初出成都闻哭声】雍陶 
<br>
<br>但见城池还汉将，岂知佳丽属蛮兵。
<br>锦江南度遥闻哭，尽是离家别国声。
<br>
<br>
<br>
<br>&nbsp;&nbsp; 卷518_91 【哀蜀人为南蛮俘虏五章·过大渡河蛮使许之泣望乡国】雍陶 
<br>
<br>大渡河边蛮亦愁，汉人将渡尽回头。
<br>此中剩寄思乡泪，南去应无水北流。
<br>
<br>
<br>
<br>&nbsp;&nbsp; 卷518_92 【哀蜀人为南蛮俘虏五章·出青溪关有迟留之意】雍陶 
<br>
<br>欲出乡关行步迟，此生无复却回时。
<br>千冤万恨何人见，唯有空山鸟兽知。
<br>
<br>
<br>
<br>&nbsp;&nbsp; 卷518_93 【哀蜀人为南蛮俘虏五章·别巂州一时恸哭云日为之变色】雍陶 
<br>
<br>越巂城南无汉地，伤心从此便为蛮。
<br>冤声一恸悲风起，云暗青天日下山。
<br>
<br>
<br>
<br>&nbsp;&nbsp; 卷518_94 【哀蜀人为南蛮俘虏五章·入蛮界不许有悲泣之声】雍陶 
<br>
<br>云南路出陷河西，毒草长青瘴色低。
<br>渐近蛮城谁敢哭，一时收泪羡猿啼。
<br>
<br>
<br>
<br>&nbsp;&nbsp; 卷518_95 【宿石门山居】雍陶 
<br>
<br>窗灯欲灭夜愁生，萤火飞来促织鸣。
<br>宿客几回眠又起，一溪秋水枕边声。
<br>
<br>
<br>
<br>&nbsp;&nbsp; 卷518_96 【过旧宅看花】雍陶 
<br>
<br>山桃野杏两三栽，树树繁花去复开。
<br>今日主人相引看，谁知曾是客移来。
<br>
<br>
<br>
<br>&nbsp;&nbsp; 卷518_97 【寄襄阳章孝标】雍陶 
<br>
<br>青油幕下白云边，日日空山夜夜泉。
<br>闻说小斋多野意，枳花阴里麝香眠。
<br>
<br>
<br>
<br>&nbsp;&nbsp; 卷518_98 【洛中感事】雍陶 
<br>
<br>洛城今古足繁华，最恨乔家似石家。
<br>行到窈娘身没处，水边愁见亚枝花。
<br>
<br>
<br>
<br>&nbsp;&nbsp; 卷518_99 【阴地关见入蕃公主石上手迹】雍陶 
<br>
<br>汉家公主昔和蕃，石上今馀手迹存。
<br>风雨几年侵不灭，分明纤指印苔痕。
<br>
<br>
<br>
<br>&nbsp;&nbsp; 卷518_100 【美人春风怨】雍陶 
<br>
<br>澹荡春风满眼来，落花飞蝶共裴回。
<br>偏能飘散同心蒂，无那愁眉吹不开。
<br>
<br>
<br>
<br>&nbsp;&nbsp; 卷518_101 【过南邻花园】雍陶 
<br>
<br>莫怪频过有酒家，多情长是惜年华。
<br>春风堪赏还堪恨，才见开花又落花。
<br>
<br>
<br>
<br>&nbsp;&nbsp; 卷518_102 【劝行乐】雍陶 
<br>
<br>老去风光不属身，黄金莫惜买青春。
<br>白头纵作花园主，醉折花枝是别人。
<br>
<br>
<br>
<br>&nbsp;&nbsp; 卷518_103 【渡桑干河】雍陶 
<br>
<br>南客岂曾谙塞北，年年唯见雁飞回。
<br>今朝忽渡桑干水，不似身来似梦来。
<br>
<br>
<br>
<br>&nbsp;&nbsp; 卷518_104 【月下喜吕郎中除兵部】雍陶 
<br>
<br>北阙云间见碧天，南宫月似旧时圆。
<br>喜看列宿今朝正，休叹参差十四年。
<br>
<br>
<br>
<br>&nbsp;&nbsp; 卷518_105 【天津桥望春】雍陶 
<br>
<br>津桥春水浸红霞，烟柳风丝拂岸斜。
<br>翠辇不来金殿闭，宫莺衔出上阳花。
<br>
<br>
<br>
<br>&nbsp;&nbsp; 卷518_106 【自蔚州南入真谷有似剑门，因有归思】雍陶 
<br>
<br>我家蜀地身离久，忽见胡山似剑门。
<br>马上欲垂千里泪，耳边唯欠一声猿。
<br>
<br>
<br>
<br>&nbsp;&nbsp; 卷518_107 【再经天涯地角山】雍陶 
<br>
<br>每忆云山养短才，悔缘名利入尘埃。
<br>十年马足行多少，两度天涯地角来。
<br>
<br>
<br>
<br>&nbsp;&nbsp; 卷518_108 【题等界寺二首】雍陶 
<br>
<br>吴蜀千年等界村，英雄无主岂长存。
<br>思量往事今何在，万里山中一寺门。
<br>
<br>两国道涂都万里，来从此地等平分。
<br>行人竞说东西利，事不关心耳不闻。
<br>
<br>
<br>
<br>&nbsp;&nbsp; 卷518_109 【洛源驿戏题】雍陶 
<br>
<br>柳阴春岭鸟新啼，暖色浓烟深处迷。
<br>如恨往来人不见，水声呦咽出花溪。
<br>
<br>
<br>
<br>&nbsp;&nbsp; 卷518_110 【遣愁】雍陶 
<br>
<br>抛掷泥中一听沈，不能三叹引愁深。
<br>莫言客子无愁易，须识愁多暗损心。
<br>
<br>
<br>
<br>&nbsp;&nbsp; 卷518_111 【送友人弃官归山居】雍陶 
<br>
<br>不爱人间紫与绯，却思松下著山衣。
<br>春郊雨尽多新草，一路青青蹋雨归。
<br>
<br>
<br>
<br>&nbsp;&nbsp; 卷518_112 【山行】雍陶 
<br>
<br>野花幽鸟几千般，头白山僧遍识难。
<br>世上游人无复见，一生唯向画图看。
<br>
<br>
<br>
<br>&nbsp;&nbsp; 卷518_113 【送客二首】雍陶 
<br>
<br>与君同在少年场，知己萧条壮士伤。
<br>可惜报恩无处所，却提孤剑过咸阳。
<br>
<br>行人立马强盘回，别字犹含未忍开。
<br>好去出门休落泪，不如前路早归来。
<br>
<br>
<br>
<br>&nbsp;&nbsp; 卷518_114 【安国寺赠广宣上人】雍陶 
<br>
<br>马急人忙尘路喧，几从朝出到黄昏。
<br>今来合掌听师语，一似敲冰清耳根。
<br>
<br>
<br>
<br>&nbsp;&nbsp; 卷518_115 【初醒】雍陶 
<br>
<br>心中得胜暂抛愁，醉卧京风拂簟秋。
<br>半夜觉来新酒醒，一条斜月到床头。
<br>
<br>
<br>
<br>&nbsp;&nbsp; 卷518_116 【送客归襄阳旧居】雍陶 
<br>
<br>襄阳耆旧别来稀，此去何人共掩扉。
<br>唯有白铜鞮上月，水楼闲处待君归。
<br>
<br>
<br>
<br>&nbsp;&nbsp; 卷518_117 【夜闻方响】雍陶 
<br>
<br>方响闻时夜已深，声声敲著客愁心。
<br>不知正在谁家乐，月下犹疑是远砧。
<br>
<br>
<br>
<br>&nbsp;&nbsp; 卷518_118 【路逢有似亡友者，恻然赋此】雍陶 
<br>
<br>吾友今生不可逢，风流空想旧仪容。
<br>朝来马上频回首，惆怅他人似蔡邕。
<br>
<br>
<br>
<br>&nbsp;&nbsp; 卷518_119 【望月怀江上旧游】雍陶 
<br>
<br>往岁曾随江客船，秋风明月洞庭边。
<br>为看今夜天如水，忆得当时水似天。
<br>
<br>
<br>
<br>&nbsp;&nbsp; 卷518_120 【途中西望】雍陶 
<br>
<br>行行何处散离愁，长路无因暂上楼。
<br>唯到高原即西望，马知人意亦回头。
<br>
<br>
<br>
<br>&nbsp;&nbsp; 卷518_121 【题友人所居（即故元少尹宅）】雍陶 
<br>
<br>亚尹故居经几主，只因君住有诗情。
<br>夜吟邻叟闻惆怅，七八年来无此声。
<br>
<br>
<br>
<br>&nbsp;&nbsp; 卷518_122 【蔚州晏内遇新雪】雍陶 
<br>
<br>胡卢河畔逢秋雪，疑是风飘白鹤毛。
<br>坐客停杯看未定，将军已湿褐花袍。
<br>
<br>
<br>
<br>&nbsp;&nbsp; 卷518_123 【句】雍陶 
<br>
<br>古木闽州道，驱羸落照间。投村碍野水，问店隔荒山。 
<br>（见《泉州志》）
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
