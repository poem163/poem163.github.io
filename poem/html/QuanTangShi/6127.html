<HTML>
<HEAD>
<TITLE>全唐诗 卷347-350 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷347-350</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷347-350</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6127"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷347-350')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷347-350]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷347_1 【御沟新柳】贾棱 
<br>
<br>御苑阳和早，章沟柳色新。托根偏近日，布叶乍迎春。 
<br>秀质方含翠，清阴欲庇人。轻云度斜景，多露滴行尘。 
<br>袅袅堪离赠，依依独望频。王孙如可赏，攀折在芳辰。
<br>
<br>
<br>&nbsp;&nbsp; 卷347_2 【御沟新柳】刘遵古 
<br>
<br>韶光先禁柳，几处覆沟新。映水疑分翠，含烟欲占春。 
<br>悠悠迟日晚，袅袅好风频。吐节茸犹嫩，通条泽稍均。 
<br>远和瑶草色，暗拂玉楼尘。愿假骞飞便，归栖及此辰。
<br>
<br>
<br>
<br>&nbsp;&nbsp; 卷347_3 【洛阳清明日雨霁】李正封 
<br>
<br>晓日清明天，夜来嵩少雨。千门尚烟火，九陌无尘土。 
<br>酒绿河桥春，漏闲宫殿午。游人恋芳草，半犯严城鼓。
<br>
<br>
<br>
<br>&nbsp;&nbsp; 卷347_4 【咏露】李正封 
<br>
<br>霏霏灵液重，云表无声落。沾树急玄蝉，洒池栖皓鹤。 
<br>流尘清远陌，飞月澄高阁。宵润玉堂帘，曙寒金井索。 
<br>佳人比珠泪，坐感红绡薄。
<br>
<br>
<br>
<br>&nbsp;&nbsp; 卷347_5 【夏游招隐寺暴雨晚晴】李正封 
<br>
<br>竹柏风雨过，萧疏台殿凉。石渠写奔溜，金刹照颓阳。 
<br>鹤飞岩烟碧，鹿鸣涧草香。山僧引清梵，幡盖绕回廊。
<br>
<br>
<br>
<br>&nbsp;&nbsp; 卷347_6 【禅门寺暮钟（一作刘复诗）】李正封 
<br>
<br>簨簴高悬于阗钟，黄昏发地殷龙宫。
<br>游人忆到嵩山夜，叠阁连楼倚太空。
<br>
<br>
<br>
<br>&nbsp;&nbsp; 卷347_7 【贡院楼北新栽小松】李正封 
<br>
<br>青苍初得地，华省植来新。尚带山中色，犹含洞里春。 
<br>近楼依北户，隐砌净游尘。鹤寿应成盖，龙形未有鳞。 
<br>为梁资大厦，封爵耻嬴秦。幸此观光日，清风屡得亲。
<br>
<br>
<br>
<br>&nbsp;&nbsp; 卷347_8 【南至隔仗望含元殿香炉】崔立之 
<br>
<br>千官望长至，万国拜含元。隔仗炉光出，浮霜烟气翻。 
<br>飘飘萦内殿，漠漠澹前轩。圣日开如捧，卿云近欲浑。 
<br>轮囷洒宫阙，萧索散乾坤。愿倚天风便，披香奉至尊。
<br>
<br>
<br>
<br>&nbsp;&nbsp; 卷347_9 【曲池洁寒流】崔立之 
<br>
<br>闲寻欹岸步，因向曲池看。透底何澄彻，回流乍屈盘。 
<br>稍随高树古，迥与远天寒。月入镜华转，星临珠影攒。 
<br>纤鳞时蔽石，转吹或生澜。愿假涓微效，来濡拙笔端。
<br>
<br>
<br>
<br>&nbsp;&nbsp; 卷347_10 【赋得春风扇微和】崔立之 
<br>
<br>时令忽已变，年光俄又春。高低惠风入，远近芳气新。 
<br>靡靡才偃草，泠泠不动尘。温和乍扇物，煦妪偏感人。 
<br>去出桂林漫，来过蕙圃频。晨辉正澹荡，披拂长相亲。
<br>
<br>
<br>
<br>&nbsp;&nbsp; 卷347_11 【南至日隔仗望含元殿香炉（一作裴次元诗）】郭遵 
<br>
<br>冕旒亲负扆，卉服尽朝天。旸谷移初日，金炉出御烟。 
<br>芬馨流远近，散漫入貂蝉。霜仗凝逾白，朱栏映转鲜。 
<br>如看浮阙在，稍觉逐风迁。为沐皇家庆，来瞻羽卫前。
<br>
<br>
<br>
<br>&nbsp;&nbsp; 卷347_12 【赋得春风扇微和】郭遵 
<br>
<br>微风飘淑气，散漫及兹晨。习习何处至，熙熙与春亲。 
<br>暧空看早辨，映日度逾频。高拂非烟杂，低垂众卉新。 
<br>霁天轻有霭，绮陌尽无尘。还似登台意，元和欲煦人。
<br>
<br>
<br>
<br>&nbsp;&nbsp; 卷347_13 【赋得风动万年枝】韦纾 
<br>
<br>嘉名标万祀，擢秀出深宫。嫩叶含烟霭，芳柯振惠风。 
<br>参差摇翠色，绮靡舞晴空。气禀祯祥异，荣沾雨露同。 
<br>天年方未极，圣寿比应崇。幸列华林里，知殊众木中。
<br>
<br>
<br>
<br>&nbsp;&nbsp; 卷347_14 【赋得风动万年枝】樊阳源 
<br>
<br>珍木罗前殿，乘春任好风。振柯方袅袅，舒叶乍濛濛。 
<br>影动丹墀上，声传紫禁中。离披偏向日，凌乱半分空。 
<br>轻拂祥烟散，低摇翠色同。长令占天眷，四气借全功。
<br>
<br>
<br>
<br>&nbsp;&nbsp; 卷347_15 【赋得风动万年枝】许稷 
<br>
<br>琼树偏春早，光飞处处宜。晓浮三殿日，暗度万年枝。 
<br>婀娜摇仙禁，缤翻映玉池。含芳烟乍合，拂砌影初移。 
<br>为近韶阳煦，皆先众卉垂。成阴知可待，不与众芳随。
<br>
<br>
<br>
<br>&nbsp;&nbsp; 卷347_16 【闰月定四时】许稷 
<br>
<br>玉律穷三纪，推为积闰期。月馀因妙算，岁遍自成时。 
<br>乍觉年华改，翻怜物候迟。六旬知不惑，四气本无欺。 
<br>月桂亏还正，阶蓂落复滋。从斯分历象，共仰定毫厘。
<br>
<br>
<br>
<br>&nbsp;&nbsp; 卷347_17 【谢真人还旧山】范传正 
<br>
<br>麾盖从仙府，笙歌入旧山。水流丹灶缺，云起草堂关。 
<br>白鹿行为卫，青鸾舞自闲。种松鳞未立，移石藓仍斑。 
<br>望路烟霞外，回舆岩岫间。岂唯辽海鹤，空叹令威还。
<br>
<br>
<br>
<br>&nbsp;&nbsp; 卷347_18 【范成君击洞阴磬】范传正 
<br>
<br>历历闻金奏，微微下玉京。为祥家谍久，偏识洞阴名。 
<br>澹伫人间听，铿锵古曲成。何须百兽舞，自畅九天情。 
<br>注目看无见，留心记未精。云霄如可托，借鹤向层城。
<br>
<br>
<br>
<br>&nbsp;&nbsp; 卷347_19 【赋得春风扇微和】范传正 
<br>
<br>暧暧当迟日，微微扇好风。吹摇新叶上，光动浅花中。 
<br>澹荡凝清昼，氤氲暧碧空。稍看生绿水，已觉散芳丛。 
<br>徙倚情偏适，裴回赏未穷。妍华不可状，竟夕气融融。
<br>
<br>
<br>
<br>&nbsp;&nbsp; 卷347_20 【赋得春风扇微和】豆卢荣 
<br>
<br>春晴生缥缈，软吹和初遍。池影动渊沦，山容发葱蒨。 
<br>迟迟入绮阁，习习流芳甸。树杪飏莺啼，阶前落花片。 
<br>韶光恐闲放，旭日宜游宴。文客拂尘衣，仁风愿回扇。
<br>
<br>
<br>
<br>&nbsp;&nbsp; 卷347_21 【赋得春风扇微和】邵偃 
<br>
<br>微风扇和气，韶景共芳晨。始见郊原绿，旋过御苑春。 
<br>三条开广陌，八水泛通津。烟动花间叶，香流马上人。 
<br>逶迤云彩曙，嘹唳鸟声频。为报东堂客，明朝桂树新。
<br>
<br>
<br>
<br>&nbsp;&nbsp; 卷347_22 【赋得春风扇微和】柳道伦 
<br>
<br>青阳初入律，淑气应春风。始辨梅花里，俄分柳色中。 
<br>依微开夕照，澹荡媚晴空。拂水生蘋末，经岩触桂丛。 
<br>稍抽兰叶紫，微吐杏花红。愿逐仁风布，将俾生植功。
<br>
<br>
<br>
<br>&nbsp;&nbsp; 卷347_23 【赋得春风扇微和】陈九流 
<br>
<br>喜见阳和至，遥知橐籥功。迟迟散南阳，袅袅逐东风。 
<br>暗入芳园里，潜吹草木中。兰荪才有绿，桃杏未成红。 
<br>已觉寒光尽，还看淑气通。由来荣与悴，今日发应同。
<br>
<br>
<br>
<br>&nbsp;&nbsp; 卷347_24 【谢真人仙驾还旧山】夏方庆 
<br>
<br>何年成道去，绰约化童颜。天上辞仙侣，人间忆旧山。 
<br>沧桑今已变，萝蔓尚堪攀。云覆瑶坛净，苔生丹灶闲。 
<br>逍遥堪白石，寂寞闭玄关。应是悲尘世，思将羽驾还。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷348_1 【公子行】陈羽 
<br>
<br>金羁白面郎，何处蹋青来。马娇郎半醉，躞蹀望楼台。 
<br>似见楼上人，玲珑窗户开。隔花闻一笑，落日不知回。
<br>
<br>
<br>&nbsp;&nbsp; 卷348_2 【古意】陈羽 
<br>
<br>十三学绣罗衣裳，自怜红袖闻馨香。人言此是嫁时服， 
<br>含笑不刺双鸳鸯。郎年十九髭未生，拜官天下闻郎名。 
<br>车马骈阗贺门馆，自然不失为公卿。是时妾家犹未贫， 
<br>兄弟出入双车轮。繁华全盛两相敌，与郎年少为婚姻。 
<br>郎家居近御沟水，豪门客尽蹑珠履。雕盘酒器常不干， 
<br>晓入中厨妾先起。姑嫜严肃有规矩，小姑娇憨意难取。 
<br>朝参暮拜白玉堂，绣衣著尽黄金缕。妾貌渐衰郎渐薄， 
<br>时时强笑意索寞。知郎本来无岁寒，几回掩泪看花落。 
<br>妾年四十丝满头，郎年五十封公侯。男儿全盛日忘旧， 
<br>银床羽帐空飕飗。庭花红遍蝴蝶飞，看郎佩玉下朝时。 
<br>归来略略不相顾，却令侍婢生光辉。郎恨妇人易衰老， 
<br>妾亦恨深不忍道。看郎强健能几时，年过六十还枯槁。
<br>
<br>
<br>
<br>&nbsp;&nbsp; 卷348_3 【长相思】陈羽 
<br>
<br>相思长相思，相思无限极。相思苦相思，相思损容色。 
<br>容色真可惜，相思不可彻。日日长相思，相思肠断绝。 
<br>肠断绝，泪还续，闲人莫作相思曲。
<br>
<br>
<br>
<br>&nbsp;&nbsp; 卷348_4 【送戴端公赴容州】陈羽 
<br>
<br>分命诸侯重，葳蕤绣服香。八蛮治险阻，千骑蹋繁霜。 
<br>山断旌旗出，天晴剑珮光。还将小戴礼，远出化南方。
<br>
<br>
<br>
<br>&nbsp;&nbsp; 卷348_5 【送殷华之洪州】陈羽 
<br>
<br>离堂悲楚调，君奏豫章行。愁处雪花白，梦中江水清。 
<br>扣船歌月色，避浪宿猿声。还作经年别，相思湖草生。
<br>
<br>
<br>
<br>&nbsp;&nbsp; 卷348_6 【春日晴原野望】陈羽 
<br>
<br>东风吹暖气，消散入晴天。渐变池塘色，欲生杨柳烟。 
<br>蒙茸花向月，潦倒客经年。乡思应愁望，江湖春水连。
<br>
<br>
<br>
<br>&nbsp;&nbsp; 卷348_7 【湘妃怨】陈羽 
<br>
<br>舜欲省蛮陬，南巡非逸游。九山沉白日，二女泣沧洲。 
<br>目极楚云断，恨连湘水流。至今闻鼓瑟，咽绝不胜愁。
<br>
<br>
<br>
<br>&nbsp;&nbsp; 卷348_8 【冬晚送友人使西蕃】陈羽 
<br>
<br>驿使向天西，巡羌复入氐。玉关晴有雪，砂碛雨无泥。 
<br>落泪军中笛，惊眠塞上鸡。逢春乡思苦，万里草萋萋。
<br>
<br>
<br>
<br>&nbsp;&nbsp; 卷348_9 【春园即事】陈羽 
<br>
<br>水隔群物远，夜深风起频。霜中千树橘，月下五湖人。 
<br>听鹤忽忘寝，见山如得邻。明年还到此，共看洞庭春。
<br>
<br>
<br>
<br>&nbsp;&nbsp; 卷348_10 【送友人及第归江东】陈羽 
<br>
<br>五陵春色泛花枝，心醉花前远别离。落羽耻为关右客， 
<br>成名空羡里中儿。都门雨歇愁分处，山店灯残梦到时。 
<br>家住洞庭多钓伴，因来相贺话相思。
<br>
<br>
<br>
<br>&nbsp;&nbsp; 卷348_11 【梓州与温商夜别（一作夜别温商梓州）】陈羽 
<br>
<br>凤凰城里花时别，玄武江边月下逢。客舍莫辞先买酒， 
<br>相门曾忝共登龙。迎风骚屑千家竹，隔水悠扬午夜钟。 
<br>明日又行西蜀路，不堪天际远山重。
<br>
<br>
<br>
<br>&nbsp;&nbsp; 卷348_12 【长安卧病秋夜言怀】陈羽 
<br>
<br>九重门锁禁城秋，月过南宫渐映楼。紫陌夜深槐露滴， 
<br>碧空云尽火星流。风清刻漏传三殿，甲第歌钟乐五侯。 
<br>楚客病来乡思苦，寂寥灯下不胜愁。
<br>
<br>
<br>
<br>&nbsp;&nbsp; 卷348_13 【喜雪上窦相公（一作朱湾诗）】陈羽 
<br>
<br>千门万户雪花浮，点点无声落瓦沟。全似玉尘销更积， 
<br>半成冰水结还流。光添曙色连天远，轻逐春风绕玉楼。 
<br>平地已沾盈尺润，年丰须荷富人侯。
<br>
<br>
<br>
<br>&nbsp;&nbsp; 卷348_14 【宴杨驸马山亭（一作朱湾诗）】陈羽 
<br>
<br>垂杨拂岸草茸茸，绣户窗前花影重。鲙下玉盘红缕细， 
<br>酒开金瓮绿醅醲。中朝驸马何平叔，南国词人陆士龙。 
<br>落日泛舟同醉处，回潭百丈映千峰。
<br>
<br>
<br>
<br>&nbsp;&nbsp; 卷348_15 【西蜀送许中庸归秦赴举】陈羽 
<br>
<br>春色华阳国，秦人此别离。驿楼横水影，乡路入花枝。 
<br>日暖莺飞好，山晴马去迟。剑门当石隘，栈阁入云危。 
<br>独鹤心千里，贫交酒一卮。桂条攀偃蹇，兰叶藉参差。 
<br>旅梦惊蝴蝶，残芳怨子规。碧霄今夜月，惆怅上峨嵋。
<br>
<br>
<br>
<br>&nbsp;&nbsp; 卷348_16 【小苑春望宫池柳色（一作御沟新柳）】陈羽 
<br>
<br>宛宛如丝柳，含黄一望新。未成沟上暗，且向日边春。 
<br>袅娜方遮水，低迷欲醉人。托空芳郁郁，逐溜影鳞鳞。 
<br>弄水滋宵露，垂枝染夕尘。夹堤连太液，还似映天津。
<br>
<br>
<br>
<br>&nbsp;&nbsp; 卷348_17 【中秋夜临镜湖望月】陈羽 
<br>
<br>镜里秋宵望，湖平月彩深。圆光珠入浦，浮照鹊惊林。 
<br>澹动光还碎，婵娟影不沉。远时生岸曲，空处落波心。 
<br>迥彻轮初满，孤明魄未侵。桂枝如可折，何惜夜登临。
<br>
<br>
<br>
<br>&nbsp;&nbsp; 卷348_18 【江上愁思二首】陈羽 
<br>
<br>江上翁开门，开门向衰草。只知愁子孙，不觉生涯老。
<br>
<br>江上草茎枯，茎枯叶复焦。那堪芳意尽，夜夜没寒潮。
<br>
<br>
<br>
<br>&nbsp;&nbsp; 卷348_19 【梁城老人怨（一作司空曙诗）】陈羽 
<br>
<br>朝为耕种人，暮作刀枪鬼。相看父子血，共染城濠水。
<br>
<br>
<br>
<br>&nbsp;&nbsp; 卷348_20 【送灵一上人】陈羽 
<br>
<br>十年劳远别，一笑喜相逢。又上青山去，青山千万重。
<br>
<br>
<br>
<br>&nbsp;&nbsp; 卷348_21 【经夫差庙】陈羽 
<br>
<br>姑苏城畔千年木，刻作夫差庙里神。
<br>冠盖寂寥尘满室，不知箫鼓乐何人。
<br>
<br>
<br>
<br>&nbsp;&nbsp; 卷348_22 【九月十日即事】陈羽 
<br>
<br>汉江天外东流去，巴塞连山万里秋。
<br>节过重阳人病起，一枝残菊不胜愁。
<br>
<br>
<br>
<br>&nbsp;&nbsp; 卷348_23 【夏日宴九华池赠主人】陈羽 
<br>
<br>池上凉台五月凉，百花开尽水芝香。
<br>黄金买酒邀诗客，醉倒檐前青玉床。
<br>
<br>
<br>
<br>&nbsp;&nbsp; 卷348_24 【长安早春言志】陈羽 
<br>
<br>九衢日暖树苍苍，万里吴人忆水乡。
<br>汉主未曾亲羽猎，不知将底谏君王。
<br>
<br>
<br>
<br>&nbsp;&nbsp; 卷348_25 【读苏属国传】陈羽 
<br>
<br>天山西北居延海，沙塞重重不见春。
<br>肠断帝乡遥望日，节旄零落汉家臣。
<br>
<br>
<br>
<br>&nbsp;&nbsp; 卷348_26 【吴城览古】陈羽 
<br>
<br>吴王旧国水烟空，香径无人兰叶红。
<br>春色似怜歌舞地，年年先发馆娃宫。
<br>
<br>
<br>
<br>&nbsp;&nbsp; 卷348_27 【犍为城下夜泊闻夷歌】陈羽 
<br>
<br>犍为城下牂牁路，空冢滩西贾客舟。
<br>此夜可怜江上月，夷歌铜鼓不胜愁。
<br>
<br>
<br>
<br>&nbsp;&nbsp; 卷348_28 【和王中丞使君春日过高评事幽居】陈羽 
<br>
<br>风光满路旗幡出，林下高人待使君。
<br>笑藉紫兰相向醉，野花千树落纷纷。
<br>
<br>
<br>
<br>&nbsp;&nbsp; 卷348_29 【和王中丞中和日】陈羽 
<br>
<br>节应中和天地晴，繁弦叠鼓动高城。
<br>汉家分刺诸侯贵，一曲阳春江水清。
<br>
<br>
<br>
<br>&nbsp;&nbsp; 卷348_30 【同韦中丞花下夜饮赠歌人】陈羽 
<br>
<br>银烛煌煌半醉人，娇歌宛转动朱唇。
<br>繁花落尽春风里，绣被郎官不负春。
<br>
<br>
<br>
<br>&nbsp;&nbsp; 卷348_31 【若耶溪逢陆澧】陈羽 
<br>
<br>溪上春晴聊看竹，谁言驿使此相逢。
<br>担簦蹑屐仍多病，笑杀云间陆士龙。
<br>
<br>
<br>
<br>&nbsp;&nbsp; 卷348_32 【夜泊荆溪】陈羽 
<br>
<br>小雪已晴芦叶暗，长波乍急鹤声嘶。
<br>孤舟一夜宿流水，眼看山头月落溪。
<br>
<br>
<br>
<br>&nbsp;&nbsp; 卷348_33 【南山别僧】陈羽 
<br>
<br>惆怅人间多别离，梅花满眼独行时。
<br>无家度日多为客，欲共山僧何处期。
<br>
<br>
<br>
<br>&nbsp;&nbsp; 卷348_34 【戏题山居二首】陈羽 
<br>
<br>云盖秋松幽洞近，水穿危石乱山深。
<br>门前自有千竿竹，免向人家看竹林。
<br>
<br>虽有柴门长不关，片云高木共身闲。
<br>犹嫌住久人知处，见欲移居更上山。
<br>
<br>
<br>
<br>&nbsp;&nbsp; 卷348_35 【山中秋夜喜周士闲见过】陈羽 
<br>
<br>青山高处上不易，白云深处行亦难。
<br>留君不宿对秋月，莫厌山空泉石寒。
<br>
<br>
<br>
<br>&nbsp;&nbsp; 卷348_36 【过栎阳山谿】陈羽 
<br>
<br>众草穿沙芳色齐，蹋莎行草过春溪。
<br>闲云相引上山去，人到山头云却低。
<br>
<br>
<br>
<br>&nbsp;&nbsp; 卷348_37 【姑苏台怀古】陈羽 
<br>
<br>忆昔吴王争霸日，歌钟满地上高台。
<br>三千宫女看花处，人尽台崩花自开。
<br>
<br>
<br>
<br>&nbsp;&nbsp; 卷348_38 【将归旧山留别】陈羽 
<br>
<br>相共游梁今独还，异乡摇落忆空山。
<br>信陵死后无公子，徒向夷门学抱关。
<br>
<br>
<br>
<br>&nbsp;&nbsp; 卷348_39 【游洞灵观】陈羽 
<br>
<br>初访西城礼少君，独行深入洞天云。
<br>风吹青桂寒花落，香绕仙坛处处闻。
<br>
<br>
<br>
<br>&nbsp;&nbsp; 卷348_40 【旅次沔阳，闻克复，而用师者穷兵黩武，因书简之】陈羽 
<br>
<br>江上烟消汉水清，王师大破绿林兵。
<br>干戈用尽人成血，韩信空传壮士名。
<br>
<br>
<br>
<br>&nbsp;&nbsp; 卷348_41 【湘君祠（一作湘妃怨）】陈羽 
<br>
<br>二妃怨处云沉沉，二妃哭处湘水深。
<br>商人酒滴庙前草，萧索风生斑竹林。
<br>
<br>
<br>
<br>&nbsp;&nbsp; 卷348_42 【送辛吉甫常州觐省】陈羽 
<br>
<br>西去兰陵家不远，到家还及采兰时。
<br>新年送客我为客，惆怅门前黄柳丝。
<br>
<br>
<br>
<br>&nbsp;&nbsp; 卷348_43 【题舞花山大师遗居】陈羽 
<br>
<br>西过流沙归路长，一生遗迹在东方。
<br>空堂寂寞闭灯影，风动四山松柏香。
<br>
<br>
<br>
<br>&nbsp;&nbsp; 卷348_44 【广陵秋夜对月即事】陈羽 
<br>
<br>霜落寒空月上楼，月中歌吹满扬州。
<br>相看醉舞倡楼月，不觉隋家陵树秋。
<br>
<br>
<br>
<br>&nbsp;&nbsp; 卷348_45 【早秋浐水送人归越】陈羽 
<br>
<br>凉叶萧萧生远风，晓鸦飞度望春宫。
<br>越人归去一摇首，肠断马嘶秋水东。
<br>
<br>
<br>
<br>&nbsp;&nbsp; 卷348_46 【小江驿送陆侍御归湖上山】陈羽 
<br>
<br>鹤唳天边秋水空，荻花芦叶起西风。
<br>今夜渡江何处宿，会稽山在月明中。
<br>
<br>
<br>
<br>&nbsp;&nbsp; 卷348_47 【送李德舆归穿石洞山居】陈羽 
<br>
<br>乌巾年少归何处，一片彩霞仙洞中。
<br>惆怅别时花似雪，行人不肯醉春风。
<br>
<br>
<br>
<br>&nbsp;&nbsp; 卷348_48 【酬幽居闲上人喜及第后见赠】陈羽 
<br>
<br>九霄心在劳相问，四十年间岂足惊。
<br>风动自然云出岫，高僧不用笑浮生。
<br>
<br>
<br>
<br>&nbsp;&nbsp; 卷348_49 【洛下赠彻公】陈羽 
<br>
<br>天竺沙门洛下逢，请为同社笑相容。
<br>支颐忽望碧云里，心爱嵩山第几重。
<br>
<br>
<br>
<br>&nbsp;&nbsp; 卷348_50 【观朱舍人归葬吴中】陈羽 
<br>
<br>翩翩绛旐寒流上，行引东归万里魂。
<br>几处州人临水哭，共看遗草有王言。
<br>
<br>
<br>
<br>&nbsp;&nbsp; 卷348_51 【题清镜寺留别】陈羽 
<br>
<br>路入千山愁自知，雪花撩乱压松枝。
<br>世人并道离别苦，谁信山僧轻别离。
<br>
<br>
<br>
<br>&nbsp;&nbsp; 卷348_52 【从军行】陈羽 
<br>
<br>海畔风吹冻泥裂，枯桐叶落枝梢折。
<br>横笛闻声不见人，红旗直上天山雪。
<br>
<br>
<br>
<br>&nbsp;&nbsp; 卷348_53 【宿淮阴作】陈羽 
<br>
<br>秋灯点点淮阴市，楚客联樯宿淮水。
<br>夜深风起鱼鳖腥，韩信祠堂明月里。
<br>
<br>
<br>
<br>&nbsp;&nbsp; 卷348_54 【春日南山行】陈羽 
<br>
<br>处处看山不可行，野花相向笑无成。
<br>长嫌为客过州县，渐被时人识姓名。
<br>
<br>
<br>
<br>&nbsp;&nbsp; 卷348_55 【步虚词二首】陈羽 
<br>
<br>汉武清斋读鼎书，太官扶上画云车。
<br>坛上月明宫殿闭，仰看星斗礼空虚。
<br>
<br>楼殿层层阿母家，昆仑山顶驻红霞。
<br>笙歌出见穆天子，相引笑看琪树花。
<br>
<br>
<br>
<br>&nbsp;&nbsp; 卷348_56 【襄阳过孟浩然旧居】陈羽 
<br>
<br>襄阳城郭春风起，汉水东流去不还。
<br>孟子死来江树老，烟霞犹在鹿门山。
<br>
<br>
<br>
<br>&nbsp;&nbsp; 卷348_57 【送友人游嵩山】陈羽 
<br>
<br>嵩山归路绕天坛，雪影松声满谷寒。
<br>君见九龙潭上月，莫辞清夜访袁安。
<br>
<br>
<br>
<br>&nbsp;&nbsp; 卷348_58 【伏翼西洞送夏方庆】陈羽 
<br>
<br>洞里春晴花正开，看花出洞几时回。
<br>殷勤好去武陵客，莫引世人相逐来。
<br>
<br>
<br>
<br>&nbsp;&nbsp; 卷348_59 【赠人】陈羽 
<br>
<br>或棹孤舟或杖藜，寻常适意钓长溪。
<br>草堂竹径在何处，落日孤烟寒渚西。
<br>
<br>
<br>
<br>&nbsp;&nbsp; 卷348_60 【句】陈羽 
<br>
<br>稚子新能编笋笠，山妻旧解补荷衣。秋山隔岸清猿叫， 
<br>湖水当门白鸟飞。（见《锦绣万花谷》）
<br>
<br>
<br>
<br>
<br>
<br>
<br>&nbsp;&nbsp;卷349_1 【东风二章】欧阳詹 
<br>
<br>东风叶时，匪沃匪飘。莫雪凝川，莫阴沍郊。 
<br>朝不徯夕乃销，东风之行地上兮。上德临慝，匪戮匪枭。 
<br>莫暴在野，莫丑在阶。以踣以歼，夕不徯朝。 
<br>陇西公来浚都兮。
<br>
<br>东风叶时，匪凿匪穮。莫蛰在泉，莫枯在条。 
<br>宵不徯晨乃繇。东风之行地上兮。上德为政，匪食匪招。 
<br>莫顾于家，莫流于辽。以饱以回，晨不徯宵。 
<br>陇西公来浚都兮。
<br>
<br>
<br>&nbsp;&nbsp; 卷349_2 【有所恨二章】欧阳詹 
<br>
<br>相思君子，吁嗟万里。亦既至止，曷不觏止。本不信巫， 
<br>谓巫言是履。在门五日，如待之死。有所恨兮。
<br>
<br>相思遗衣，为忆以贻。亦既受止，曷不保持。本不欺友， 
<br>谓友情是违。隔生之赠，造次亡之。有所恨兮。
<br>
<br>
<br>
<br>&nbsp;&nbsp; 卷349_3 【玩月】欧阳詹 
<br>
<br>八月十五夕，旧嘉蟾兔光。斯从古人好，共下今宵堂。 
<br>素魄皎孤凝，芳辉纷四扬。裴回林上头，泛滟天中央。 
<br>皓露助流华，轻风佐浮凉。清冷到肌骨，洁白盈衣裳。 
<br>惜此苦宜玩，揽之非可将。含情顾广庭，愿勿沉西方。
<br>
<br>
<br>
<br>&nbsp;&nbsp; 卷349_4 【咏德上韦检察（即韦相皋之弟也，名纁）】欧阳詹 
<br>
<br>少华类太华，太室似少室。亚相与丞相，亦复无异质。 
<br>渟如月临水，肃若松照日。辉影互光澄，阴森两葱郁。 
<br>连城鸾凤分，同气龟龙出。并力革夷心，通筹整师律。 
<br>英豪愿回席，蛮貊皆屈膝。中外行分途，寰瀛待清谧。
<br>
<br>
<br>
<br>&nbsp;&nbsp; 卷349_5 【寓兴】欧阳詹 
<br>
<br>桃李有奇质，樗栎无妙姿。皆承庆云沃，一种春风吹。 
<br>美恶苟同归，喧嚣徒尔为。相将任玄造，聊醉手中卮。
<br>
<br>
<br>
<br>&nbsp;&nbsp; 卷349_6 【答韩十八驽骥吟】欧阳詹 
<br>
<br>故人舒其愤，昨示驽骥篇。驽以易售陈，骥以难知言。 
<br>委曲感既深，咨嗟词亦殷。伊情有远澜，余志逊其源。 
<br>室在周孔堂，道通尧舜门。调雅声寡同，途遐势难翻。 
<br>顾兹万恨来，假彼二物云。贱贵而贵贱，世人良共然。 
<br>巴蕉一叶妖，茙葵一花妍。毕无才实资，手植阶墀前。 
<br>楩楠十围瑰，松柏百尺坚。罔念梁栋功，野长丘墟边。 
<br>伤哉昌黎韩，焉得不迍邅。上帝本厚生，大君方建元。 
<br>宝将庇群甿，庶此规崇轩。班尔图永安，抡择期精专。 
<br>君看广厦中，岂有树庭萱。
<br>
<br>
<br>
<br>&nbsp;&nbsp; 卷349_7 【益昌行】欧阳詹 
<br>
<br>驱马至益昌，倍惊风俗和。耕夫陇上谣，负者途中歌。 
<br>处处川复原，重重山与河。人烟遍馀田，时稼无闲坡。 
<br>问业一何修，太守德化加。问身一何安，太守恩怀多。 
<br>贤哉我太守，在古无以过。爱人甚爱身，治郡如治家。 
<br>云雷既奋腾，草木遂萌芽。乃知良二千，德足为国华。 
<br>今时固精求，汉帝非徒嗟。四海有青春，众植伫扬葩。 
<br>期当作说霖，天下同滂沱。
<br>
<br>
<br>
<br>&nbsp;&nbsp; 卷349_8 【自淮中却赴洛途中作】欧阳詹 
<br>
<br>惆怅策疲马，孤蓬被风吹。昨东今又西，冉冉长路岐。 
<br>岁晚树无叶，夜寒霜满枝。旅人恒苦辛，冥寞天何知。
<br>
<br>
<br>
<br>&nbsp;&nbsp; 卷349_9 【晨装行】欧阳詹 
<br>
<br>村店月西出，山林鹎鵊声。旅灯彻夜席，束囊事晨征。 
<br>寂寂人尚眠，悠悠天未明。岂无偃息心，所务前有程。
<br>
<br>
<br>
<br>&nbsp;&nbsp; 卷349_10 【新都行】欧阳詹 
<br>
<br>缥缈空中丝，蒙笼道傍树。翻兹叶间吹，惹破花上露。 
<br>悠扬丝意去，苒蒻花枝住。何计脱缠绵，天长春日暮。
<br>
<br>
<br>
<br>&nbsp;&nbsp; 卷349_11 【铜雀妓】欧阳詹 
<br>
<br>萧条登古台，回首黄金屋。落叶不归林，高陵永为谷。 
<br>妆容徒自丽，舞态阅谁目。惆怅繐帷空，歌声苦于哭。
<br>
<br>
<br>
<br>&nbsp;&nbsp; 卷349_12 【太原旅怀呈薛十八侍御齐十二奉礼】欧阳詹 
<br>
<br>前来称英隽，有食主人鱼。后来曰贤才，又受主人车。 
<br>伊予亦投刺，恩煦胡凋疏。既睹主人面，复见主人书。 
<br>餬口百家周。赁庑三月馀。眼见寒序臻，坐送秋光除。 
<br>西日惄饥肠，北风疾絺裾。升堂有知音，此意当何如。
<br>
<br>
<br>
<br>&nbsp;&nbsp; 卷349_13 【李评事公进示文集因赠之】欧阳詹 
<br>
<br>风雅不坠地，五言始君先。希微嘉会章，杳冥河梁篇。 
<br>理蔓语无枝，言一意则千。往来更后人，浇荡醨前源。 
<br>倾筐实不收，朴樕华争繁。大教护微旨，哲人生令孙。 
<br>高飙激颓波，坐使横流翻。昔日越重阻，侧聆沧海传。 
<br>逮兹觌清扬，幸睹青琅编。泠泠中山醇，片片昆丘璠。 
<br>一杯有馀味，再览增光鲜。对宝人皆鉴，握鞶良自妍。 
<br>吾其告先师，六义今还全。
<br>
<br>
<br>
<br>&nbsp;&nbsp; 卷349_14 【徐十八晦落第】欧阳詹 
<br>
<br>嘉谷不夏熟，大器当晚成。徐生异凡鸟，安得非时鸣。 
<br>汲汲有所为，驱驱无本情。懿哉苍梧凤，终见排云征。
<br>
<br>
<br>
<br>&nbsp;&nbsp; 卷349_15 【春日途中寄故园所亲】欧阳詹 
<br>
<br>客路度年华，故园云未返。悠悠去源水，日日只有远。 
<br>始叹秋叶零，又看春草晚。寄书南飞鸿，相忆剧乡县。
<br>
<br>
<br>
<br>&nbsp;&nbsp; 卷349_16 【蜀中将归留辞韩相公贯之】欧阳詹 
<br>
<br>宁体即云构，方前恒玉食。贫居岂及此，要自怀归忆。 
<br>在梦关山远，如流岁华逼。明晨首乡路，迢递孤飞翼。
<br>
<br>
<br>
<br>&nbsp;&nbsp; 卷349_17 【江夏留别华二（一作别辛三十）】欧阳詹 
<br>
<br>弭棹已伤别，不堪离绪催。十年一心人，千里同舟来。 
<br>乡路我尚遥，客游君未回。将何慰两端，互勉临岐杯。
<br>
<br>
<br>
<br>&nbsp;&nbsp; 卷349_18 【送潭州陆户曹之任（户曹自处州司仓除）】欧阳詹 
<br>
<br>三语又为掾，大家闻屈声。多年名下人，四姓江南英。 
<br>衡岳半天秀，湘潭无底清。何言驱车远，去有蒙庄情。
<br>
<br>
<br>
<br>&nbsp;&nbsp; 卷349_19 【福州送郑楚材赴京，时监察刘公亮有感激郑意】欧阳詹 
<br>
<br>美人河岳灵，家本荥水濆。门承若兰族，身蕴如琼文。 
<br>早折青桂枝，俯窥鸿鹄群。迩来丹霄姿，远逐苍梧云。 
<br>有伊光鉴人，惜兹瑶蕙薰。中酣前激昂，四座同氛氲。 
<br>海郡梅霪晴，山邮炎景曛。回翔罢南游，鸣唳期西闻。 
<br>秦塞鸾凤征，越江云雨分。从兹一别离，伫致如尧君。
<br>
<br>
<br>
<br>&nbsp;&nbsp; 卷349_20 【初发太原，途中寄太原所思】欧阳詹 
<br>
<br>驱马觉渐远，回头长路尘。高城已不见，况复城中人。 
<br>去意自未甘，居情谅犹辛。五原东北晋，千里西南秦。 
<br>一屦不出门，一车无停轮。流萍与系匏，早晚期相亲。
<br>
<br>
<br>
<br>&nbsp;&nbsp; 卷349_21 【汝川行】欧阳詹 
<br>
<br>汝坟春女蚕忙月，朝起采桑日西没。轻绡裙露红罗袜， 
<br>半蹋金梯倚枝歇。垂空玉腕若无骨，映叶朱唇似花发。 
<br>相欢谁是游冶郎，蚕休不得岐路旁。
<br>
<br>
<br>
<br>&nbsp;&nbsp; 卷349_22 【智达上人水精念珠歌】欧阳詹 
<br>
<br>水已清，清中不易当其精。精华极，何宜更复加磨拭。 
<br>良工磨拭成贯珠，泓澄洞澈看如无。星辉月耀莫之逾， 
<br>骇鸡照乘徒称殊。上人念佛泛贞谛，一佛一珠以为计。 
<br>既指其珠当佛身，亦欲珠明佛像智。咨董母，访朱公。 
<br>得之玓瓅群奇中，龙龛鹫岭长随躬。朝自守持纤掌透， 
<br>夜来月照红绦空。穷川极陆难为宝，孰说砗磲将玛瑙。 
<br>连连寒溜下阴轩，荧荧泫露垂秋草。皎晶晶，彰煌煌， 
<br>陆离电烻纷不常，凌眸晕目生光芒。我来借问修行术， 
<br>数日殷勤美兹物。上人视日授微言，心静如斯即诸佛。
<br>
<br>
<br>
<br>&nbsp;&nbsp; 卷349_23 【许州途中】欧阳詹 
<br>
<br>秦川行尽颍川长，吴江越岭已同方。征途渺渺烟茫茫， 
<br>未得还乡伤近乡。随萍逐梗见春光，行乐登台斗在旁。 
<br>林间啼鸟野中芳，有似故园皆断肠。
<br>
<br>
<br>
<br>&nbsp;&nbsp; 卷349_24 【赋得秋河曙耿耿送郭秀才应举】欧阳詹 
<br>
<br>月没天欲明，秋河尚凝白。皑皑积光素，耿耿横虚碧。 
<br>南斗接，北辰连，空濛鸿洞浮高天。荡荡漫漫皆晶然， 
<br>实类平芜流大川。星为潭底珠，云是波中烟。 
<br>鸡唱漏尽东方作，曲渚苍苍晓霜落。雁叫疑从清浅惊， 
<br>凫声似在沿洄泊。并州细侯直下孙，才应秋赋怀金门。 
<br>念排云汉将飞翻，仰之踊跃当华轩。夜来陪饯欧阳子， 
<br>偶坐通宵见深旨。心知慷慨日昭然，前程心在青云里。
<br>
<br>
<br>
<br>&nbsp;&nbsp; 卷349_25 【送袁秀才下第归毗陵】欧阳詹 
<br>
<br>羸马出都门，修途指江东。关河昨夜雨，草木非春风。 
<br>矢舍虽未中，璞全终待攻。层霄秋可翔，岂不随高鸿。
<br>
<br>
<br>
<br>&nbsp;&nbsp; 卷349_26 【闻邻舍唱凉州有所思】欧阳詹 
<br>
<br>有善伊凉曲，离别在天涯。虚堂正相思，所妙发邻家。 
<br>声音虽类闻，形影终以遐。因之增远怀，惆怅菖蒲花。
<br>
<br>
<br>
<br>&nbsp;&nbsp; 卷349_27 【陪太原郑行军中丞登汾上阁中丞诗曰汾楼…辄书即事上答】欧阳詹 
<br>
<br>并州汾上阁，登望似吴阊。贯郭河通路，萦村水逼乡。 
<br>城槐临枉渚，巷市接飞梁。莫论江湖思，南人正断肠。
<br>
<br>
<br>
<br>&nbsp;&nbsp; 卷349_28 【送少微上人归德峰】欧阳詹 
<br>
<br>不负人间累，栖身任所从。灰心闻密行，菜色见羸容。 
<br>幻世方同悟，深居愿继踪。孤云与禅诵，到后在何峰。
<br>
<br>
<br>
<br>&nbsp;&nbsp; 卷349_29 【荆南夏夜水楼怀昭丘直上人云梦李莘】欧阳詹 
<br>
<br>无机成旅逸，中夜上江楼。云尽月如练，水凉风似秋。 
<br>凫声闻梦泽，黛色上昭丘。不远人情在，良宵恨独游。
<br>
<br>
<br>
<br>&nbsp;&nbsp; 卷349_30 【酬裴十二秀才孩子咏】欧阳詹 
<br>
<br>算日未成年，英姿已褎然。王家千里后，荀氏八龙先。 
<br>葱蒨松犹嫩，清明月渐圆。将何一枝桂，容易赏名贤。
<br>
<br>
<br>
<br>&nbsp;&nbsp; 卷349_31 【旅次舟中对月寄姜公（此公，丁泉州门客）】欧阳詹 
<br>
<br>中宵天色净，片月出沧洲。皎洁临孤岛，婵娟入乱流。 
<br>应同故园夜，独起异乡愁。那得休蓬转，从君上庾楼。
<br>
<br>
<br>
<br>&nbsp;&nbsp; 卷349_32 【除夜长安客舍】欧阳詹 
<br>
<br>十上书仍寝，如流岁又迁。望家思献寿，算甲恨长年。 
<br>虚牖传寒柝，孤灯照绝编。谁应问穷辙，泣尽更潸然。
<br>
<br>
<br>
<br>&nbsp;&nbsp; 卷349_33 【早秋登慈恩寺塔】欧阳詹 
<br>
<br>宝塔过千仞，登临尽四维。毫端分马颊，墨点辨蛾眉。 
<br>地迥风弥紧，天长日久迟。因高欲有赋，远意惨生悲。
<br>
<br>
<br>
<br>&nbsp;&nbsp; 卷349_34 【太原和严长官八月十五日夜西山童子上方玩月寄中丞少尹】欧阳詹 
<br>
<br>西寺碧云端，东溟白雪团。年来一夜玩，君在半天看。 
<br>素魄当怀上，清光在下寒。宜裁济江什，有阻惠连欢。
<br>
<br>
<br>
<br>&nbsp;&nbsp; 卷349_35 【九日广陵同陈十五先辈登高怀林十二先辈】欧阳詹 
<br>
<br>客路重阳日，登高寄上楼。风烟今令节，台阁古雄州。 
<br>泛菊聊斟酒，持萸懒插头。情人共惆怅，良久不同游。
<br>
<br>
<br>
<br>&nbsp;&nbsp; 卷349_36 【题严光钓台】欧阳詹 
<br>
<br>弭棹历尘迹，悄然关我情。伊无昔时节，岂有今日名。 
<br>辞贵不辞贱，是心谁复行。钦哉此溪曲，永独古风清。
<br>
<br>
<br>
<br>&nbsp;&nbsp; 卷349_37 【送高士安下第归岷南宁觐】欧阳詹 
<br>
<br>偕隐有贤亲，岷南四十春。栖云自匪石，观国暂同尘。 
<br>就养思儿戏，延年爱鸟伸。还看谢时去，有类颍阳人。
<br>
<br>
<br>
<br>&nbsp;&nbsp; 卷349_38 【述德上兴元严仆射】欧阳詹 
<br>
<br>山横碧立并雄岷，大阜洪川共降神。心合云雷清祸乱， 
<br>力回天地作阳春。非熊德愧当周辅，称杰叨惭首汉臣。 
<br>何幸腐儒无一艺，得为门下食鱼人。
<br>
<br>
<br>
<br>&nbsp;&nbsp; 卷349_39 【及第后酬故园亲故】欧阳詹 
<br>
<br>才非天授学非师，以此成名曩岂期。杨叶射频因偶中， 
<br>桂枝材美敢当之。称文作艺方惭德，相贺投篇料愧词。 
<br>犹著褐衣何足羡，如君即是载鸣时。
<br>
<br>
<br>
<br>&nbsp;&nbsp; 卷349_40 【题华十二判官汝州宅内亭】欧阳詹 
<br>
<br>高居胜景谁能有，佳意幽情共可欢。新柳绕门青翡翠， 
<br>修篁浮径碧琅玕。步兵阮籍空除屏，彭泽陶潜谩挂冠。 
<br>只在城隍也趋府，岂如吾子道斯安。
<br>
<br>
<br>
<br>&nbsp;&nbsp; 卷349_41 【薛舍人使君观察韩判官侍御许雨晴到所居既霁先呈即事】欧阳詹 
<br>
<br>江皋昨夜雨收梅，寂寂衡门与钓台。西岛落花随水至， 
<br>前山飞鸟出云来。观风驷马能言驻，行县双旌许暂回。 
<br>岂不偶然聊为竹，空令石径扫莓苔。
<br>
<br>
<br>
<br>&nbsp;&nbsp; 卷349_42 【元日陪早朝】欧阳詹 
<br>
<br>斗柄东回岁又新，邃旒南面挹来宾。和光仿佛楼台晓， 
<br>休气氛氲天地春。仪籥不唯丹穴鸟，称觞半是越裳人。 
<br>江皋腐草今何幸，亦与恒星拱北辰。
<br>
<br>
<br>
<br>&nbsp;&nbsp; 卷349_43 【和太原郑中丞登龙兴寺阁】欧阳詹 
<br>
<br>青窗朱户半天开，极目凝神望几回。晋国颓墉生草树， 
<br>皇家瑞气在楼台。千条水入黄河去，万点山从紫塞来。 
<br>独恨侍游违长者，不知高意是谁陪。
<br>
<br>
<br>
<br>&nbsp;&nbsp; 卷349_44 【咏德上太原李尚书】欧阳詹 
<br>
<br>那以公方郭细侯，并州非复旧并州。九重帝宅司丹地， 
<br>十万兵枢拥碧油。锵玉半为趋閤吏，腰金皆是走庭流。 
<br>王褒见德空知颂，身在三千最上头。
<br>
<br>
<br>
<br>&nbsp;&nbsp; 卷349_45 【和严长官秋日登太原龙兴寺阁野望】欧阳詹 
<br>
<br>百丈化城楼，君登最上头。九霄回栈路，八到视并州。 
<br>烟火遗尧庶，山河启圣猷。短垣齐介岭，片白指分流。 
<br>清铎中天籁，哀鸣下界秋。境闲知道胜，心远见名浮。 
<br>岂念乘肥马，方应驾大牛。自怜蓬逐吹，不得与良游。
<br>
<br>
<br>
<br>&nbsp;&nbsp; 卷349_46 【小苑春望宫池柳色（一作御沟新柳）】欧阳詹 
<br>
<br>东风韶景至，垂柳御沟新。媚作千门秀，连为一道春。 
<br>柔荑生女指，嫩叶长龙鳞。舞絮回青岸，翻烟拂绿蘋。 
<br>王孙初命赏，佳客欲伤神。芳意堪相赠，一枝先远人。
<br>
<br>
<br>
<br>&nbsp;&nbsp; 卷349_47 【蜀门与林蕴分路后屡有山川似闽中因寄林蕴蕴亦闽人也】欧阳詹 
<br>
<br>村步如延寿，川原似福平。无人相共识，独自故乡情。
<br>
<br>
<br>
<br>&nbsp;&nbsp; 卷349_48 【读周太公传】欧阳詹 
<br>
<br>论兵去商虐，讲德兴周道。屠沽未遇时，岂异兹川老。
<br>
<br>
<br>
<br>&nbsp;&nbsp; 卷349_49 【乐津店北陂】欧阳詹 
<br>
<br>婵娟有丽玉如也，美笑当予系予马。
<br>罗帏碧簟岂相容，行到山头忆山下。
<br>
<br>
<br>
<br>&nbsp;&nbsp; 卷349_50 【出蜀门】欧阳詹 
<br>
<br>北客今朝出蜀门，翛然领得入时魂。
<br>游人莫道归来易，三不曾闻古老言。
<br>
<br>
<br>
<br>&nbsp;&nbsp; 卷349_51 【题第五司户侍御】欧阳詹 
<br>
<br>曾称野鹤比群公，忽作长松向府中。
<br>骢马不骑人不识，泠然三尺别生风。
<br>
<br>
<br>
<br>&nbsp;&nbsp; 卷349_52 【建溪行待陈诩（予先发福州，陈续发，中路待之不得）】欧阳詹 
<br>
<br>偕行那得会心期，先者贪前后者迟。
<br>空忆丽词能状物，每看奇异但相思。
<br>
<br>
<br>
<br>&nbsp;&nbsp; 卷349_53 【述德上兴元严仆射】欧阳詹 
<br>
<br>推车阃外主恩新，今日梁川草遍春。
<br>玉色据鞍双节下，扬兵百万路无尘。
<br>
<br>
<br>
<br>&nbsp;&nbsp; 卷349_54 【许州送张中丞出临颍镇】欧阳詹 
<br>
<br>心诵阴符口不言，风驱千骑出辕门。
<br>孙吴去后无长策，谁敌留侯直下孙。
<br>
<br>
<br>
<br>&nbsp;&nbsp; 卷349_55 【睹亡友题诗处】欧阳詹 
<br>
<br>旧友亲题壁上诗，伤看缘迹不缘词。
<br>门前犹是长安道，无复回车下笔时。
<br>
<br>
<br>
<br>&nbsp;&nbsp; 卷349_56 【题秦岭】欧阳詹 
<br>
<br>南下斯须隔帝乡，北行一步掩南方。
<br>悠悠烟景两边意，蜀客秦人各断肠。
<br>
<br>
<br>
<br>&nbsp;&nbsp; 卷349_57 【自南山却赴京师，石臼岭头即事寄严仆射】欧阳詹 
<br>
<br>鸟企蛇盘地半天，下窥千仞到浮烟。
<br>因高回望沾恩处，认得梁州落日边。
<br>
<br>
<br>
<br>&nbsp;&nbsp; 卷349_58 【与洪孺卿自梁州回途中经骆谷见野果有闽中悬壶子…闽人】欧阳詹 
<br>
<br>青苞朱实忽离离，摘得盈筐泪更垂。
<br>上德同之岂无意，故园山路一枝枝。
<br>
<br>
<br>
<br>&nbsp;&nbsp; 卷349_59 【韦晤宅听歌】欧阳詹 
<br>
<br>服制虹霓鬓似云，萧郎屋里上清人。
<br>等闲逐酒倾杯乐，飞尽虹梁一夜尘。
<br>
<br>
<br>
<br>&nbsp;&nbsp; 卷349_60 【与林蕴同之蜀途次嘉陵江认得越鸟声呈林林亦闽中人也】欧阳詹 
<br>
<br>正是闽中越鸟声，几回留听暗沾缨。
<br>伤心激念君深浅，共有离乡万里情。
<br>
<br>
<br>
<br>&nbsp;&nbsp; 卷349_61 【送闻上人游嵩山】欧阳詹 
<br>
<br>二室峰峰昔愿游，从云从鹤思悠悠。
<br>丹梯石路君先去，为上青冥最上头。
<br>
<br>
<br>
<br>&nbsp;&nbsp; 卷349_62 【永安寺照上人房】欧阳詹 
<br>
<br>草席蒲团不扫尘，松闲石上似无人。
<br>群阴欲午钟声动，自煮溪蔬养幻身。
<br>
<br>
<br>
<br>&nbsp;&nbsp; 卷349_63 【山中老僧】欧阳詹 
<br>
<br>笑向来人话古时，绳床竹杖自扶持。
<br>秋深头冷不能剃，白黑苍然发到眉。
<br>
<br>
<br>
<br>&nbsp;&nbsp; 卷349_64 【赠鲁山李明府】欧阳詹 
<br>
<br>外户通宵不闭关，抱孙弄子万家闲。
<br>若将邑号称贤宰，又是皇唐李鲁山。
<br>
<br>
<br>
<br>&nbsp;&nbsp; 卷349_65 【泉州赴上都留别舍弟及故人】欧阳詹 
<br>
<br>天长地阔多岐路，身即飞蓬共水萍。
<br>匹马将驱岂容易，弟兄亲故满离亭。
<br>
<br>
<br>
<br>&nbsp;&nbsp; 卷349_66 【送张骠骑邠宁行营】欧阳詹 
<br>
<br>宝马雕弓金仆姑，龙骧虎视出皇都。
<br>扬鞭莫怪轻胡虏，曾在渔阳敌万夫。
<br>
<br>
<br>
<br>&nbsp;&nbsp; 卷349_67 【题梨岭】欧阳詹 
<br>
<br>南北风烟即异方，连峰危栈倚苍苍。
<br>哀猿咽水偏高处，谁不沾衣望故乡。
<br>
<br>
<br>
<br>&nbsp;&nbsp; 卷349_68 【秋夜寄僧（一作秋夜寄弘济上人）】欧阳詹 
<br>
<br>尚被浮名诱此身，今时谁与德为邻。
<br>遥知是夜檀溪上，月照千峰为一人。
<br>
<br>
<br>
<br>&nbsp;&nbsp; 卷349_69 【观送葬】欧阳詹 
<br>
<br>何事悲酸泪满巾，浮生共是北邙尘。
<br>他时不见北山路，死者还曾哭送人。
<br>
<br>
<br>
<br>&nbsp;&nbsp; 卷349_70 【宿建溪中宵即事】欧阳詹 
<br>
<br>nNvF一席眠还坐，蛙噪萤飞夜未央。
<br>僮仆舟人空寂寂，隔帘微月入中仓。
<br>
<br>
<br>
<br>&nbsp;&nbsp; 卷349_71 【题王明府郊亭】欧阳詹 
<br>
<br>日日郊亭启竹扉，论桑劝穑是常机。
<br>山城要得牛羊下，方与农人分背归。
<br>
<br>
<br>
<br>&nbsp;&nbsp; 卷349_72 【塞上行】欧阳詹 
<br>
<br>闻说胡兵欲利秋，昨来投笔到营州。
<br>骁雄已许将军用，边塞无劳天子忧。
<br>
<br>
<br>
<br>&nbsp;&nbsp; 卷349_73 【题别业（一作回别业留别郭中诸公）】欧阳詹 
<br>
<br>千山江上背斜晖，一径中峰见所归。
<br>不信扁舟回在晚，宿云先已到柴扉。
<br>
<br>
<br>
<br>&nbsp;&nbsp; 卷349_74 【九日广陵登高怀邵二先辈】欧阳詹 
<br>
<br>簪萸泛菊俯平阡，饮过三杯却惘然。
<br>十岁此辰同醉友，登高各处已三年。
<br>
<br>
<br>
<br>&nbsp;&nbsp; 卷349_75 【题延平剑潭】欧阳詹 
<br>
<br>想象精灵欲见难，通津一去水漫漫。
<br>空馀昔日凌霜色，长与澄潭生昼寒。
<br>
<br>
<br>
<br>&nbsp;&nbsp; 卷349_76 【晚泊漳州营头亭】欧阳詹 
<br>
<br>回峰叠嶂绕庭隅，散点烟霞胜画图。
<br>日暮华轩卷长箔，太清云上对蓬壶。
<br>
<br>
<br>
<br>&nbsp;&nbsp; 卷349_77 【赠山南严兵马使（即仆射堂弟也）】欧阳詹 
<br>
<br>为雁为鸿弟与兄，如雕如鹗杰连英。
<br>天旋地转烟云黑，共鼓长风六合清。
<br>
<br>
<br>
<br>&nbsp;&nbsp; 卷349_78 【除夜侍酒呈诸兄示舍弟】欧阳詹 
<br>
<br>莫叹明朝又一春，相看堪共贵兹身。
<br>悠悠寰宇同今夜，膝下传杯有几人。
<br>
<br>
<br>
<br>
<br>
<br>
<br>
<br>
<br> 卷350_1 【奉平淮夷雅表·皇武命丞相度董师集大功也】柳宗元 
<br>
<br>皇耆其武，于溵于淮。既巾乃车，环蔡具来。 
<br>狡众昏嚚，甚毒于酲。狂奔叫呶，以干大刑。
<br>
<br>皇咨于度，惟汝一德。旷诛四纪，其徯汝克。 
<br>锡汝斧钺，其往视师。师是蔡人，以宥以釐。
<br>
<br>度拜稽首，庙于元龟。既祃既类，于社是宜。 
<br>金节煌煌，锡质雕戈。犀甲熊旂，威命是荷。
<br>
<br>度拜稽首，出次于东。天子饯之，罍斝是崇。 
<br>鼎臑俎胾，五献百笾。凡百卿士，班以周旋。
<br>
<br>既涉于浐，乃翼乃前。孰图厥犹，其佐多贤。 
<br>宛宛周道，于山于川。远扬迩昭，陟降连连。
<br>
<br>我旆我旗，于道于陌。训于群帅，拳勇来格。 
<br>公曰徐之，无恃额额。式和尔容，惟义之宅。
<br>
<br>进次于郾，彼昏卒狂。裒凶鞠顽，锋猬斧螗， 
<br>赤子匍匐，厥父是亢。怒其萌芽，以悖太阳。
<br>
<br>王旅浑浑，是佚是怙。既获敌师，若饥得餔。 
<br>蔡凶伊窘，悉起来聚。左捣其虚，靡愆厥虑。
<br>
<br>载辟载袚，丞相是临。弛其武刑，谕我德心。 
<br>其危既安，有长如林。曾是讙譊，化为讴吟。
<br>
<br>皇曰来归，汝复相予。爵之成国，胙以夏区。 
<br>度拜稽首，天子圣神。度拜稽首，皇祐下人。
<br>
<br>淮夷既平，震是朔南。宜庙宜郊，以告德音。 
<br>归牛休马，丰稼于野。我武惟皇，永保无疆。
<br>
<br>
<br>&nbsp;&nbsp; 卷350_2 【奉平淮夷雅表·方城命愬守也卒入蔡得其大丑以平淮右】柳宗元 
<br>
<br>方城临临，王卒峙之。匪徼匪竞，皇有正命。 
<br>皇命于愬，往舒余仁。踣彼艰顽，柔惠是驯。
<br>
<br>愬拜即命，于皇之训。既砺既攻，以后厥刃。 
<br>王师嶷嶷，熊罴是式。衔勇韬力，日思予殛。
<br>
<br>寇昏以狂，敢蹈愬疆。士获厥心，大袒高骧。 
<br>长戟酋矛，粲其绥章。右翦左屠，聿禽其良。
<br>
<br>其良既宥，告以父母。恩柔于肌，卒贡尔有。 
<br>维彼攸恃，乃侦乃诱。维彼攸宅，乃发乃守。
<br>
<br>其恃爰获，我功我多。阴谍厥图，以究尔讹。 
<br>雨雪洋洋，大风来加，于燠其寒，于迩其遐。
<br>
<br>汝阴之茫，悬瓠之峨。是震是拔，大歼厥家。 
<br>狡虏既縻，输于国都。示之市人，即社行诛。
<br>
<br>乃谕乃止，蔡有厚喜。完其室家，仰父俯子。 
<br>汝水沄沄，既清而瀰。蔡人行歌，我步逶迟。
<br>
<br>蔡人歌矣，蔡风和矣。孰颣蔡初，胡甈尔居。 
<br>式慕以康，为愿有馀。是究是咨，皇德既舒。
<br>
<br>皇曰咨愬，裕乃父功。昔我文祖，惟西平是庸。 
<br>内诲于家，外刑于邦。孰是蔡人，而不率从。
<br>
<br>蔡人率止，惟西平有子。西平有子，惟我有臣。 
<br>畴允大邦，俾惠我人。于庙告功，以顾万方。
<br>
<br>
<br>
<br>&nbsp;&nbsp; 卷350_3 【唐铙歌鼓吹曲十二篇·隋乱既极唐师…为晋阳武第一】柳宗元 
<br>
<br>晋阳武，奋义威。炀之渝，德焉归。氓毕屠，绥者谁。 
<br>皇烈烈，专天机。号以仁，扬其旗。日之升，九土晞。 
<br>斥田坼，流洪辉。有其二，翼馀隋。斫枭鷔，连熊螭。 
<br>枯以肉，勍者羸。后土荡，玄穹弥。合之育，莽然施。 
<br>惟德辅，庆无期。
<br>
<br>
<br>
<br>&nbsp;&nbsp; 卷350_4 【唐铙歌鼓吹曲十二篇·唐既受命李密自败…为兽之穷第二】柳宗元 
<br>
<br>兽之穷，奔大麓。天厚黄德，狙犷服。甲之櫜，弓弭矢箙。 
<br>皇旅靖，敌逾蹙。自亡其徒，匪予戮。屈rH猛，虔栗栗。 
<br>縻以尺组，啖以秩。黎之阳，土茫茫。富兵戎，盈仓箱。 
<br>乏者德，莫能享。驱豺兕，授我疆。
<br>
<br>
<br>
<br>&nbsp;&nbsp; 卷350_5 【唐铙歌鼓吹曲十二篇·太宗师讨王充窦建德…战武牢第三】柳宗元 
<br>
<br>战武牢，动河朔。逆之助，图掎角。怒鷇麛，抗乔岳。 
<br>翘萌牙，傲霜雹。王谋内定，申掌握。铺施芟夷，二主缚。 
<br>惮华戎，廓封略。命之vG，卑以斫。归有德，唯先觉。
<br>
<br>
<br>
<br>&nbsp;&nbsp; 卷350_6 【唐铙歌鼓吹曲十二篇·薛举据泾以死子仁杲…泾水黄第四】柳宗元 
<br>
<br>泾水黄，陇野茫。负太白，腾天狼。有鸟鸷立，羽翼张。 
<br>钩喙决前，钜趯傍。怒飞饥啸，翾不可当。老雄死， 
<br>子复良。巢岐饮渭，肆翱翔。顿地纮，提天纲。 
<br>列缺掉帜，招摇耀铓。鬼神来助，梦嘉祥。脑涂原野， 
<br>魄飞扬。星辰复，恢一方。
<br>
<br>
<br>
<br>&nbsp;&nbsp; 卷350_7 【唐铙歌鼓吹曲十二篇·辅氏凭江淮竟东海…为奔鲸沛第五】柳宗元 
<br>
<br>奔鲸沛，荡海垠。吐霓翳日，腥浮云。帝怒下顾， 
<br>哀垫昏。授以神柄，推元臣。手援天矛，截修鳞。 
<br>披攘蒙霿，开海门。地平水静，浮天根。羲和显耀， 
<br>乘清氛。赫炎溥畅，融大钧。
<br>
<br>
<br>
<br>&nbsp;&nbsp; 卷350_8 【唐铙歌鼓吹曲十二篇·梁之馀保荆衡巴巫…为苞枿第六】柳宗元 
<br>
<br>苞枿ba矣，惟恨之蟠。弥巴蔽荆，负南极以安。 
<br>曰我旧梁氏，缉绥艰难。江汉之阻，都邑固以完。圣人作， 
<br>神武用。有臣勇智，奋不以众。投迹死地，谋猷纵。 
<br>化敌为家，虑则中。浩浩海裔，不威而同。系缧降王。 
<br>定厥功。澶漫万里，宣唐风。蛮夷九译，咸来从。 
<br>凯旋金奏，象形容。震赫万国，罔不龚。
<br>
<br>
<br>
<br>&nbsp;&nbsp; 卷350_9 【唐铙歌鼓吹曲十二篇·李轨保河右师临之…河右平第七】柳宗元 
<br>
<br>河右澶漫，顽为之魁。王师如雷震，昆仑以颓。 
<br>上聋下聪，骜不可回。助仇抗有德，惟人之灾。 
<br>乃溃乃奋，执缚归厥命。万室蒙其仁，一夫则病。 
<br>濡以鸿泽，皇之圣。威畏德怀，功以定。顺之于理， 
<br>物咸遂厥性。
<br>
<br>
<br>
<br>&nbsp;&nbsp; 卷350_10 【唐铙歌鼓吹曲十二篇·突厥之大古夷狄莫强…铁山碎第八】柳宗元 
<br>
<br>铁山碎，大漠舒。二虏劲，连穹庐。背北海，专坤隅。 
<br>岁来侵边。或傅于都。天子命元帅，奋其雄图。破定襄， 
<br>降魁渠。穷竟窟宅，斥余吾。百蛮破胆，边氓苏。 
<br>威武辉耀，明鬼区。利泽弥万祀，功不可逾。官臣拜手， 
<br>惟帝之谟。
<br>
<br>
<br>
<br>&nbsp;&nbsp; 卷350_11 【唐铙歌鼓吹曲十二篇·刘武周败裴寂咸有晋…靖本邦第九】柳宗元 
<br>
<br>本邦伊晋，惟时不靖。根柢之摇，枯叶攸病。守臣不任， 
<br>勩于神圣。惟越之兴，翦焉则定。洪惟我理，式和以敬。 
<br>群顽既夷，庶绩咸正。皇谟载大，惟人之庆。
<br>
<br>
<br>
<br>&nbsp;&nbsp; 卷350_12 【唐铙歌鼓吹曲十二篇·李靖灭吐谷浑西海上为吐谷浑第十】柳宗元 
<br>
<br>吐谷浑盛强，背西海以夸。岁侵扰我疆，退匿险且遐。 
<br>帝谓神武师，往征靖皇家。烈烈旆其旗，熊虎杂龙蛇。 
<br>王旅千万人，衔枚默无哗。束刃逾山徼，张翼纵漠沙。 
<br>一举刈膻腥，尸骸积如麻。除恶务本根，况敢遗萌芽。 
<br>洋洋西海水，威命穷天涯。系虏来王都，犒乐穷休嘉。 
<br>登高望还师，竟野如春华。行者靡不归，亲戚讙要遮。 
<br>凯旋献清庙，万国思无邪。
<br>
<br>
<br>
<br>&nbsp;&nbsp; 卷350_13 【唐铙歌鼓吹曲十二篇·李靖灭高昌为高昌第十一】柳宗元 
<br>
<br>麹氏雄西北，别绝臣外区。既恃远且险，纵傲不我虞。 
<br>烈烈王者师，熊螭以为徒。龙旂翻海浪，馹骑驰坤隅。 
<br>贲育搏婴儿，一扫不复馀。平沙际天极，但见黄云驱。 
<br>臣靖执长缨，智勇伏囚拘。文皇南面坐，夷狄千群趋。 
<br>咸称天子神，往古不得俱。献号天可汗，以覆我国都。 
<br>兵戎不交害，各保性与躯。
<br>
<br>
<br>
<br>&nbsp;&nbsp; 卷350_14 【唐铙歌鼓吹曲十二篇·既克东蛮群臣请图蛮…东蛮第十二】柳宗元 
<br>
<br>东蛮有谢氏，冠带理海中。自言我异世，虽圣莫能通。 
<br>王卒如飞翰，鹏鶱骇群龙。轰然自天坠，乃信神武功。 
<br>系虏君臣人，累累来自东。无思不服从，唐业如山崇。 
<br>百辟拜稽首，咸愿图形容。如周王会书，永永传无穷。 
<br>睢盱万状乖，咿嗢九译重。广轮抚四海，浩浩知皇风。 
<br>歌诗铙鼓闲，以壮我元戎。
<br>
<br>
<br>
<br>&nbsp;&nbsp; 卷350_15 【贞符】柳宗元 
<br>
<br>於穆敬德，黎人皇之。惟贞厥符，浩浩将之。仁函于肤， 
<br>刃莫毕屠。泽熯于爨，pP炎以浣。殄厥凶德，乃驱乃夷。 
<br>懿其休风，是喣是吹。父子熙熙，相宁以嬉。赋彻而藏， 
<br>厚我糗粻。刑轻以清，我肌靡伤。贻我子孙，百代是康。 
<br>十圣嗣于理，仁后之子。子思孝父，易患于己。拱之戴之， 
<br>神具尔宜。载扬于雅，承天之嘏。天之诚神，宜鉴于仁。 
<br>神之曷依，宜仁之归。濮沿于北，祝栗于南。幅员西东， 
<br>祗一乃心。祝唐之纪，后天罔坠。祝皇之寿，与地咸久。 
<br>曷徒祝之，心诚笃之。神协人同，道以告之。俾弥忆万年， 
<br>不震不危。我代之延，永永毗之。仁增以崇，曷不尔思。 
<br>有号于天，佥曰呜呼。咨尔皇灵，无替厥符。
<br>
<br>
<br>
<br>&nbsp;&nbsp; 卷350_16 【视民诗】柳宗元 
<br>
<br>帝视民情，匪幽匪明。惨或在腹，已如色声。亦无动威， 
<br>亦无止力。弗动弗止，惟民之极。帝怀民视，乃降明德， 
<br>乃生明翼。明翼者何？乃房乃杜。惟房与杜，实为民路。 
<br>乃定天子，乃开万国。万国既分，乃释蠹民，乃学与仕， 
<br>乃播与食，乃器与用，乃货与通。有作有迁，无迁无作。 
<br>士实荡荡，农实董董，工实蒙蒙，贾实融融。左右惟一， 
<br>出入惟同。摄仪以引，以遵以肆。其风既流，品物载休。 
<br>品物载休，惟天子守，乃二公之久。惟天子明， 
<br>乃二公之成。惟百辟正，乃二公之令。惟百辟谷， 
<br>乃二公之禄。二公行矣，弗敢忧纵。是获忧共， 
<br>二公居矣。弗敢泰止，是获泰已。既柔一德，四夷是则。 
<br>四夷是则，永怀不忒。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
