<HTML>
<HEAD>
<TITLE>全唐诗 卷138-141 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷138-141</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷138-141</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6075"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷138-141')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷138-141]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷138_1 【敬酬陈掾亲家翁秋夜有赠】储光羲 
<br>
<br>大姬配胡公，位乃三恪宾。盛德百代祀，斯言良不泯。 
<br>敬仲为齐卿，当国名益震。仲举登宰辅，太丘荣缙绅。 
<br>武皇受瑶图，爵土封其新。繁祉既骤集，裔孙生贤臣。 
<br>特达逾珪璋，节操方松筠。云汉一矫翼，天池三振鳞。 
<br>曳裾朝赤墀，酌醴侍紫宸。大君锡车马，时复过平津。 
<br>言则广台阶，道亦资天均。清秋忽高兴，震藻若有神。 
<br>曜曜趋宫廷，洸洸迈徐陈。镐京既赐第，门巷交朱轮。 
<br>方将袭伊皋，永以崇夏殷。宗党无远近，敬恭依仁人。 
<br>雪尽宇宙暄，雁归沧海春。沉吟白华颂，帝闼降丝纶。 
<br>驿骑及芜城，相逢在郊鄄。别离旷南北，谴谪罹苦辛。 
<br>昼游还荆吴，迷方客咸秦。惟贤惠重义，男女期嘉姻。 
<br>梧桐生朝阳，鶗鴂鸣萧晨。岂不畏时暮，坎壈无与邻。 
<br>中夜凉风来，顾我阙音尘。琼瑶不遐弃，寤寐如日新。
<br>
<br>
<br>&nbsp;&nbsp; 卷138_2 【苏十三瞻登玉泉寺峰入寺中见赠作】储光羲 
<br>
<br>庆门叠华组，盛列钟英彦。贞信发天姿，文明叶邦选。 
<br>为情贵深远，作德齐隐见。别业在春山，怀归出芳甸。 
<br>逖听多时友，招邀及浮贱。朝沿霸水穷，暮瞩蓝田遍。 
<br>百花照阡陌，万木森乡县。涧净绿萝深，岩暄新鸟转。 
<br>依然造华薄，豁尔开灵院。淹留火禁辰，愉乐弦歌宴。 
<br>肃肃列樽俎，锵锵引缨弁。天籁激微风，阳光轹奔箭。 
<br>以兹小人腹，不胜君子馔。是日既低迷，中宵方眄眩。 
<br>枕上思独往，胸中理交战。碧云暗雨来，旧原芳色变。 
<br>欢然自此绝，心赏何由见。鸿濛已笑云，列缺仍挥电。 
<br>忽与去人远，俄逢归者便。想像玉泉宫，依稀明月殿。 
<br>峰峦若登陟，水木以游衍。息心幸自忘，点翰仍留眷。 
<br>恨无荆文璧，以答丹青绚。
<br>
<br>
<br>
<br>&nbsp;&nbsp; 卷138_3 【酬李处士山中见赠】储光羲 
<br>
<br>厥初游太学，相与极周旋。含采共朝暮，知言同古先。 
<br>孟阳题剑阁，子云献甘泉。斯须旷千里，婉娩将十年。 
<br>今来艳阳月，好鸟鸣翩翩。同声既求友，不肖亦怀贤。 
<br>引领迟芳信，果枉瑶华篇。成颂非其德，高文徒自妍。 
<br>声尘邈超越，比兴起孤绝。始信郢中人，乃能歌白雪。 
<br>跂予北堂夜，摇笔酬明哲。绿竹动清风，层轩静华月。 
<br>想像南山下，恬然谢朝列。犹恐鶗鴂鸣，坐看芳草歇。 
<br>邀以青松色，同之白华洁。永愿登龙门，相将持此节。
<br>
<br>
<br>
<br>&nbsp;&nbsp; 卷138_4 【同诸公秋日游昆明池思古】储光羲 
<br>
<br>仆人理车骑，西出金光逵。苍苍白帝郊，我将游灵池。 
<br>太阴连晦朔，雨与天根违。凄风披田原，横污益山陂。 
<br>农畯尽颠沛，顾望稼穑悲。皇灵恻群甿，神政张天维。 
<br>坤纪戮屏翳，元纲扶逶迤。回塘清沧流，大曜悬金晖。 
<br>秋色浮浑沌，清光随涟漪。豫章尽莓苔，柳杞成枯枝。 
<br>骤闻汉天子，征彼西南夷。伐棘开洪渊，秉旄训我师。 
<br>震云灵鼍鼓，照水蛟龙旂。锐士千万人，猛气如熊罴。 
<br>刑罚一以正，干戈自有仪。坐作河汉倾，进退楼船飞。 
<br>羽发鸿雁落，桧动芙蓉披。峨峨三云宫，肃肃振旅归。 
<br>恶德忽小丑，器用穷地赀。上兵贵伐谋，此道不能为。 
<br>吁哉蒸人苦，始曰征伐非。穆穆轩辕朝，耀德守方陲。 
<br>君臣日安闲，远近无怨思。石鲸既蹭蹬，女牛亦流离。 
<br>猵獭游渚隅，葭芦生漘湄。坎埳四十里，填游今已微。 
<br>江伯方翱翔，天吴亟往来。桑榆惨无色，伫立暮霏霏。 
<br>老幼樵木还，宾从回鞿羁。帝梦鲜鱼索，明月当报时。
<br>
<br>
<br>
<br>&nbsp;&nbsp; 卷138_5 【同诸公登慈恩寺塔】储光羲 
<br>
<br>金祠起真宇，直上青云垂。地静我亦闲，登之秋清时。 
<br>苍芜宜春苑，片碧昆明池。谁道天汉高，逍遥方在兹。 
<br>虚形宾太极，携手行翠微。雷雨傍杳冥，鬼神中躨跜。 
<br>灵变在倏忽，莫能穷天涯。冠上阊阖开，履下鸿雁飞。 
<br>宫室低逦迤，群山小参差。俯仰宇宙空，庶随了义归。 
<br>崱屴非大厦，久居亦以危。
<br>
<br>
<br>
<br>&nbsp;&nbsp; 卷138_6 【同诸公秋霁曲江俯见南山】储光羲 
<br>
<br>天静终南高，俯映江水明。有若蓬莱下，浅深见澄瀛。 
<br>群峰悬中流，石壁如瑶琼。鱼龙隐苍翠，鸟兽游清泠。 
<br>菰蒲林下秋，薜荔波中轻。山戛浴兰阯，水若居云屏。 
<br>岚气浮渚宫，孤光随曜灵。阴阴豫章馆，宛宛百花亭。 
<br>大君及群臣，宴乐方嘤鸣。吾党二三子，萧辰怡性情。 
<br>逍遥沧洲时，乃在长安城。
<br>
<br>
<br>
<br>&nbsp;&nbsp; 卷138_7 【同诸公送李云南伐蛮】储光羲 
<br>
<br>昆明滨滇池，蠢尔敢逆常。天星耀鈇锧，吊彼西南方。 
<br>冢宰统元戎，太守齿军行。囊括千万里，矢谟在庙堂。 
<br>耀耀金虎符，一息到炎荒。蒐兵自交趾，茇舍出泸阳。 
<br>群山高崭岩，凌越如鸟翔。封豕骤跧伏，巨象遥披攘。 
<br>回溪深天渊，揭厉逾舟梁。玄武扫孤蜮，蛟龙除方良。 
<br>雷霆随神兵，硼磕动穹苍。斩伐若草木，系缧同犬羊。 
<br>馀丑隐弭河，啁啾乱行藏。君子恶薄险，王师耻重伤。 
<br>广车设罝梁，太白收光芒。边吏静县道，新书行纪纲。 
<br>剑关掉鞅归，武弁朝建章。龙楼加命服，獬豸拥秋霜。 
<br>邦人颂灵旗，侧听何洋洋。京观在七德，休哉我神皇。
<br>
<br>
<br>
<br>&nbsp;&nbsp; 卷138_8 【奉和韦判官献侍郎叔除河东采访使】储光羲 
<br>
<br>天卿小冢宰，道大名亦大。丑正在权臣，建旟千里外。 
<br>楚山俯江汉，汴水连谯沛。两持方伯珪，再转诸侯盖。 
<br>恬淡轻黜陟，优游邈千载。乾象变台衡，群贤尽交泰。 
<br>聿徕股肱郡，河岳即襟带。盛德滋冀方，仁风清汾浍。 
<br>四封尽高足，相府轺车最。超超青云器，婉婉竹林会。 
<br>贱士敢知言，成颂文明代。燕雀依大厦，期之保贞悔。
<br>
<br>
<br>
<br>&nbsp;&nbsp; 卷138_9 【同王十三维哭殷遥】储光羲 
<br>
<br>生理无不尽，念君在中年。游道虽未深，举世莫能贤。 
<br>筮仕苦贫贱，为客少田园。膏腴不可求，乃在许西偏。 
<br>四邻尽桑柘，咫尺开墙垣。内艰未及虞，形影随化迁。 
<br>茅茨俯苫盖，双殡两楹间。时闻孤女号，迥出陌与阡。 
<br>慈乌乱飞鸣，猛兽亦以跧。故人王夫子，静念无生篇。 
<br>哀乐久已绝，闻之将泫然。太阳蔽空虚，雨雪浮苍山。 
<br>迢递亲灵榇，顾予悲绝弦。处顺与安时，及此乃空言。
<br>
<br>
<br>
<br>&nbsp;&nbsp; 卷138_10 【贻丁主簿仙芝别】储光羲 
<br>
<br>赫赫明天子，翘翘群秀才。昭昭皇宇广，隐隐云门开。 
<br>摇曳君初起，联翩予复来。兹年不得意，相命游灵台。 
<br>骅骝多逸气，琳琅有清响。联行击水飞，独影凌虚上。 
<br>关河施芳听，江海徼新赏。敛衽归故山，敷言播天壤。 
<br>云峰虽有异，楚越幸相亲。既别复游处，道深情更殷。 
<br>下愚忝闻见，上德犹邅迍。偃仰东城曲，楼迟依水滨。 
<br>脱巾从会府，结绶归海裔。亲知送河门，邦族迎江澨。 
<br>夫子安恬淡，他人怅迢递。飞艎既眇然，洲渚徒亏蔽。 
<br>人谋固无准，天德谅难知。高名处下位，逸翮栖卑枝。 
<br>去去水中沚，摇摇天一涯。蓬壶不可见，来泛跃龙池。
<br>
<br>
<br>
<br>&nbsp;&nbsp; 卷138_11 【京口送别王四谊】储光羲 
<br>
<br>江上枫林秋，江中秋水流。清晨惜分袂，秋日尚同舟。 
<br>落潮洗鱼浦，倾荷枕驿楼。明年菊花熟，洛东泛觞游。
<br>
<br>
<br>
<br>&nbsp;&nbsp; 卷138_12 【同房宪部应旋】储光羲 
<br>
<br>衡山法王子，慧见息诸苦。落发自南州，燕居在西土。 
<br>养正不因晦，得中宁患旅。旷然长虚闲，即理寄行补。 
<br>四句了自性，一音亦非取。橘柚故园枝，随人植庭户。 
<br>我地少安住，念天时启处。宪卿文昌归，愉悦来晤语。 
<br>车骑践香草，仆人沐花雨。长风散繁云，万里静天宇。 
<br>起灭信易觉，清真知有所。逍遥高殿阴，六月无炎暑。 
<br>微言发新偈，粲粲如悬圃。直心视惠光，在此大法鼓。
<br>
<br>
<br>
<br>&nbsp;&nbsp; 卷138_13 【奉别长史庾公太守徐公应召】储光羲 
<br>
<br>烈风起江汉，白浪忽如山。方伯骤勤王，杞人亦忧天。 
<br>酆镐顷霾晦，云龙召我贤。车骑北艰苦，艅艎西溯沿。 
<br>水灵静湍濑，猛兽趋后先。龙楼开新阳，万里出云间。 
<br>宇宙既焜耀，崇德济巨川。受命在神宗，振兵犹轩辕。 
<br>煌煌逾涿鹿，穆穆更坤元。明王朝太阶，远迩望嘉言。 
<br>游子淡何思，江湖将永年。
<br>
<br>
<br>
<br>&nbsp;&nbsp; 卷138_14 【狱中贻姚张薛李郑柳诸公】储光羲 
<br>
<br>直道时莫亲，起羞见谗口。舆人是非怪，西子言有咎。 
<br>诬善不足悲，失听一何丑。大来敢遐望，小往且虚受。 
<br>中夜囹圄深，初秋缧绁久。疏萤出暗草，朔风鸣衰柳。 
<br>河汉低在户，蟏蛸垂向牖。雁声远天末，凉气生霁后。 
<br>负户愁读书，剑光忿冲斗。哀哀害神理，恻恻伤慈母。 
<br>妻子垂涕泣，家僮日奔走。书词苦人吏，馈食劳交友。 
<br>寒服犹未成，繁霜渐将厚。吉凶问詹尹，倚伏信北叟。 
<br>鬼哭知己冤，鸟言诚所诱。诸公深惠爱，朝夕相左右。 
<br>束湿虽欲操，钩金庶无负。伤罗念摇翮，踠足思骧首。 
<br>瑾瑜颇匿瑕，邦国方含垢。眷言出深阱，永日常携手。
<br>
<br>
<br>
<br>&nbsp;&nbsp; 卷138_15 【贻鼓吹李丞，时信安王北伐，李公王之所器者也】储光羲 
<br>
<br>北伐昧天造，王师示有征。辕门统元律，帝室命宗英。 
<br>灵威方首事，仗钺按边城。膏雨被春草，黄云浮太清。 
<br>文儒托后乘，武旅趋前旌。出车发西洛，营军临北平。 
<br>曰予深固陋，志气颇纵横。尝思骠骑幕，愿逐嫖姚兵。 
<br>惟贤美无度，海内依扬声。河间旧相许，车骑日逢迎。 
<br>折节下谋士，深心论客卿。忠言虽未列，庶以知君诚。
<br>
<br>
<br>
<br>&nbsp;&nbsp; 卷138_16 【贻王侍御出台掾丹阳】储光羲 
<br>
<br>高高琅琊台，台下生菌簵。照车十二乘，光彩不足谕。 
<br>既当少微星，复隐高山雾。金丘华阳下，仙伯养晦处。 
<br>茅茨对三峰，梧桐开一路。神溪绕皋陆，樵牧自成趣。 
<br>时登青冥游，若从天江度。墟里献薇蕨，群公致衣缕。 
<br>深沉复清净，偃仰视太素。猛兽识宾仆，赪霞知早暮。 
<br>峨峨云龙开，忽有方伯遇。达人无不可，壮志且驰骛。 
<br>融泄长鸡鸣，縯纷大鹏翥。赤墀高崱屴，一见如三顾。 
<br>礼服正邦祀，刑冠肃王度。三辰明昭代，光启玄元祚。 
<br>章台收杞梓，太液满鹓鹭。丰泽耀纯仁，八方晏黔庶。 
<br>沉沉阊阖起，殷殷蓬莱曙。旌戟俨成行，鸡人传发煦。 
<br>翔翼一如鹗，百辟莫不惧。清庙奉烝尝，灵山扈銮辂。 
<br>天街时蹴踘，直指宴梐枑。四月纯阳初，雷雨始奋豫， 
<br>逆星孛皇极，鈇锧静天步。酆镐舒曜灵，干戈藏武库。 
<br>析ds增广运，直道有好恶。回迹清宪台，传骑东南去。 
<br>列城异畴昔，近饯寡徒御。缠绵西关道，婉娈新丰树。 
<br>伊洛不敢息，淮河任沿溯。乡亭茱萸津，先后非疏附。 
<br>炎时方怵惕，有若践霜露。惆怅长岑长，寂寞梁王傅。 
<br>纷吾家延州，结友在童孺。岑阳沐天德，邦邑持民务。 
<br>踯躅望朝阴，如何复沦误。牙旷三千里，击辕非所慕。 
<br>秋涛联沧溟，舟楫凑北固。江汜日绵眇，朝夕空寐寤。 
<br>中洞松栝新，东皋阡陌故。馀辉方焜耀，可以欢邑聚。 
<br>南华在濠上，谁辩魏王瓠。登陟芙蓉楼，为我时一赋。
<br>
<br>
<br>
<br>&nbsp;&nbsp; 卷138_17 【贻刘高士别】储光羲 
<br>
<br>夙驾出东城，城傍早霞散。初日照龙阙，峨峨在天半。 
<br>壮哉丽百常，美矣崇两观。俯视趋朝客，簪珮何璀璨。 
<br>而我送将归，裴回霸陵岸。北云去吴越，南雁离江汉。 
<br>伊昔蹈丘园，翩翩理文翰。高谈闵仲叔，逸气刘公干。 
<br>每言竹柏贞，尝轻朝市玩。山昼猿狖静，溪曛鱼鸟乱。 
<br>宁止卧崆峒，直云期汗漫。圣君既理历，族士咸炳焕。 
<br>矫首来天池，振羽泛漪澜。元淑命不达，伯鸾吟可叹。 
<br>东去姑苏台，乃过陟阳馆。舍辔函关道，浮舟沧海畔。 
<br>耳目旷暄凉，怀抱盈悲惋。沉沉青岁晚，霭霭秋云换。 
<br>自言永遁栖，无复从羁绊。挥手谢知己，知己莫能赞。
<br>
<br>
<br>
<br>&nbsp;&nbsp; 卷138_18 【山中贻崔六琪华】储光羲 
<br>
<br>恍惚登高岭，裴回看落日。遥想仲长园，如亲幼安室。 
<br>春渚菖蒲登，山中拨谷鸣。相思不道远，太息未知情。 
<br>意君来此地，时复疏林薄。中夜扫闲门，迎晨闭菌阁。 
<br>屣履清池上，家童奉信归。忧随落花散，目送归云飞。 
<br>故交在天末，心知复千里。无人暂往来，独作中林士。
<br>
<br>
<br>
<br>&nbsp;&nbsp; 卷138_19 【贻余处士】储光羲 
<br>
<br>故园至新浦，遥复未百里。北望是他邦，纷吾即游士。 
<br>潮来津门启，罢楫信流水。客意乃成欢，舟人亦相喜。 
<br>迟迟菱荇上，泛泛菰蒲里。渐闻商旅喧，犹见凫鹥起。 
<br>市亭忽云构，方物如山峙。吴王昔丧元，隋帝又灭祀。 
<br>停舻一以眺，太息兴亡理。秋苑故池田，宫门新柳杞。 
<br>我行苦炎月，乃及清昊始。此地日逢迎，终思隐君子。 
<br>莫言异舒卷，形音在心耳。
<br>
<br>
<br>
<br>&nbsp;&nbsp; 卷138_20 【刘先生闲居】储光羲 
<br>
<br>高第后归道，乃居玉华宫。逍遥人间世，不异浮丘公。 
<br>甘寝何秉羽，出门忽从戎。方将游昆仑，又欲小崆峒。 
<br>进退既在我，归来长安中。焚香东海君，侍坐西山童。 
<br>善行无辙迹，吾亦安能穷。但见神色闲，中心如虚空。 
<br>期之比天老，真德辅帝鸿。
<br>
<br>
<br>
<br>&nbsp;&nbsp; 卷138_21 【京口题崇上人山亭】储光羲 
<br>
<br>清旦历香岩，岩径纡复直。花林开宿雾，游目清霄极。 
<br>分明窗户中，远近山川色。金沙童子戏，香饭诸天食。 
<br>叫叫海鸿声，轩轩江燕翼。寄言清净者，闾阎徒自踣。
<br>
<br>
<br>
<br>&nbsp;&nbsp; 卷138_22 【朝邑蔡主簿期不会二首】储光羲 
<br>
<br>下位日趋走，久之宾会疏。空迟偶词赋，所愧比园庐。 
<br>朝念池上酌，暮逢林下书。方将固封守，暂欲混畋渔。 
<br>衰柳隐长路，秋云满太虚。遥遥望左右，日入未回车。
<br>
<br>日入清风至，知君在西偏。车舆既成列，宾仆复能贤。 
<br>迢递下墟坂，逍遥看井田。苍山起暮雨，极浦浮长烟。 
<br>服义大如志，交欢数尽年。宁言十馀里，不见空来还。
<br>
<br>
<br>
<br>&nbsp;&nbsp; 卷138_23 【巩城南河作寄徐三景晖】储光羲 
<br>
<br>初年雨候迟，巩洛河流小。摇摇芳草岸，屡见春山晓。 
<br>清露洗云林，轻波戏鱼鸟。唯言故人远，不念乡川眇。 
<br>舟楫去潆回，湍溆行奔峭。寄书千里路，莫道南鸿少。
<br>
<br>
<br>
<br>&nbsp;&nbsp; 卷138_24 【贻阎处士防卜居终南】储光羲 
<br>
<br>春风摇杂树，言别还江汜。坚冰生绿潭，又客三千里。 
<br>兆梦唯颜色，悬情乃文史。涤耳贵清言，披欢迟玉趾。 
<br>秦城疑旧庐，伫立问焉如。稚子跪而说，还山将隐居。 
<br>竹林既深远，松宇复清虚。迹迥事多逸，心安趣有馀。 
<br>石门动高韵，草堂新著书。鶱飞久超绝，蹇足空踌躇。 
<br>犹有昔时意，望君当照车。驱车当六国，何以须潜默。 
<br>圣主常征贤，群公每举德。此时方独往，身志将何欲。 
<br>愿谢山中人，回车首归躅。
<br>
<br>
<br>
<br>&nbsp;&nbsp; 卷138_25 【新丰作贻殷四校书】储光羲 
<br>
<br>汉皇思旧邑，秦地作新丰。南出华阳路，西分长乐宫。 
<br>安知天地久，不与昔年同。鸡犬暮声合，城池秋霁空。 
<br>纷吾从此去，望极咸阳中。不见芸香阁，徒思文雅雄。
<br>
<br>
<br>
<br>&nbsp;&nbsp; 卷138_26 【华阳作贻祖三咏】储光羲 
<br>
<br>朝行敷水上，暮出华山东。高馆宿初静，长亭秋转空。 
<br>日余久沦汩，重此闻霜风。淅沥入溪树，飕飗惊夕鸿。 
<br>凄然望伊洛，如见息阳宫。旧识无高位，新知尽固穷。 
<br>夫君独轻举，远近善文雄。岂念千里驾，崎岖秦塞中。
<br>
<br>
<br>
<br>&nbsp;&nbsp; 卷138_27 【贻袁三拾遗谪作】储光羲 
<br>
<br>倾盖洛之滨，依然心事亲。龙门何以峻，曾是好词人。 
<br>珥笔朝文陛，含章讽紫宸。帝城多壮观，被服长如春。 
<br>天子俭为德，而能清约身。公卿尽虚位，天下自趣尘。 
<br>如君物望美，令德声何已。高帝黜儒生，文皇谪才子。 
<br>朝廷非不盛，谴谪良难恃。路出大江阴，川行碧峰里。 
<br>斯言徒自玷，白玉岂为滓。希声尽众人，深识唯知己。 
<br>知己怨生离，悠悠天一涯。寸心因梦断，孤愤为年移。 
<br>花满芙蓉阙，春深朝夕池。空令千万里，长望白云垂。
<br>
<br>
<br>
<br>&nbsp;&nbsp; 卷138_28 【洛中贻朝校书衡，朝即日本人也】储光羲 
<br>
<br>万国朝天中，东隅道最长。吾生美无度，高驾仕春坊。 
<br>出入蓬山里，逍遥伊水傍。伯鸾游太学，中夜一相望。 
<br>落日悬高殿，秋风入洞房。屡言相去远，不觉生朝光。
<br>
<br>
<br>
<br>&nbsp;&nbsp; 卷138_29 【贻崔太祝】储光羲 
<br>
<br>天都分礼阁，肃肃临清渠。春山照前屏，高槐荫内除。 
<br>惟贤尚廪禄，弟去兄来居。文雅更骧首，风流信有馀。 
<br>中年幸从事，乃遇两吹嘘。何以知君子，交情复淡如。
<br>
<br>
<br>
<br>&nbsp;&nbsp; 卷138_30 【贻王处士子文】储光羲 
<br>
<br>春草生洞渚，春风入上林。春皋有黄鹤，抚翮未扬音。 
<br>王屋尝嘉遁，伊川复陆沉。张弦鹍鸡弄，闭室蓬蒿深。 
<br>避地歌三乐，游山赋九吟。大君思左右，无乃化黄金。
<br>
<br>
<br>
<br>&nbsp;&nbsp; 卷138_31 【献华阴罗丞别】储光羲 
<br>
<br>华山薄游者，玄发当青春。道德同仙吏，尊卑即丈人。 
<br>县城俯京路，获见官舍里。淹留琼树枝，谑浪春泉水。 
<br>昔余在天目，总角奉游从。寒暑递来往，今复莲花峰。 
<br>别情无远近，道别方愁予。孰想古人言，乃知悲风雨。
<br>
<br>
<br>
<br>&nbsp;&nbsp; 卷138_32 【闲居】储光羲 
<br>
<br>薄游何所愧，所愧在闲居。亲故不来往，中园时读书。 
<br>步栏滴馀雪，春塘抽新蒲。梧桐渐覆井，时鸟自相呼。 
<br>悠然念故乡，乃在天一隅。安得如浮云，来往方须臾。
<br>
<br>
<br>
<br>&nbsp;&nbsp; 卷138_33 【送恂上人还吴】储光羲 
<br>
<br>洛城本天邑，洛水即天池。君王既行幸，法子复来仪。 
<br>虚室香花满，清川杨柳垂。乘闲道归去，远意谁能知。
<br>
<br>
<br>
<br>&nbsp;&nbsp; 卷138_34 【送周十一】储光羲 
<br>
<br>秋风陨群木，众草下严霜。复问子何如，自言之帝乡。 
<br>岂无亲所爱，将欲济时康。握手别征驾，返悲岐路长。
<br>
<br>
<br>
<br>&nbsp;&nbsp; 卷138_35 【新丰主人】储光羲 
<br>
<br>新丰主人新酒熟，旧客还归旧堂宿。满酌香含北砌花， 
<br>盈尊色泛南轩竹。云散天高秋月明，东家少女解秦筝。 
<br>醉来忘却巴陵道，梦中疑是洛阳城。
<br>
<br>
<br>
<br>&nbsp;&nbsp; 卷138_36 【登戏马台作】储光羲 
<br>
<br>君不见宋公仗钺诛燕后，英雄踊跃争趋走。 
<br>小会衣冠吕梁壑，大征甲卒碻磝口。天门神武树元勋， 
<br>九日茱萸飨六军。泛泛楼船游极浦，摇摇歌吹动浮云。 
<br>居人满目市朝变，霸业犹存齐楚甸。泗水南流桐柏川， 
<br>沂山北走琅琊县。沧海沉沉晨雾开，彭城烈烈秋风来。 
<br>少年自古未得意，日暮萧条登古台。
<br>
<br>
<br>
<br>&nbsp;&nbsp; 卷138_37 【贻从军行】储光羲 
<br>
<br>取胜小非用，来朝明光殿。东平不足先，梦出凤林间。 
<br>梦还沧海阙，万里尽阴色。岂为我离别。马上吹笛起寒风， 
<br>道傍舞剑飞春雪。男儿悬弧非一日，君去成高节。
<br>
<br>
<br>
<br>&nbsp;&nbsp; 卷138_38 【酬李壶关奉使行县忆诸公】储光羲 
<br>
<br>青枫江上沧浪吟，白月宫中鹦鹉林。非有净清心， 
<br>同道同房若断金。离居忽有云山意，清韵遥转舟楫事。 
<br>去时能忆竹园游，来时莫忘桃园记。
<br>
<br>
<br>
<br>&nbsp;&nbsp; 卷138_39 【蔷薇】储光羲 
<br>
<br>袅袅长数寻，青青不作林。一茎独秀当庭心， 
<br>数枝分作满庭阴。春日迟迟欲将半，庭影离离正堪玩。 
<br>枝上莺娇不畏人，叶底蛾飞自相乱。秦家女儿爱芳菲， 
<br>画眉相伴采葳蕤。高处红须欲就手，低边绿刺已牵衣。 
<br>蒲萄架上朝光满，杨柳园中暝鸟飞。连袂踏歌从此去， 
<br>风吹香气逐人归。
<br>
<br>
<br>
<br>&nbsp;&nbsp; 卷138_40 【同张侍御宴北楼】储光羲 
<br>
<br>今之太守古诸侯，出入双旌垂七旒。朝览干戈时听讼， 
<br>暮延宾客复登楼。西山漠漠崦嵫色，北渚沉沉江汉流。 
<br>良宵清净方高会，绣服光辉联皂盖。鱼龙恍惚阶墀下， 
<br>云雾杳冥窗户外。水灵慷慨行泣珠，游女飘飖思解佩。 
<br>苍苍低月半遥城，落落疏星满太清。不分开襟悲楚奏， 
<br>愿言吹笛退胡兵。轩后青丘埋猰貐，周王白羽扫欃枪。 
<br>期君武节朝龙阙，余亦翱翔归玉京。
<br>
<br>
<br>
<br>
<br>
<br>
<br>
<br>&nbsp;&nbsp; 卷139_1 【临江亭五咏】储光羲 
<br>
<br>晋家南作帝，京镇北为关。江水中分地，城楼下带山。 
<br>金陵事已往，青盖理无还。落日空亭上，愁看龙尾湾。
<br>
<br>山横小苑前，路尽大江边。此地兴王业，无如宋主贤。 
<br>潮生建业水，风散广陵烟。直望清波里，只言别有天。
<br>
<br>城头落暮晖，城外捣秋衣。江水青云挹，芦花白雪飞。 
<br>南州王气疾，东国海风微。借问商歌客，年年何处归。
<br>
<br>古木啸寒禽，层城带夕阴。梁园多绿柳，楚岸尽枫林。 
<br>山际空为险，江流长自深。平生何以恨，天地本无心。
<br>
<br>京山千里过，孤愤望中来。江势将天合，城门向水开。 
<br>落霞明楚岸，夕露湿吴台。去去无相识，陈皇安在哉。
<br>
<br>
<br>&nbsp;&nbsp; 卷139_2 【饯张七琚任宗城即环之季也同产八人俱以才名知】储光羲 
<br>
<br>他日曾游魏，魏家馀趾存。可怜宫殿所，但见桑榆繁。 
<br>此去拜新职，为荣近故园。高阳八才子，况复在君门。
<br>
<br>
<br>
<br>&nbsp;&nbsp; 卷139_3 【留别安庆李太守】储光羲 
<br>
<br>明牧念行子，又言悲解携。初筵方落日，醉止到鸣鸡。 
<br>过客来自北，大军居在西。丘家如讨逆，敢以庶盘溪。
<br>
<br>
<br>
<br>&nbsp;&nbsp; 卷139_4 【洛阳东门送别】储光羲 
<br>
<br>东城别故人，腊月迟芳辰。不惜孤舟去，其如两地春。 
<br>花明洛阳苑，水绿小平津。是日不相见，莺声徒自新。
<br>
<br>
<br>
<br>&nbsp;&nbsp; 卷139_5 【汉阳即事】储光羲 
<br>
<br>楚国千里远，孰知方寸违。春游欢有客，夕寝赋无衣。 
<br>江水带冰绿，桃花随雨飞。九歌有深意，捐佩乃言归。
<br>
<br>
<br>
<br>&nbsp;&nbsp; 卷139_6 【泊江潭贻马校书】储光羲 
<br>
<br>明月挂青天，遥遥如目前。故人游画阁，却望似云边。 
<br>水宿依渔父，歌声好采莲。采莲江上曲，今夕为君传。
<br>
<br>
<br>
<br>&nbsp;&nbsp; 卷139_7 【送沈校书吴中搜书】储光羲 
<br>
<br>郊外亭皋远，野中岐路分。苑门临渭水，山翠杂春云。 
<br>秦阁多遗典，吴台访阙文。君王思校理，莫滞清江濆。
<br>
<br>
<br>
<br>&nbsp;&nbsp; 卷139_8 【寒夜江口泊舟】储光羲 
<br>
<br>寒潮信未起，出浦缆孤舟。一夜苦风浪，自然增旅愁。 
<br>吴山迟海月，楚火照江流。欲有知音者，异乡谁可求。
<br>
<br>
<br>
<br>&nbsp;&nbsp; 卷139_9 【苑外至龙兴院作】储光羲 
<br>
<br>朝游天苑外，忽见法筵开。山势当空出，云阴满地来。 
<br>疏钟清月殿，幽梵静花台。日暮香林下，飘飘仙步回。
<br>
<br>
<br>
<br>&nbsp;&nbsp; 卷139_10 【题虬上人房】储光羲 
<br>
<br>禅宫分两地，释子一为心。入道无来去，清言见古今。 
<br>江寒池水绿，山暝竹园深。别有中天月，遥遥散夕阴。
<br>
<br>
<br>
<br>&nbsp;&nbsp; 卷139_11 【咏山泉（一作题山中流泉）】储光羲 
<br>
<br>山中有流水，借问不知名。映地为天色，飞空作雨声。 
<br>转来深涧满，分出小池平。恬澹无人见，年年长自清。
<br>
<br>
<br>
<br>&nbsp;&nbsp; 卷139_12 【贻主客吕郎中（即皇太子赞谕）】储光羲 
<br>
<br>上士既开天，中朝为得贤。青云方羽翼，画省比神仙。 
<br>委佩云霄里，含香日月前。君王傥借问，客有上林篇。
<br>
<br>
<br>
<br>&nbsp;&nbsp; 卷139_13 【京口留别徐大补阙赵二零陵】储光羲 
<br>
<br>皇州月初晓，处处鼓钟喧。树出蓬莱殿，城开阊阖门。 
<br>近臣朝琐闼，词客向文园。独有三川路，空伤游子魂。
<br>
<br>
<br>
<br>&nbsp;&nbsp; 卷139_14 【答王十三维】储光羲 
<br>
<br>门生故来往，知欲命浮觞。忽奉朝青阁，回车入上阳。 
<br>落花满春水，疏柳映新塘。是日归来暮，劳君奏雅章。
<br>
<br>
<br>
<br>&nbsp;&nbsp; 卷139_15 【奉和中书徐侍郎中书省玩白云寄颖阳赵大】储光羲 
<br>
<br>青阙朝初退，白云遥在天。非关取雷雨，故欲伴神仙。 
<br>泛滟鹓池曲，飘飖琐闼前。犹多远山意，幸入侍臣篇。
<br>
<br>
<br>
<br>&nbsp;&nbsp; 卷139_16 【和张太祝冬祭马步】储光羲 
<br>
<br>故坛何肃肃，中野自无喧。烈火见陈信，飏言闻永存。 
<br>房星隐曙色，朔风动寒原。今日歌天马，非关征大宛。
<br>
<br>
<br>
<br>&nbsp;&nbsp; 卷139_17 【祭风伯坛应张太祝作】储光羲 
<br>
<br>圣主御青春，纶言命使臣。将修风伯祀，更福太平人。 
<br>帟幕宵联事，坛场晓降神。帝心矜动物，非为属车人。
<br>
<br>
<br>
<br>&nbsp;&nbsp; 卷139_18 【寻徐山人遇马舍人】储光羲 
<br>
<br>泊舟伊川右，正见野人归。日暮春山绿，我心清且微。 
<br>岩声风雨度，水气云霞飞。复有金门客，来参萝薜衣。
<br>
<br>
<br>
<br>&nbsp;&nbsp; 卷139_19 【夜观妓】储光羲 
<br>
<br>白雪宜新舞，清宵召楚妃。娇童携锦荐，侍女整罗衣。 
<br>花映垂鬟转，香迎步履飞。徐徐敛长袖，双烛送将归。
<br>
<br>
<br>
<br>&nbsp;&nbsp; 卷139_20 【洛桥送别】储光羲 
<br>
<br>河桥送客舟，河水正安流。远见轻桡动，遥怜故国游。 
<br>海禽逢早雁，江月值新秋。一听南津曲，分明散别愁。
<br>
<br>
<br>
<br>&nbsp;&nbsp; 卷139_21 【秦中送人觐省】储光羲 
<br>
<br>二月清江外，遥遥饯故人。南山晴有雪，东陌霁无尘。 
<br>骑别章台晚，舟行洛水春。知君梁苑去，日见白华新。
<br>
<br>
<br>
<br>&nbsp;&nbsp; 卷139_22 【洛中送人还江东】储光羲 
<br>
<br>洛城春雨霁，相送下江乡。树绿天津道，山明伊水阳。 
<br>孤舟从此去，客思一何长。直望清波里，唯馀落日光。
<br>
<br>
<br>
<br>&nbsp;&nbsp; 卷139_23 【送姚六昆客任会稽何大蹇任孟县】储光羲 
<br>
<br>越城临渤澥，晋国在河汾。仙绶两乡意，青郊一路分。 
<br>野棠春未发，田雀暮成群。他日思吴会，尝因西北云。
<br>
<br>
<br>
<br>&nbsp;&nbsp; 卷139_24 【洛潭送人觐省】储光羲 
<br>
<br>清洛带芝田，东流入大川。舟轻水复急，别望杳如仙。 
<br>细草生春岸，明霞散早天。送君唯一曲，当是白华篇。
<br>
<br>
<br>
<br>&nbsp;&nbsp; 卷139_25 【送人随大夫和蕃】储光羲 
<br>
<br>西方有六国，国国愿来宾。圣主今无外，怀柔遣使臣。 
<br>大夫开幕府，才子作行人。解剑聊相送，边城二月春。
<br>
<br>
<br>
<br>&nbsp;&nbsp; 卷139_26 【仲夏饯魏四河北觐叔】储光羲 
<br>
<br>落日临御沟，送君还北州。树凉征马去，路暝归人愁。 
<br>吴岳夏云尽，渭河秋水流。东篱摘芳菊，想见竹林游。
<br>
<br>
<br>
<br>&nbsp;&nbsp; 卷139_27 【送人寻裴斐】储光羲 
<br>
<br>柱史回清宪，谪居临汉川。迟君千里驾，方外赏云泉。 
<br>路断因春水，山深隔暝烟。湘江见游女，寄摘一枝莲。
<br>
<br>
<br>
<br>&nbsp;&nbsp; 卷139_28 【陇头水送别】储光羲 
<br>
<br>相送陇山头，东西陇水流。从来心胆盛，今日为君愁。 
<br>暗雪迷征路，寒云隐戍楼。唯馀旌旆影，相逐去悠悠。
<br>
<br>
<br>
<br>&nbsp;&nbsp; 卷139_29 【送王上人还襄阳】储光羲 
<br>
<br>朝看法云散，知有至人还。送客临伊水，行车出故关。 
<br>天花满南国，精舍在空山。虽复时来去，中心长日闲。
<br>
<br>
<br>
<br>&nbsp;&nbsp; 卷139_30 【官庄池观竞渡】储光羲 
<br>
<br>落日吹箫管，清池发棹歌。船争先后渡，岸激去来波。 
<br>水叶藏鱼鸟，林花间绮罗。踟蹰仙女处，犹似望天河。
<br>
<br>
<br>
<br>&nbsp;&nbsp; 卷139_31 【重寄虬上人】储光羲 
<br>
<br>一作云峰别，三看花柳朝。青山隔远路，明月空长霄。 
<br>鹊浴西江雨，鸡鸣东海潮。此情劳梦寐，况道双林遥。
<br>
<br>
<br>
<br>&nbsp;&nbsp; 卷139_32 【蓝上茅茨期王维补阙】储光羲 
<br>
<br>山中人不见，云去夕阳过。浅濑寒鱼少，丛兰秋蝶多。 
<br>老年疏世事，幽性乐天和。酒熟思才子，溪头望玉珂。
<br>
<br>
<br>
<br>&nbsp;&nbsp; 卷139_33 【大酺得长字韵时任安宜尉】储光羲 
<br>
<br>大道启元命，时人居太康。中朝发玄泽，下国被天光。 
<br>明诏始端午，初筵当履霜。鼓鼙迎爽气，羽籥映新阳。 
<br>太守即悬圃，淮夷成葆疆。小臣惭下位，拜手颂灵长。
<br>
<br>
<br>
<br>&nbsp;&nbsp; 卷139_34 【同张侍御鼎和京兆萧兵曹华岁晚南园】储光羲 
<br>
<br>公府传休沐，私庭效陆沉。方知从大隐，非复在幽林。 
<br>阙下忠贞志，人间孝友心。既将冠盖雅，仍与薜萝深。 
<br>寒变中园柳，春归上苑禽。池涵青草色，山带白云阴。 
<br>潘岳闲居赋，钟期流水琴。一经当自足，何用遗黄金。
<br>
<br>
<br>
<br>&nbsp;&nbsp; 卷139_35 【奉酬张五丈垂赠】储光羲 
<br>
<br>彩服去江汜，白云生大梁。星辰动异色，羔雁成新行。 
<br>日望天朝近，时忧郢路长。情言间薖轴，惠念及沧浪。 
<br>松柏以之茂，江湖亦自忘。贾生方吊屈，岂敢比南昌。
<br>
<br>
<br>
<br>&nbsp;&nbsp; 卷139_36 【秦中守岁】储光羲 
<br>
<br>众星已穷次，青帝方行春。永感易成戚，离居难重陈。 
<br>阖门守初夜，燎火到清晨。或念无生法，多伤未出尘。 
<br>广庭日将晏，虚室自为宾。愿以桑榆末，常逢甲子新。
<br>
<br>
<br>
<br>&nbsp;&nbsp; 卷139_37 【献高使君大酺作】储光羲 
<br>
<br>肃穆郊禋毕，工歌赏事并。三朝遵湛露，一道洽仁明。 
<br>布德言皆应，无为物自成。花添罗绮色，莺乱管弦声。 
<br>独有同高唱，空陪乐太平。
<br>
<br>
<br>
<br>&nbsp;&nbsp; 卷139_38 【荥阳马氏二子】储光羲 
<br>
<br>圣君封太岳，十月建行旃。辇路开千里，寒云霁九天。 
<br>故人多侍从，二子留伊川。河兖冰初合，关城月屡圆。 
<br>暝过荥水上，闻说郑卿贤。材蔽行人右，名居东里先。 
<br>制岩开别业，桑柘亦依然。待至金园侧，相将居一廛。
<br>
<br>
<br>
<br>&nbsp;&nbsp; 卷139_39 【观竞渡】储光羲 
<br>
<br>大夫沉楚水，千祀国人哀。习棹江流长，迎神雨雾开。 
<br>标随绿云动，船逆清波来。下怖鱼龙起，上惊凫雁回。 
<br>能令秋大有，鼓吹远相催。
<br>
<br>
<br>
<br>&nbsp;&nbsp; 卷139_40 【太学贻张筠】储光羲 
<br>
<br>璧池忝门子，俄顷变炎凉。绿竹深虚馆，清流响洞房。 
<br>园林在建业，新友去咸阳。中夜鼓钟静，初秋漏刻长。 
<br>浮云开太室，华盖上明堂。空此远相望，劳歌还自伤。
<br>
<br>
<br>
<br>&nbsp;&nbsp; 卷139_41 【田家即事】储光羲 
<br>
<br>桑柘悠悠水蘸堤，晚风晴景不妨犁。高机犹织卧蚕子， 
<br>下坂饥逢饷饁妻。杏色满林羊酪熟，麦凉浮垄雉媒低。 
<br>生时乐死皆由命，事在皇天志不迷。
<br>
<br>
<br>
<br>&nbsp;&nbsp; 卷139_42 【洛阳道五首献吕四郎中】储光羲 
<br>
<br>洛水春冰开，洛城春水绿。朝看大道上，落花乱马足。
<br>
<br>剧孟不知名，千金买宝剑。出入平津邸，自言娇且艳。
<br>
<br>大道直如发，春日佳气多。五陵贵公子，双双鸣玉珂。
<br>
<br>春风二月时，道傍柳堪把。上枝覆官阁，下枝覆车马。
<br>
<br>洛水照千门，千门碧空里。少年不得志，走马游新市。
<br>
<br>
<br>
<br>&nbsp;&nbsp; 卷139_43 【同武平一员外游湖】储光羲 
<br>
<br>竹吹留歌扇，莲香入舞衣。前溪多曲溆，乘兴莫先归。
<br>
<br>
<br>
<br>&nbsp;&nbsp; 卷139_44 【长安道】储光羲 
<br>
<br>鸣鞭过酒肆，袨服游倡门。百万一时尽，含情无片言。
<br>
<br>西行一千里，暝色生寒树。暗闻歌吹声，知是长安路。
<br>
<br>
<br>
<br>&nbsp;&nbsp; 卷139_45 【江南曲四首】储光羲 
<br>
<br>绿江深见底，高浪直翻空。惯是湖边住，舟轻不畏风。
<br>
<br>逐流牵荇叶，缘岸摘芦苗。为惜鸳鸯鸟，轻轻动画桡。
<br>
<br>日暮长江里，相邀归渡头。落花如有意，来去逐船流。
<br>
<br>隔江看树色，沿月听歌声。不是长干住，那从此路行。
<br>
<br>
<br>
<br>&nbsp;&nbsp; 卷139_46 【关山月】储光羲 
<br>
<br>一雁过连营，繁霜覆古城。胡笳在何处，半夜起边声。
<br>
<br>
<br>
<br>&nbsp;&nbsp; 卷139_47 【玉真公主山居】储光羲 
<br>
<br>山北天泉苑，山西凤女家。不言沁园好，独隐武陵花。
<br>
<br>
<br>
<br>&nbsp;&nbsp; 卷139_48 【沧浪峡（一作储嗣宗诗）】储光羲 
<br>
<br>沧浪临古道，道上若成尘。自有沧浪峡，谁为无事人。
<br>
<br>
<br>
<br>&nbsp;&nbsp; 卷139_49 【奉真观】储光羲 
<br>
<br>真门迥向北，驰道直向西。为与天光近，云色成虹霓。
<br>
<br>
<br>
<br>&nbsp;&nbsp; 卷139_50 【明妃曲四首】储光羲 
<br>
<br>西行陇上泣胡天，南向云中指渭川。
<br>毳幕夜来时宛转，何由得似汉王边。
<br>
<br>胡王知妾不胜悲，乐府皆传汉国辞。
<br>朝来马上箜篌引，稍似宫中闲夜时。
<br>
<br>日暮惊沙乱雪飞，傍人相劝易罗衣。
<br>强来前殿看歌舞，共待单于夜猎归。
<br>
<br>彩骑双双引宝车，羌笛两两奏胡笳。
<br>若为别得横桥路，莫隐宫中玉树花。
<br>
<br>
<br>
<br>&nbsp;&nbsp; 卷139_51 【同武平一员外游湖五首时武贬金坛令】储光羲 
<br>
<br>红荷碧筱夜相鲜，皂盖兰桡浮翠筵。
<br>舟中对舞邯郸曲，月下双弹卢女弦。
<br>
<br>青林碧屿暗相期，缓楫挥觥欲赋诗。
<br>借问高歌凡几转，河低月落五更时。
<br>
<br>朝来仙阁听弦歌，暝入花亭见绮罗。
<br>池边命酒怜风月，浦口回船惜芰荷。
<br>
<br>朦胧竹影蔽岩扉，淡荡荷风飘舞衣。
<br>舟寻绿水宵将半，月隐青林人未归。
<br>
<br>花潭竹屿傍幽蹊，画楫浮空入夜溪。
<br>芰荷覆水船难进，歌舞留人月易低。
<br>
<br>
<br>
<br>&nbsp;&nbsp; 卷139_52 【题茅山华阳洞】储光羲 
<br>
<br>华阳洞口片云飞，细雨濛濛欲湿衣。
<br>玉箫遍满仙坛上，应是茅家兄弟归。
<br>
<br>
<br>
<br>&nbsp;&nbsp; 卷139_53 【寄孙山人】储光羲 
<br>
<br>新林二月孤舟还，水满清江花满山。
<br>借问故园隐君子，时时来往住人间。
<br>
<br>
<br>
<br>
<br>
<br>
<br>&nbsp;&nbsp;卷140_1 【变行路难】王昌龄 
<br>
<br>向晚横吹悲，风动马嘶合。前驱引旗节，千里阵云匝。 
<br>单于下阴山，砂砾空飒飒。封侯取一战，岂复念闺阁。
<br>
<br>
<br>&nbsp;&nbsp; 卷140_2 【塞下曲四首】王昌龄 
<br>
<br>蝉鸣空桑林，八月萧关道。出塞入塞寒，处处黄芦草。 
<br>从来幽并客，皆共尘沙老。莫学游侠儿，矜夸紫骝好。
<br>
<br>饮马渡秋水，水寒风似刀。平沙日未没，黯黯见临洮。 
<br>昔日长城战，咸言意气高。黄尘足今古，白骨乱蓬蒿。
<br>
<br>奉诏甘泉宫，总征天下兵。朝廷备礼出，郡国豫郊迎。 
<br>纷纷几万人，去者无全生。臣愿节宫厩，分以赐边城。
<br>
<br>边头何惨惨，已葬霍将军。部曲皆相吊，燕南代北闻。 
<br>功勋多被黜，兵马亦寻分。更遣黄龙戍，唯当哭塞云。
<br>
<br>
<br>
<br>&nbsp;&nbsp; 卷140_3 【塞上曲】王昌龄 
<br>
<br>秋风夜渡河，吹却雁门桑。遥见胡地猎，鞴马宿严霜。 
<br>五道分兵去，孤军百战场。功多翻下狱，士卒但心伤。
<br>
<br>
<br>
<br>&nbsp;&nbsp; 卷140_4 【从军行二首】王昌龄 
<br>
<br>向夕临大荒，朔风轸归虑。平沙万里馀，飞鸟宿何处。 
<br>虏骑猎长原，翩翩傍河去。边声摇白草，海气生黄雾。 
<br>百战苦风尘，十年履霜露。虽投定远笔，未坐将军树。 
<br>早知行路难，悔不理章句。
<br>
<br>秋草马蹄轻，角弓持弦急。去为龙城战，正值胡兵袭。 
<br>军气横大荒，战酣日将入。长风金鼓动，白露铁衣湿。 
<br>四起愁边声，南庭时伫立。断蓬孤自转，寒雁飞相及。 
<br>万里云沙涨，平原冰霰涩。惟闻汉使还，独向刀环泣。
<br>
<br>
<br>
<br>&nbsp;&nbsp; 卷140_5 【少年行二首】王昌龄 
<br>
<br>西陵侠少年，送客短长亭。青槐夹两道，白马如流星。 
<br>闻道羽书急，单于寇井陉。气高轻赴难，谁顾燕山铭。
<br>
<br>走马远相寻，西楼下夕阴。结交期一剑，留意赠千金。 
<br>高阁歌声远，重门柳色深。夜阑须尽饮，莫负百年心。
<br>
<br>
<br>
<br>&nbsp;&nbsp; 卷140_6 【长歌行】王昌龄 
<br>
<br>旷野饶悲风，飕飕黄蒿草。系马倚白杨，谁知我怀抱。 
<br>所是同袍者，相逢尽衰老。北登汉家陵，南望长安道。 
<br>下有枯树根，上有鼯鼠窠。高皇子孙尽，千载无人过。 
<br>宝玉频发掘，精灵其奈何。人生须达命，有酒且长歌。
<br>
<br>
<br>
<br>&nbsp;&nbsp; 卷140_7 【悲哉行】王昌龄 
<br>
<br>勿听白头吟，人间易忧怨。若非沧浪子，安得从所愿。 
<br>北上太行山，临风阅吹万。长云数千里，倏忽还肤寸。 
<br>观其微灭时，精意莫能论。百年不容息，是处生意蔓。 
<br>始悟海上人，辞君永飞遁。
<br>
<br>
<br>
<br>&nbsp;&nbsp; 卷140_8 【古意】王昌龄 
<br>
<br>桃花四面发，桃叶一枝开。欲暮黄鹂啭，伤心玉镜台。 
<br>清筝向明月，半夜春风来。
<br>
<br>
<br>
<br>&nbsp;&nbsp; 卷140_9 【放歌行】王昌龄 
<br>
<br>南渡洛阳津，西望十二楼。明堂坐天子，月朔朝诸侯。 
<br>清乐动千门，皇风被九州。庆云从东来，泱漭抱日流。 
<br>升平贵论道，文墨将何求。有诏征草泽，微诚将献谋。 
<br>冠冕如星罗，拜揖曹与周。望尘非吾事，入赋且迟留。 
<br>幸蒙国士识，因脱负薪裘。今者放歌行，以慰梁甫愁。 
<br>但营数斗禄，奉养每丰羞。若得金膏遂，飞云亦可俦。
<br>
<br>
<br>
<br>&nbsp;&nbsp; 卷140_10 【越女（《乐府诗集》作《采莲曲》）】王昌龄 
<br>
<br>越女作桂舟，还将桂为楫。湖上水渺漫，清江不可涉。 
<br>摘取芙蓉花，莫摘芙蓉叶。将归问夫婿，颜色何如妾。
<br>
<br>
<br>
<br>&nbsp;&nbsp; 卷140_11 【郑县宿陶太公馆中赠冯六元二】王昌龄 
<br>
<br>儒有轻王侯，脱略当世务。本家蓝田下，非为渔弋故。 
<br>无何困躬耕，且欲驰永路。幽居与君近，出谷同所骛。 
<br>昨日辞石门，五年变秋露。云龙未相感，干谒亦已屡。 
<br>子为黄绶羁，余忝蓬山顾。京门望西岳，百里见郊树。 
<br>飞雨祠上来，霭然关中暮。驱车郑城宿，秉烛论往素。 
<br>山月出华阴，开此河渚雾。清光比故人，豁达展心晤。 
<br>冯公尚戢翼，元子仍跼步。拂衣易为高，沦迹难有趣。 
<br>张范善终始，吾等岂不慕。罢酒当凉风，屈伸备冥数。
<br>
<br>
<br>
<br>&nbsp;&nbsp; 卷140_12 【听弹风入松阕赠杨补阙】王昌龄 
<br>
<br>商风入我弦，夜竹深有露。弦悲与林寂，清景不可度。 
<br>寥落幽居心，飕飗青松树。松风吹草白，溪水寒日暮。 
<br>声意去复还，九变待一顾。空山多雨雪，独立君始悟。
<br>
<br>
<br>
<br>&nbsp;&nbsp; 卷140_13 【缑氏尉沈兴宗置酒南溪留赠】王昌龄 
<br>
<br>林色与溪古，深篁引幽翠。山尊在渔舟，棹月情已醉。 
<br>始穷清源口，壑绝人境异。春泉滴空崖，萌草拆阴地。 
<br>久之风榛寂，远闻樵声至。海雁时独飞，永然沧洲意。 
<br>古时青冥客，灭迹沦一尉。吾子踌躇心，岂其纷埃事。 
<br>缑峰信所克，济北余乃遂。齐物意已会，息肩理犹未。 
<br>卷舒形性表，脱略贤哲议。仲月期角巾，饭僧嵩阳寺。
<br>
<br>
<br>
<br>&nbsp;&nbsp; 卷140_14 【为张僓赠阎使臣】王昌龄 
<br>
<br>哀哀献玉人，楚国同悲辛。泣尽继以血，何由辨其真。 
<br>赖承琢磨惠，复使光辉新。犹畏谗口疾，弃之如埃尘。
<br>
<br>
<br>
<br>&nbsp;&nbsp; 卷140_15 【赠史昭】王昌龄 
<br>
<br>东林月未升，廓落星与汉。是夕鸿始来，斋中起长叹。 
<br>怀哉望南浦，眇然夜将半。但有秋水声，愁使心神乱。 
<br>握中何为赠，瑶草已衰散。海鳞未化时，各在天一岸。
<br>
<br>
<br>
<br>&nbsp;&nbsp; 卷140_16 【秋山寄陈谠言】王昌龄 
<br>
<br>岩间寒事早，众山木已黄。北风何萧萧，兹夕露为霜。 
<br>感激未能寐，中宵时慨慷。黄虫初悲鸣，玄鸟去我梁。 
<br>独卧时易晚，离群情更伤。思君若不及，鸿雁今南翔。
<br>
<br>
<br>
<br>&nbsp;&nbsp; 卷140_17 【出郴山口至叠石湾野人室中寄张十一】王昌龄 
<br>
<br>槠楠无冬春，柯叶连峰稠。阴壁下苍黑，烟含清江楼。 
<br>景开独沿曳，响答随兴酬。旦夕望吾友，如何迅孤舟。 
<br>叠沙积为岗，崩剥雨露幽。石脉尽横亘，潜潭何时流。 
<br>既见万古色，颇尽一物由。永与世人远，气还草木收。 
<br>盈缩理无馀，今往何必忧。郴土群山高，耆老如中州。 
<br>孰云议舛降，岂是娱宦游。阴火昔所伏，丹砂将尔谋。 
<br>昨临苏耽井，复向衡阳求。同疚来相依，脱身当有筹。 
<br>数月乃离居，风湍成阻修。野人善竹器，童子能溪讴。 
<br>寒月波荡漾，羁鸿去悠悠。
<br>
<br>
<br>
<br>&nbsp;&nbsp; 卷140_18 【宿灞上寄侍御玙弟】王昌龄 
<br>
<br>独饮灞上亭，寒山青门外。长云骤落日，桑枣寂已晦。 
<br>古人驱驰者，宿此凡几代。佐邑由东南，岂不知进退。 
<br>吾宗秉全璞，楚得璆琳最。茅山就一征，柏署起三载。 
<br>道契非物理，神交无留碍。知我沧溟心，脱略腐儒辈。 
<br>孟冬銮舆出，阳谷群臣会。半夜驰道喧，五侯拥轩盖。 
<br>是时燕齐客，献术蓬瀛内。甚悦我皇心，得与王母对。 
<br>贱臣欲干谒，稽首期殒碎。哲弟感我情，问易穷否泰。 
<br>良马足尚踠，宝刀光未淬。昨闻羽书飞，兵气连朔塞。 
<br>诸将多失律，庙堂始追悔。安能召书生，愿得论要害。 
<br>戎夷非草木，侵逐使狼狈。虽有屠城功，亦有降虏辈。 
<br>兵粮如山积，恩泽如雨霈。羸卒不可兴，碛地无足爱。 
<br>若用匹夫策，坐令军围溃。不费黄金资，宁求白璧赉。 
<br>明主忧既远，边事亦可大。荷宠务推诚，离言深慷慨。 
<br>霜摇直指草，烛引明光珮。公论日夕阻，朝廷蹉跎会。 
<br>孤城海门月，万里流光带。不应百尺松，空老钟山霭。
<br>
<br>
<br>
<br>&nbsp;&nbsp; 卷140_19 【次汝中寄河南陈赞府】王昌龄 
<br>
<br>汝山方联延，伊水才明灭。遥见入楚云，又此空馆月。 
<br>纷然驰梦想，不谓远离别。京邑多欢娱，衡湘暂沿越。 
<br>明湖春草遍，秋桂白花发。岂惟长思君，日夕在魏阙。
<br>
<br>
<br>
<br>&nbsp;&nbsp; 卷140_20 【同从弟销南斋玩月忆山阴崔少府】王昌龄 
<br>
<br>高卧南斋时，开帷月初吐。清辉淡水木，演漾在窗户。 
<br>苒苒几盈虚，澄澄变今古。美人清江畔，是夜越吟苦。 
<br>千里其如何，微风吹兰杜。
<br>
<br>
<br>
<br>&nbsp;&nbsp; 卷140_21 【代扶风主人答】王昌龄 
<br>
<br>杀气凝不流，风悲日彩寒。浮埃起四远，游子弥不欢。 
<br>依然宿扶风，沽酒聊自宽。寸心亦未理，长铗谁能弹。 
<br>主人就我饮，对我还慨叹。便泣数行泪，因歌行路难。 
<br>十五役边地，三回讨楼兰。连年不解甲，积日无所餐。 
<br>将军降匈奴，国使没桑干。去时三十万，独自还长安。 
<br>不信沙场苦，君看刀箭瘢。乡亲悉零落，冢墓亦摧残。 
<br>仰攀青松枝，恸绝伤心肝。禽兽悲不去，路傍谁忍看。 
<br>幸逢休明代，寰宇静波澜。老马思伏枥，长鸣力已殚。 
<br>少年与运会，何事发悲端。天子初封禅，贤良刷羽翰。 
<br>三边悉如此，否泰亦须观。
<br>
<br>
<br>
<br>&nbsp;&nbsp; 卷140_22 【酬鸿胪裴主簿雨后北楼见赠（一作高適诗）】王昌龄 
<br>
<br>暮霞照新晴，归云犹相逐。有怀晨昏暇，想见登眺目。 
<br>问礼侍彤襜，题诗访茅屋。高楼多古今，陈事满陵谷。 
<br>地久微子封，台馀孝王筑。裴回顾霄汉，豁达俯川陆。 
<br>远水对孤城，长天向乔木。公门何清静，列戟森已肃。 
<br>不叹携手稀，常思著鞭速。终当拂羽翰，轻举随鸿鹄。
<br>
<br>
<br>
<br>&nbsp;&nbsp; 卷140_23 【送任五之桂林】王昌龄 
<br>
<br>楚客醉孤舟，越水将引棹。山为两乡别，月带千里貌。 
<br>羁谴同缯纶，僻幽闻虎豹。桂林寒色在，苦节知所效。
<br>
<br>
<br>
<br>&nbsp;&nbsp; 卷140_24 【山中别庞十】王昌龄 
<br>
<br>幽娟松筱径，月出寒蝉鸣。散发卧其下，谁知孤隐情。 
<br>吟时白云合，钓处玄潭清。琼树方杳霭，凤兮保其贞。
<br>
<br>
<br>
<br>&nbsp;&nbsp; 卷140_25 【留别伊阙张少府郭大都尉】王昌龄 
<br>
<br>迁客就一醉，主人空金罍。江湖青山底，欲去仍裴回。 
<br>郭侯未相识，策马伊川来。把手相劝勉，不应老尘埃。 
<br>孟阳逢山旧，仙馆留清才。日晚劝趣别，风长云逐开。 
<br>幸随板舆远，负谴何忧哉。唯有仗忠信，音书报云雷。
<br>
<br>
<br>
<br>&nbsp;&nbsp; 卷140_26 【送韦十二兵曹】王昌龄 
<br>
<br>县职如长缨，终日检我身。平明趋郡府，不得展故人。 
<br>故人念江湖，富贵如埃尘。迹在戎府掾，心游天台春。 
<br>独立浦边鹤，白云长相亲。南风忽至吴，分散还入秦。 
<br>寒夜天光白，海净月色真。对坐论岁暮，弦悲岂无因。 
<br>平生驰驱分，非谓杯酒仁。出处两不合，忠贞何由伸。 
<br>看君孤舟去，且欲歌垂纶。
<br>
<br>
<br>
<br>&nbsp;&nbsp; 卷140_27 【东京府县诸公与綦毋潜李颀相送至白马寺宿】王昌龄 
<br>
<br>鞍马上东门，裴回入孤舟。贤豪相追送，即棹千里流。 
<br>赤岸落日在，空波微烟收。薄宦忘机括，醉来即淹留。 
<br>月明见古寺，林外登高楼。南风开长廊，夏夜如凉秋。 
<br>江月照吴县，西归梦中游。
<br>
<br>
<br>
<br>&nbsp;&nbsp; 卷140_28 【送东林廉上人归庐山】王昌龄 
<br>
<br>石溪流已乱，苔径人渐微。日暮东林下，山僧还独归。 
<br>昔为庐峰意，况与远公违。道性深寂寞，世情多是非。 
<br>会寻名山去，岂复望清辉。
<br>
<br>
<br>
<br>&nbsp;&nbsp; 卷140_29 【留别武陵袁丞】王昌龄 
<br>
<br>皇恩暂迁谪，待罪逢知己。从此武陵溪，孤舟二千里。 
<br>桃花遗古岸，金涧流春水。谁识马将军，忠贞抱生死。
<br>
<br>
<br>
<br>&nbsp;&nbsp; 卷140_30 【别刘谞】王昌龄 
<br>
<br>天地寒更雨，苍茫楚城阴。一尊广陵酒，十载衡阳心。 
<br>倚仗不可料，悲欢岂易寻。相逢成远别，后会何如今。 
<br>身在江海上，云连京国深。行当务功业，策马何駸駸。
<br>
<br>
<br>
<br>&nbsp;&nbsp; 卷140_31 【岳阳别李十七越宾】王昌龄 
<br>
<br>相逢楚水寒，舟在洞庭驿。具陈江波事，不异沦弃迹。 
<br>杉上秋雨声，悲切蒹葭夕。弹琴收馀响，来送千里客。 
<br>平明孤帆心，岁晚济代策。时在身未充，潇湘不盈画。 
<br>湖小洲渚联，澹淡烟景碧。鱼鳖自有性，龟龙无能易。 
<br>谴黜同所安，风土任所适。闭门观玄化，携手遗损益。
<br>
<br>
<br>
<br>&nbsp;&nbsp; 卷140_32 【留别岑参兄弟】王昌龄 
<br>
<br>江城建业楼，山尽沧海头。副职守兹县，东南棹孤舟。 
<br>长安故人宅，秣马经前秋。便以风雪暮，还为纵饮留。 
<br>貂蝉七叶贵，鸿鹄万里游。何必念钟鼎，所在烹肥牛。 
<br>为君啸一曲，且莫弹箜篌。徒见枯者艳，谁言直如钩。 
<br>岑家双琼树，腾光难为俦。谁言青门悲，俯期吴山幽。 
<br>日西石门峤，月吐金陵洲。追随探灵怪，岂不骄王侯。
<br>
<br>
<br>
<br>&nbsp;&nbsp; 卷140_33 【送刘昚虚归取宏词解】王昌龄 
<br>
<br>太清闻海鹤，游子引乡眄。声随羽仪远，势与归云便。 
<br>青桂春再荣，白云暮来变。迁飞在礼仪，岂复泪如霰。
<br>
<br>
<br>
<br>&nbsp;&nbsp; 卷140_34 【巴陵别刘处士】王昌龄 
<br>
<br>刘生隐岳阳，心远洞庭水。偃帆入山郭，一宿楚云里。 
<br>竹映秋馆深，月寒江风起。烟波桂阳接，日夕数千里。 
<br>袅袅清夜猿，孤舟坐如此。湘中有来雁，雨雪候音旨。
<br>
<br>
<br>
<br>&nbsp;&nbsp; 卷140_35 【宿裴氏山庄】王昌龄 
<br>
<br>苍苍竹林暮，吾亦知所投。静坐山斋月，清溪闻远流。 
<br>西峰下微雨，向晓白云收。遂解尘中组，终南春可游。
<br>
<br>
<br>
<br>&nbsp;&nbsp; 卷140_36 【淇上酬薛据兼寄郭微（一作高適诗）】王昌龄 
<br>
<br>自从别京华，我心乃萧索。十年守章句，万里空寥落。 
<br>北上登蓟门，茫茫见沙漠。倚剑对风尘，慨然思卫霍。 
<br>拂衣去燕赵，驱马怅不乐。天长沧洲路，日暮邯郸郭。 
<br>酒肆或淹留，渔泽屡栖泊。独行备艰难，孰辞干鼎镬。 
<br>皇情念淳古，时俗何浮薄。理道须任贤，安人在求瘼。 
<br>故交负奇才，逸气包謇谔。隐轸经济策，纵横建安作。 
<br>才望忽先鸣，风期无宿诺。飘飖劳州县，迢递限言谑。 
<br>东驰眇贝丘，西顾弥虢略。淇水徒自深，浮云不堪托。 
<br>吾谋适可用，天道岂辽廓。不然买山田，一身与耕凿。
<br>
<br>
<br>
<br>
<br>
<br>
<br>
<br>&nbsp;&nbsp;卷141_1 【咏史】王昌龄 
<br>
<br>荷畚至洛阳，杖策游北门。天下尽兵甲，豺狼满中原。 
<br>明夷方遘患，顾我徒崩奔。自惭菲薄才，误蒙国士恩。 
<br>位重任亦重，时危志弥敦。西北未及终，东南不可吞。 
<br>进则耻保躬，退乃为触藩。叹息嵩山老，而后知其尊。
<br>
<br>
<br>&nbsp;&nbsp; 卷141_2 【杂兴】王昌龄 
<br>
<br>握中铜匕首，粉锉楚山铁。义士频报雠，杀人不曾缺。 
<br>可悲燕丹事，终被狼虎灭。一举无两全，荆轲遂为血。 
<br>诚知匹夫勇，何取万人杰。无道吞诸侯，坐见九州裂。
<br>
<br>
<br>
<br>&nbsp;&nbsp; 卷141_3 【秋兴】王昌龄 
<br>
<br>日暮西北堂，凉风洗修木。著书在南窗，门馆常肃肃。 
<br>苔草延古意，视听转幽独。或问余所营，刈黍就寒谷。
<br>
<br>
<br>
<br>&nbsp;&nbsp; 卷141_4 【斋心】王昌龄 
<br>
<br>女萝覆石壁，溪水幽濛胧。紫葛蔓黄花，娟娟寒露中。 
<br>朝饮花上露，夜卧松下风。云英化为水，光采与我同。 
<br>日月荡精魄，寥寥天宇空。
<br>
<br>
<br>
<br>&nbsp;&nbsp; 卷141_5 【独游】王昌龄 
<br>
<br>林卧情每闲，独游景常晏。时从灞陵下，垂钓往南涧。 
<br>手携双鲤鱼，目送千里雁。悟彼飞有适，知此罹忧患。 
<br>放之清冷泉，因得省疏慢。永怀青岑客，回首白云间。 
<br>神超物无违，岂系名与宦。
<br>
<br>
<br>
<br>&nbsp;&nbsp; 卷141_6 【香积寺礼拜万回平等二圣僧塔】王昌龄 
<br>
<br>真无御化来，借有乘化归。如彼双塔内，孰能知是非。 
<br>愚也骇苍生，圣哉为帝师。当为时世出，不由天地资。 
<br>万回主此方，平等性无违。今我一礼心，亿劫同不移。 
<br>肃肃松柏下，诸天来有时。
<br>
<br>
<br>
<br>&nbsp;&nbsp; 卷141_7 【就道士问周易参同契】王昌龄 
<br>
<br>仙人骑白鹿，发短耳何长。时余采菖蒲，忽见嵩之阳。 
<br>稽首求丹经，乃出怀中方。披读了不悟，归来问嵇康。 
<br>嗟余无道骨，发我入太行。
<br>
<br>
<br>
<br>&nbsp;&nbsp; 卷141_8 【诸官游招隐寺】王昌龄 
<br>
<br>山馆人已空，青萝换风雨。自从永明世，月向龙宫吐。 
<br>凿井长幽泉，白云今如古。应真坐松柏，锡杖挂窗户。 
<br>口云七十馀，能救诸有苦。回指岩树花，如闻道场鼓。 
<br>金色身坏灭，真如性无主。僚友同一心，清光遣谁取。
<br>
<br>
<br>
<br>&nbsp;&nbsp; 卷141_9 【宴南亭】王昌龄 
<br>
<br>寒江映村林，亭上纳鲜洁。楚客共闲饮，静坐金管阕。 
<br>酣竟日入山，暝来云归穴。城楼空杳霭，猿鸟备清切。 
<br>物状如丝纶，上心为予决。访君东溪事，早晚樵路绝。
<br>
<br>
<br>
<br>&nbsp;&nbsp; 卷141_10 【何九于客舍集】王昌龄 
<br>
<br>客有住桂阳，亦如巢林鸟。罍觞且终宴，功业会未了。 
<br>山月空霁时，江明高楼晓。门前泊舟楫，行次入松筱。 
<br>此意投赠君，沧波风袅袅。
<br>
<br>
<br>
<br>&nbsp;&nbsp; 卷141_11 【洛阳尉刘晏与府掾诸公茶集天宫寺岸道上人房】王昌龄 
<br>
<br>良友呼我宿，月明悬天宫。道安风尘外，洒扫青林中。 
<br>削去府县理，豁然神机空。自从三湘还，始得今夕同。 
<br>旧居太行北，远宦沧溟东。各有四方事，白云处处通。
<br>
<br>
<br>
<br>&nbsp;&nbsp; 卷141_12 【观江淮名胜图】王昌龄 
<br>
<br>刻意吟云山，尤知隐沦妙。远公何为者，再诣临海峤。 
<br>而我高其风，披图得遗照。援毫无逃境，遂展千里眺。 
<br>淡扫荆门烟，明标赤城烧。青葱林间岭，隐见淮海徼。 
<br>但指香炉顶，无闻白猿啸。沙门既云灭，独往岂殊调。 
<br>感对怀拂衣，胡宁事渔钓。安期始遗舄，千古谢荣耀。 
<br>投迹庶可齐，沧浪有孤棹。
<br>
<br>
<br>
<br>&nbsp;&nbsp; 卷141_13 【灞上闲居】王昌龄 
<br>
<br>鸿都有归客，偃卧滋阳村。轩冕无枉顾，清川照我门。 
<br>空林网夕阳，寒鸟赴荒园。廓落时得意，怀哉莫与言。 
<br>庭前有孤鹤，欲啄常翩翻。为我衔素书，吊彼颜与原。 
<br>二君既不朽，所以慰其魂。
<br>
<br>
<br>
<br>&nbsp;&nbsp; 卷141_14 【风凉原上作】王昌龄 
<br>
<br>阴岑宿云归，烟雾湿松柏。风凄日初晓，下岭望川泽。 
<br>远山无晦明，秋水千里白。佳气盘未央，圣人在凝碧。 
<br>关门阻天下，信是帝王宅。海内方晏然，庙堂有奇策。 
<br>时贞守全运，罢去游说客。予忝兰台人，幽寻免贻责。
<br>
<br>
<br>
<br>&nbsp;&nbsp; 卷141_15 【裴六书堂】王昌龄 
<br>
<br>闲堂闭空阴，竹林但清响。窗下长啸客，区中无遗想。 
<br>经纶精微言，兼济当独往。
<br>
<br>
<br>
<br>&nbsp;&nbsp; 卷141_16 【江上闻笛】王昌龄 
<br>
<br>横笛怨江月，扁舟何处寻。声长楚山外，曲绕胡关深。 
<br>相去万馀里，遥传此夜心。寥寥浦溆寒，响尽惟幽林。 
<br>不知谁家子，复奏邯郸音。水客皆拥棹，空霜遂盈襟。 
<br>羸马望北走，迁人悲越吟。何当边草白，旌节陇城阴。
<br>
<br>
<br>
<br>&nbsp;&nbsp; 卷141_17 【太湖秋夕】王昌龄 
<br>
<br>水宿烟雨寒，洞庭霜落微。月明移舟去，夜静魂梦归。 
<br>暗觉海风度，萧萧闻雁飞。
<br>
<br>
<br>
<br>&nbsp;&nbsp; 卷141_18 【赵十四兄见访】王昌龄 
<br>
<br>客来舒长簟，开閤延清风。但有无弦琴，共君尽尊中。 
<br>晚来常读易，顷者欲还嵩。世事何须道，黄精且养蒙。 
<br>嵇康殊寡识，张翰独知终。忽忆鲈鱼鲙，扁舟往江东。
<br>
<br>
<br>
<br>&nbsp;&nbsp; 卷141_19 【过华阴】王昌龄 
<br>
<br>云起太华山，云山互明灭。东峰始含景，了了见松雪。 
<br>羁人感幽栖，窅映转奇绝。欣然忘所疲，永望吟不辍。 
<br>信宿百馀里，出关玩新月。何意昨来心，遇物遂迁别。 
<br>人生屡如此，何以肆愉悦。
<br>
<br>
<br>
<br>&nbsp;&nbsp; 卷141_20 【九江口作】王昌龄 
<br>
<br>漭漭江势阔，雨开浔阳秋。驿门是高岸，望尽黄芦洲。 
<br>水与五溪合，心期万里游。明时无弃才，谪去随孤舟。 
<br>鸷鸟立寒木，丈夫佩吴钩。何当报君恩，却系单于头。
<br>
<br>
<br>
<br>&nbsp;&nbsp; 卷141_21 【大梁途中作】王昌龄 
<br>
<br>怏怏步长道，客行渺无端。郊原欲下雪，天地棱棱寒。 
<br>当时每酣醉，不觉行路难。今日无酒钱，凄惶向谁叹。
<br>
<br>
<br>
<br>&nbsp;&nbsp; 卷141_22 【途中作】王昌龄 
<br>
<br>游人愁岁晏，早起遵王畿。坠叶吹未晓，疏林月微微。 
<br>惊禽栖不定，寒兽相因依。叹此霜露下，复闻鸿雁飞。 
<br>渺然江南意，惜与中途违。羁旅悲壮发，别离念征衣。 
<br>永图岂劳止，明节期所归。宁厌楚山曲，无人长掩扉。
<br>
<br>
<br>
<br>&nbsp;&nbsp; 卷141_23 【山行入泾州】王昌龄 
<br>
<br>倦此山路长，停骖问宾御。林峦信回惑，白日落何处。 
<br>徙倚望长风，滔滔引归虑。微雨随云收，濛濛傍山去。 
<br>西临有边邑，北走尽亭戍。泾水横白烟，州城隐寒树。 
<br>所嗟异风俗，已自少情趣。岂伊怀土多，触目忻所遇。
<br>
<br>
<br>
<br>&nbsp;&nbsp; 卷141_24 【小敷谷龙潭祠作】王昌龄 
<br>
<br>崖谷喷疾流，地中有雷集。百泉势相荡，巨石皆却立。 
<br>跳波沸峥嵘，深处不可挹。昏为蛟龙怒，清见云雨入。 
<br>灵怪崇偏祠，废兴自兹邑。沉淫顷多昧，檐宇遂不葺。 
<br>吾闻被明典，盛德惟世及。生人载山川，血食报原隰。 
<br>岂伊骇微险，将以循甿揖。□飞振吕梁，忠信亦我习。 
<br>波流浸已广，悔吝在所汲。溪水有清源，褰裳靡沾湿。
<br>
<br>
<br>
<br>&nbsp;&nbsp; 卷141_25 【段宥厅孤桐】王昌龄 
<br>
<br>凤凰所宿处，月映孤桐寒。槁叶零落尽，空柯苍翠残。 
<br>虚心谁能见，直影非无端。响发调尚苦，清商劳一弹。
<br>
<br>
<br>
<br>&nbsp;&nbsp; 卷141_26 【琴】王昌龄 
<br>
<br>孤桐秘虚鸣，朴素传幽真。仿佛弦指外，遂见初古人。 
<br>意远风雪苦，时来江山春。高宴未终曲，谁能辨经纶。
<br>
<br>
<br>
<br>&nbsp;&nbsp; 卷141_27 【初日】王昌龄 
<br>
<br>初日净金闺，先照床前暖。斜光入罗幕，稍稍亲丝管。 
<br>云发不能梳，杨花更吹满。
<br>
<br>
<br>
<br>&nbsp;&nbsp; 卷141_28 【失题】王昌龄 
<br>
<br>奸雄乃得志，遂使群心摇。赤风荡中原，烈火无遗巢。 
<br>一人计不用，万里空萧条。
<br>
<br>
<br>
<br>&nbsp;&nbsp; 卷141_29 【赠宇文中丞（本畅当诗）】王昌龄 
<br>
<br>仆本濩落人，辱当州郡使。量力颇及早，谢归今即已。 
<br>萧萧若凌虚，衿带顷消靡。车服卒然来，涔阳作游子。 
<br>郁郁寡开颜，默默独行李。忽逢平生友，一笑方在此。 
<br>秋清宁风日，楚思浩云水。为语弋林者，冥冥鸿远矣。
<br>
<br>
<br>
<br>&nbsp;&nbsp; 卷141_30 【箜篌引】王昌龄 
<br>
<br>卢谿郡南夜泊舟，夜闻两岸羌戎讴，其时月黑猿啾啾。 
<br>微雨沾衣令人愁，有一迁客登高楼，不言不寐弹箜篌。 
<br>弹作蓟门桑叶秋，风沙飒飒青冢头，将军铁骢汗血流。 
<br>深入匈奴战未休，黄旗一点兵马收，乱杀胡人积如丘。 
<br>疮病驱来配边州，仍披漠北羔羊裘，颜色饥枯掩面羞。 
<br>眼眶泪滴深两眸，思还本乡食牦牛，欲语不得指咽喉。 
<br>或有强壮能咿嚘，意说被他边将雠，五世属藩汉主留。 
<br>碧毛毡帐河曲游，橐驼五万部落稠，敕赐飞凤金兜鍪。 
<br>为君百战如过筹，静扫阴山无鸟投，家藏铁券特承优。 
<br>黄金千斤不称求，九族分离作楚囚，深溪寂寞弦苦幽。 
<br>草木悲感声飕飗，仆本东山为国忧，明光殿前论九畴。 
<br>簏读兵书尽冥搜，为君掌上施权谋，洞晓山川无与俦。 
<br>紫宸诏发远怀柔，摇笔飞霜如夺钩，鬼神不得知其由。 
<br>怜爱苍生比蚍蜉，朔河屯兵须渐抽，尽遣降来拜御沟。 
<br>便令海内休戈矛，何用班超定远侯，史臣书之得已不。
<br>
<br>
<br>
<br>&nbsp;&nbsp; 卷141_31 【乌栖曲】王昌龄 
<br>
<br>白马逐朱车，黄昏入狭邪。柳树乌争宿， 
<br>争枝未得飞上屋。东房少妇婿从军，每听乌啼知夜分。
<br>
<br>
<br>
<br>&nbsp;&nbsp; 卷141_32 【城傍曲】王昌龄 
<br>
<br>秋风鸣桑条，草白狐兔骄。邯郸饮来酒未消， 
<br>城北原平掣皂雕。射杀空营两腾虎，回身却月佩弓弰。
<br>
<br>
<br>
<br>&nbsp;&nbsp; 卷141_33 【行路难】王昌龄 
<br>
<br>双丝作绠系银瓶，百尺寒泉辘轳上。悬丝一绝不可望， 
<br>似妾倾心在君掌。人生意气好迁捐，只重狂花不重贤。 
<br>宴罢调筝奏离鹤，回娇转盼泣君前。君不见，眼前事， 
<br>岂保须臾心勿异。西山日下雨足稀，侧有浮云无所寄。 
<br>但愿莫忘前者言，锉骨黄尘亦无愧。行路难，劝君酒， 
<br>莫辞烦，美酒千钟犹可尽，心中片愧何可论。 
<br>一闻汉主思故剑，使妾长嗟万古魂。
<br>
<br>
<br>
<br>&nbsp;&nbsp; 卷141_34 【奉赠张荆州】王昌龄 
<br>
<br>祝融之峰紫云衔，翠如何其雪崭岩。邑西有路缘石壁， 
<br>我欲从之卧穹嵌。鱼有心兮脱网罟，江无人兮鸣枫杉。 
<br>王君飞舄仍未去，苏耽宅中意遥缄。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
