<HTML>
<HEAD>
<TITLE>全唐诗 卷741-745 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷741-745</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷741-745</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6225"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷741-745')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷741-745]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷741_1 【景阳台怀古】陈贶 
<br>
<br>景阳六朝地，运极自依依。一会皆同是，到头谁论非。 
<br>酒浓沈远虑，花好失前机。见此尤宜戒，正当家国肥。
<br>
<br>
<br>&nbsp;&nbsp; 卷741_2 【石城怀古】刘洞 
<br>
<br>石城古岸头，一望思悠悠。几许六朝事，不禁江水流。
<br>
<br>
<br>
<br>&nbsp;&nbsp; 卷741_3 【句】刘洞 
<br>
<br>千里长江皆渡马，十年养士得何人。
<br>
<br>翻忆潘郎章奏内，愔愔日暮好沾巾。（《江南野录》： 
<br>金陵受围，洞为七言诗，榜路傍云云。“家国愔愔， 
<br>如日将暮”，潘佑谏表中语也）
<br>
<br>百骸同草木，万象入心灵。（夜坐，《吟窗杂录》）
<br>
<br>
<br>
<br>&nbsp;&nbsp; 卷741_4 【旅怀】江为 
<br>
<br>迢迢江汉路，秋色又堪惊。半夜闻鸿雁，多年别弟兄。 
<br>高风云影断，微雨菊花明。欲寄东归信，裴回无限情。
<br>
<br>
<br>
<br>&nbsp;&nbsp; 卷741_5 【江行】江为 
<br>
<br>越信隔年稀，孤舟几梦归。月寒花露重，江晚水烟微。 
<br>峰直帆相望，沙空鸟自飞。何时洞庭上，春雨满蓑衣。
<br>
<br>
<br>
<br>&nbsp;&nbsp; 卷741_6 【登润州城】江为 
<br>
<br>天末江城晚，登临客望迷。春潮平岛屿，残雨隔虹霓。 
<br>鸟与孤帆远，烟和独树低。乡山何处是，目断广陵西。
<br>
<br>
<br>
<br>&nbsp;&nbsp; 卷741_7 【岳阳楼】江为 
<br>
<br>倚楼高望极，展转念前途。晚叶红残楚，秋江碧入吴。 
<br>云中来雁急，天末去帆孤。明月谁同我，悠悠上帝都。
<br>
<br>
<br>
<br>&nbsp;&nbsp; 卷741_8 【送客】江为 
<br>
<br>明月孤舟远，吟髭镊更华。天形围泽国，秋色露人家。 
<br>水馆萤交影，霜洲橘委花。何当寻旧隐，泉石好生涯。
<br>
<br>
<br>
<br>&nbsp;&nbsp; 卷741_9 【临刑诗】江为 
<br>
<br>街鼓侵人急，西倾日欲斜。黄泉无旅店，今夜宿谁家。
<br>
<br>
<br>
<br>&nbsp;&nbsp; 卷741_10 【塞下曲】江为 
<br>
<br>万里黄云冻不飞，碛烟烽火夜深微。
<br>胡儿移帐寒笳绝，雪路时闻探马归。
<br>
<br>
<br>
<br>&nbsp;&nbsp; 卷741_11 【隋堤柳】江为 
<br>
<br>锦缆龙舟万里来，醉乡繁盛忽尘埃。
<br>空馀两岸千株柳，雨叶风花作恨媒。
<br>
<br>
<br>
<br>&nbsp;&nbsp; 卷741_12 【句】江为 
<br>
<br>吟登萧寺旃檀阁，醉倚王家玳瑁筵。（《题白鹿寺》）
<br>
<br>远远朝宗出白云，方圆随处性长存。（《水》， 
<br>见《吟窗杂录》）
<br>
<br>
<br>
<br>&nbsp;&nbsp; 卷741_13 【咏鹰（越归南唐初投鄂帅张宣，久不见知，以鹰诗诮之）】高越 
<br>
<br>雪爪星眸世所稀，摩天专待振毛衣。
<br>虞人莫谩张罗网，未肯平原浅草飞。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷742_1 【惜花】张泌 
<br>
<br>蝶散莺啼尚数枝，日斜风定更离披。
<br>看多记得伤心事，金谷楼前委地时。
<br>
<br>
<br>&nbsp;&nbsp; 卷742_2 【寄人】张泌 
<br>
<br>别梦依依到谢家，小廊回合曲阑斜。
<br>多情只有春庭月，犹为离人照落花。
<br>
<br>酷怜风月为多情，还到春时别恨生。
<br>倚柱寻思倍惆怅，一场春梦不分明。
<br>
<br>
<br>
<br>&nbsp;&nbsp; 卷742_3 【边上】张泌 
<br>
<br>戍楼吹角起征鸿，猎猎寒旌背晚风。千里暮烟愁不尽， 
<br>一川秋草恨无穷。山河惨澹关城闭，人物萧条市井空。 
<br>只此旅魂招未得，更堪回首夕阳中。
<br>
<br>
<br>
<br>&nbsp;&nbsp; 卷742_4 【长安道中早行】张泌 
<br>
<br>客离孤馆一灯残，牢落星河欲曙天。鸡唱未沈函谷月， 
<br>雁声新度灞陵烟。浮生已悟庄周蝶，壮志仍输祖逖鞭。 
<br>何事悠悠策羸马，此中辛苦过流年。
<br>
<br>
<br>
<br>&nbsp;&nbsp; 卷742_5 【洞庭阻风】张泌 
<br>
<br>空江浩荡景萧然，尽日菰蒲泊钓船。青草浪高三月渡， 
<br>绿杨花扑一溪烟。情多莫举伤春目，愁极兼无买酒钱。 
<br>犹有渔人数家住，不成村落夕阳边。
<br>
<br>
<br>
<br>&nbsp;&nbsp; 卷742_6 【春日旅泊桂州】张泌 
<br>
<br>暖风芳草竟芊绵，多病多愁负少年。弱柳未胜寒食雨， 
<br>好花争奈夕阳天。溪边物色堪图画，林畔莺声似管弦。 
<br>独有离人开泪眼，强凭杯酒亦潸然。
<br>
<br>
<br>
<br>&nbsp;&nbsp; 卷742_7 【晚次湘源县】张泌 
<br>
<br>烟郭遥闻向晚鸡，水平舟静浪声齐。高林带雨杨梅熟， 
<br>曲岸笼云谢豹啼。二女庙荒汀树老，九疑山碧楚天低。 
<br>湘南自古多离怨，莫动哀吟易惨凄。
<br>
<br>
<br>
<br>&nbsp;&nbsp; 卷742_8 【惆怅吟】张泌 
<br>
<br>秋风丹叶动荒城，惨澹云遮日半明。昼梦却因惆怅得， 
<br>晚愁多为别离生。江淹彩笔空留恨，壮叟玄谭未及情。 
<br>千古怨魂销不得，一江寒浪若为平。
<br>
<br>
<br>
<br>&nbsp;&nbsp; 卷742_9 【秋晚过洞庭】张泌 
<br>
<br>征帆初挂酒初酣，暮景离情两不堪。千里晚霞云梦北， 
<br>一洲霜橘洞庭南。溪风送雨过秋寺，涧石惊龙落夜潭。 
<br>莫把羁魂吊湘魄，九疑愁绝锁烟岚。
<br>
<br>
<br>
<br>&nbsp;&nbsp; 卷742_10 【题华严寺木塔】张泌 
<br>
<br>六街晴色动秋光，雨霁凭高只易伤。一曲晚烟浮渭水， 
<br>半桥斜日照咸阳。休将世路悲尘事，莫指云山认故乡。 
<br>回首汉宫楼阁暮，数声钟鼓自微茫。
<br>
<br>
<br>
<br>&nbsp;&nbsp; 卷742_11 【经旧游】张泌 
<br>
<br>暂到高唐晓又还，丁香结梦水潺潺。
<br>不知云雨归何处，历历空留十二山。
<br>
<br>
<br>
<br>&nbsp;&nbsp; 卷742_12 【碧户】张泌 
<br>
<br>碧户扃鱼锁，兰窗掩镜台。落花疑怅望，归燕自裴回。 
<br>咏絮知难敌，伤春不易裁。恨从芳草起，愁为晚风来。 
<br>衣惹湘云薄，眉分楚岫开。香浓眠旧枕，梦好醉春杯。 
<br>小障明金凤，幽屏点翠苔。宝筝横塞雁，怨笛落江梅。 
<br>卓氏仍多酒，相如正富才。莫教琴上意，翻作鹤声哀。
<br>
<br>
<br>
<br>&nbsp;&nbsp; 卷742_13 【芍药】张泌 
<br>
<br>香清粉澹怨残春，蝶翅蜂须恋蕊尘。闲倚晚风生怅望， 
<br>静留迟日学因循。休将薜荔为青琐，好与玫瑰作近邻。 
<br>零落若教随暮雨，又应愁杀别离人。
<br>
<br>
<br>
<br>&nbsp;&nbsp; 卷742_14 【春晚谣】张泌 
<br>
<br>雨微微，烟霏霏，小庭半拆红蔷薇。钿筝斜倚画屏曲， 
<br>零落几行金雁飞。萧关梦断无寻处，万叠春波起南浦。 
<br>凌乱杨花扑绣帘，晚窗时有流莺语。
<br>
<br>
<br>
<br>&nbsp;&nbsp; 卷742_15 【所思】张泌 
<br>
<br>空塘水碧春雨微，东风散漫杨柳飞。依依南浦梦犹在， 
<br>脉脉高唐云不归。江头日暮多芳草，极目伤心烟悄悄。 
<br>隔江红杏一枝明，似玉佳人俯清沼。休向春台更回望， 
<br>销魂自古因惆怅。银河碧海共无情，两处悠悠起风浪。
<br>
<br>
<br>
<br>&nbsp;&nbsp; 卷742_16 【春夕言怀】张泌 
<br>
<br>风透疏帘月满庭，倚栏无事倍伤情。烟垂柳带纤腰软， 
<br>露滴花房怨脸明。愁逐野云销不尽，情随春浪去难平。 
<br>幽窗谩结相思梦，欲化西园蝶未成。
<br>
<br>
<br>
<br>&nbsp;&nbsp; 卷742_17 【春江雨】张泌 
<br>
<br>雨溟溟，风泠泠，老松瘦竹临烟汀。空江冷落野云重， 
<br>村中鬼火微如星。夜惊溪上渔人起，滴沥篷声满愁耳。 
<br>子规叫断独未眠，罨岸春涛打船尾。
<br>
<br>
<br>
<br>&nbsp;&nbsp; 卷742_18 【送容州中丞赴镇】张泌 
<br>
<br>交趾同星坐，龙泉佩斗文。烧香翠羽帐，看舞郁金裙。 
<br>鹢首冲泷浪，犀渠拂岭云。莫教铜柱北，只说马将军。
<br>
<br>
<br>
<br>&nbsp;&nbsp; 卷742_19 【赠韩道士】张泌 
<br>
<br>日暮秋风吹野花，上清归客意无涯。桃源寂寂烟霞闭， 
<br>天路悠悠星汉斜。还似世人生白发，定知仙骨变黄芽。 
<br>东城南陌频相见，应是壶中别有家。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷743_1 【甘露寺】孙鲂 
<br>
<br>寒暄皆有景，孤绝画难形。地拱千寻嶮，天垂四面青。 
<br>昼灯笼雁塔，夜磬彻渔汀。最爱僧房好，波光满户庭。
<br>
<br>
<br>&nbsp;&nbsp; 卷743_2 【题金山寺】孙鲂 
<br>
<br>万古波心寺，金山名目新。天多剩得月，地少不生尘。 
<br>过橹妨僧定，惊涛溅佛身。谁言张处士，题后更无人。
<br>
<br>
<br>
<br>&nbsp;&nbsp; 卷743_3 【杨柳枝词五首】孙鲂 
<br>
<br>灵和风暖太昌春，舞线摇丝向昔人。
<br>何似晓来江雨后，一行如画隔遥津。
<br>
<br>彭泽初栽五树时，只应闲看一枝垂。
<br>不知天意风流处，要与佳人学画眉。
<br>
<br>暖傍离亭静拂桥，入流穿槛绿阴摇。
<br>不知落日谁相送，魂断千条与万条。
<br>
<br>春来绿树遍天涯，未见垂杨未可夸。
<br>晴日万株烟一阵，闲坊兼是莫愁家。
<br>
<br>十首当年有旧词，唱青歌翠几无遗。
<br>未曾得向行人道，不谓离情莫折伊。
<br>
<br>
<br>
<br>&nbsp;&nbsp; 卷743_4 【句】孙鲂 
<br>
<br>游子未归去，野花愁破心。（春日途中，《吟窗杂录》）
<br>
<br>划多灰渐冷，坐久席成痕。（《江南野录》）
<br>
<br>结宇孤峰上，安禅巨浪间。
<br>
<br>分开朝海浪，留住过江云。（以上并《金山寺》）
<br>
<br>划多灰杂苍虬迹，坐久烟消宝鸭香。（《夜坐》）
<br>
<br>
<br>
<br>&nbsp;&nbsp; 卷743_5 【入塞二首】沈彬 
<br>
<br>欲为皇王服远戎，万人金甲鼓鼙中。阵云黯塞三边黑， 
<br>兵血愁天一片红。半夜翻营旗搅月，深秋防戍剑磨风。 
<br>谤书未及明君爇，卧骨将军已殁功。
<br>
<br>苦战沙门卧箭痕，戍楼闲上望星文。生希国泽分偏将， 
<br>死夺河源答圣君。鸢觑败兵眠白草，马惊边鬼哭阴云。 
<br>功多地远无人纪，汉阁笙歌日又曛。
<br>
<br>
<br>
<br>&nbsp;&nbsp; 卷743_6 【塞下三首】沈彬 
<br>
<br>塞叶声悲秋欲霜，寒山数点下牛羊。映霞旅雁随疏雨， 
<br>向碛行人带夕阳。边骑不来沙路失，国恩深后海城荒。 
<br>胡儿向化新成长，犹自千回问汉王。
<br>
<br>贵主和亲杀气沉，燕山闲猎鼓鼙音。旗分雪草偷边马， 
<br>箭入寒云落塞禽。陇月尽牵乡思动，战衣谁寄泪痕深。 
<br>金钗谩作封侯别，劈破佳人万里心。
<br>
<br>月冷榆关过雁行，将军寒笛老思乡。贰师骨恨千夫壮， 
<br>李广魂飞一剑长。戍角就沙催落日，阴云分碛护飞霜。 
<br>谁知汉武轻中国，闲夺天山草木荒。
<br>
<br>
<br>
<br>&nbsp;&nbsp; 卷743_7 【秋日】沈彬 
<br>
<br>秋含砧杵捣斜阳，笛引西风颢气凉。薜荔惹烟笼蟋蟀， 
<br>芰荷翻雨泼鸳鸯。当年酒贱何妨醉，今日时难不易狂。 
<br>肠断旧游从一别，潘安惆怅满头霜。
<br>
<br>
<br>
<br>&nbsp;&nbsp; 卷743_8 【金陵杂题二首】沈彬 
<br>
<br>王气生秦四百年，晋元东渡浪花船。正惭海内皆涂地， 
<br>来保江南一片天。古树著行临远岸，暮山相亚出微烟。 
<br>千征万战英雄尽，落日牛羊食野田。
<br>
<br>暮潮声落草光沉，贾客来帆宿岸阴。一笛月明何处酒， 
<br>满城秋色几家砧。时清曾恶桓温盛，山翠长牵谢傅心。 
<br>今日到来何物在，碧烟和雨锁寒林。
<br>
<br>
<br>
<br>&nbsp;&nbsp; 卷743_9 【麻姑山】沈彬 
<br>
<br>绀殿松萝太古山，仙人曾此话桑田。闲倾云液十分日， 
<br>已过浮生一万年。花洞路中逢鹤信，水帘岩底见龙眠。 
<br>我来游礼酬心愿，欲共怡神契自然。
<br>
<br>
<br>
<br>&nbsp;&nbsp; 卷743_10 【题苏仙山（郴州城东有山，为苏耽修真之所，名苏仙山）】沈彬 
<br>
<br>眼穿林罅见郴州，井里交连侧局楸。味道不来闲处坐， 
<br>劳生更欲几时休。苏仙宅古烟霞老，义帝坟荒草木愁。 
<br>千古是非无处问，夕阳西去水东流。
<br>
<br>
<br>
<br>&nbsp;&nbsp; 卷743_11 【洪州解至长安，初举纳省卷梦仙谣】沈彬 
<br>
<br>□□□□□□□，□□□□□□□。玉殿大开从客入， 
<br>金桃烂熟没人偷。凤惊宝扇频翻翅，龙惧金鞭不转头。 
<br>□□□□□□□，□□□□□□□。
<br>
<br>
<br>
<br>&nbsp;&nbsp; 卷743_12 【忆仙谣（第二举）】沈彬 
<br>
<br>白榆风飒九天秋，王母朝回宴玉楼。日月渐长双凤睡， 
<br>桑田欲变六鳌愁。云翻箫管相随去，星触旌幢各自流。 
<br>诗酒近来狂不得，骑龙却忆上清游。
<br>
<br>
<br>
<br>&nbsp;&nbsp; 卷743_13 【纳省卷赠为首刘象（第三举）】沈彬 
<br>
<br>曾应大中天子举，四朝风月鬓萧疏。不随世祖重携剑， 
<br>却为文皇再读书。十载战尘销旧业，满城春雨坏贫居。 
<br>一枝何事于君借，仙桂年年幸有馀。
<br>
<br>
<br>
<br>&nbsp;&nbsp; 卷743_14 【赠王定保】沈彬 
<br>
<br>仙桂曾攀第一枝，薄游湘水阻佳期。皋桥已失齐眉愿， 
<br>萧寺行逢落发师。废苑露寒兰寂寞，丹山云断凤参差。 
<br>闻公已有平生约，谢绝女萝依兔丝。
<br>
<br>
<br>
<br>&nbsp;&nbsp; 卷743_15 【结客少年场行】沈彬 
<br>
<br>重义轻生一剑知，白虹贯日报雠归。
<br>片心惆怅清平世，酒市无人问布衣。
<br>
<br>
<br>
<br>&nbsp;&nbsp; 卷743_16 【阳朔碧莲峰】沈彬 
<br>
<br>陶潜彭泽五株柳，潘岳河阳一县花。
<br>两处争如阳朔好，碧莲峰里住人家。
<br>
<br>
<br>
<br>&nbsp;&nbsp; 卷743_17 【再过金陵】沈彬 
<br>
<br>玉树歌终王气收，雁行高送石城秋。
<br>江山不管兴亡事，一任斜阳伴客愁。
<br>
<br>
<br>
<br>&nbsp;&nbsp; 卷743_18 【都门送别】沈彬 
<br>
<br>岸柳萧疏野荻秋，都门行客莫回头。
<br>一条灞水清如剑，不为离人割断愁。
<br>
<br>
<br>
<br>&nbsp;&nbsp; 卷743_19 【吊边人】沈彬 
<br>
<br>杀声沈后野风悲，汉月高时望不归。
<br>白骨已枯沙上草，家人犹自寄寒衣。
<br>
<br>
<br>
<br>&nbsp;&nbsp; 卷743_20 【句】沈彬 
<br>
<br>尺素隐清辉，一毫分险阻。（《题画山水图》）
<br>
<br>金翅动身摩日月，银河转浪洗乾坤。（《献马殷颂德》， 
<br>《五代史补》）
<br>
<br>须知手笔安排定，不怕山河整顿难。（献李昪山水图诗）
<br>
<br>九衢冠盖暗争路，四海干戈多异心。（《纪事》）
<br>
<br>地隈一水巡城转，天约群山附郭来。（《题法华寺》， 
<br>《零陵总记》）
<br>
<br>数家鱼网疏云外，一岸残阳细雨中。（《湘江行》）
<br>
<br>松欹晚影离坛草，钟撼秋声入殿风。（《潘天锡同题古观》， 
<br>《郡阁雅谈》）
<br>
<br>压低吴楚遥涵水，约破云霞独倚天。（《望庐山》， 
<br>《野客丛谈》）
<br>
<br>半身落日离秦树，一路平芜入楚烟。（下《锦绣万花谷》）
<br>
<br>清占月中三峡水，丽偷云外十洲春。
<br>
<br>幽鸟唤人穿竹去，野猿寻果出云来。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷744_1 【僻居谢何明府见访】伍乔 
<br>
<br>公退琴堂动逸怀，闲披烟霭访微才。马嘶穷巷蛙声息， 
<br>辙到衡门草色开。风引柳花当坐起，日将林影入庭来。 
<br>满斋尘土一床藓，多谢从容水饭回。
<br>
<br>
<br>&nbsp;&nbsp; 卷744_2 【冬日道中（一作冬日送人）】伍乔 
<br>
<br>去去天涯无定期，瘦童羸马共依依。暮烟江口客来绝， 
<br>寒叶岭头人住稀。带雪野风吹旅思，入云山火照行衣。 
<br>钓台吟阁沧洲在，应为初心未得归。
<br>
<br>
<br>
<br>&nbsp;&nbsp; 卷744_3 【僻居酬友人】伍乔 
<br>
<br>僻居虽爱近林泉，幽径闲居碧藓连。向竹掩扉随鹤息， 
<br>就溪安石学僧禅。古琴带月音声亮，山果经霜气味全， 
<br>多谢故交怜朴野，隔云时复寄佳篇。
<br>
<br>
<br>
<br>&nbsp;&nbsp; 卷744_4 【游西山龙泉禅寺】伍乔 
<br>
<br>叠巘层峰坐可观，枕门流水更潺湲。晓钟声彻洞溪远， 
<br>夏木影笼轩槛寒。幽径乍寻衣屦润，古堂频宿梦魂安。 
<br>因嗟城郭营营事，不得长游空鬓残。
<br>
<br>
<br>
<br>&nbsp;&nbsp; 卷744_5 【宿灊山】伍乔 
<br>
<br>一入仙山万虑宽，夜深宁厌倚虚栏。鹤和云影宿高木， 
<br>人带月光登古坛。芝朮露浓溪坞白，薜萝风起殿廊寒。 
<br>更陪羽客论真理，不觉初钟叩晓残。
<br>
<br>
<br>
<br>&nbsp;&nbsp; 卷744_6 【游西禅】伍乔 
<br>
<br>远岫当轩列翠光，高僧一衲万缘忘。碧松影里地长润， 
<br>白藕花中水亦香。云自雨前生净石，鹤于钟后宿长廊。 
<br>游人恋此吟终日，盛暑楼台早有凉。
<br>
<br>
<br>
<br>&nbsp;&nbsp; 卷744_7 【寄史处士】伍乔 
<br>
<br>长羡闲居一水湄，吟情高古有谁知。石楼待月横琴久， 
<br>渔浦经风下钓迟。僻坞落花多掩径，旧山残烧几侵篱。 
<br>松门别后无消息，早晚重应蹑屐随。
<br>
<br>
<br>
<br>&nbsp;&nbsp; 卷744_8 【僻居秋思寄友人】伍乔 
<br>
<br>门巷秋归更寂寥，雨馀闲砌委兰苗。梦回月夜虫吟壁， 
<br>病起茅斋药满瓢。泽国旧游关远思，竹林前会负佳招。 
<br>身名未立犹辛苦，何许流年晚鬓凋。
<br>
<br>
<br>
<br>&nbsp;&nbsp; 卷744_9 【寄落星史虚白处士】伍乔 
<br>
<br>白云峰下古溪头，曾与提壶烂熳游。登阁共看彭蠡水， 
<br>围炉相忆杜陵秋。棋玄不厌通高品，句妙多容隔岁酬。 
<br>别后相思时一望，暮山空碧水空流。
<br>
<br>
<br>
<br>&nbsp;&nbsp; 卷744_10 【九江旅夜寄山中故人】伍乔 
<br>
<br>弱柳风高远漏沈，坐来难便息愁吟。江城雪尽寒犹在， 
<br>客舍灯孤夜正深。尘土积年粘旅服，关山无处寄归心。 
<br>此时遥羡闲眠侣，静掩云扉卧一林。
<br>
<br>
<br>
<br>&nbsp;&nbsp; 卷744_11 【闻杜牧赴阙】伍乔 
<br>
<br>旧隐匡庐一草堂，今闻携策谒吾皇。峡云难卷从龙势， 
<br>古剑终腾出土光。开翅定期归碧落，濯缨宁肯问沧浪。 
<br>他时得意交知仰，莫忘裁诗寄钓乡。
<br>
<br>
<br>
<br>&nbsp;&nbsp; 卷744_12 【题西林寺水阁】伍乔 
<br>
<br>竹翠苔花绕槛浓，此亭幽致讵曾逢。水分林下清泠派， 
<br>山峙云间峭峻峰。怪石夜光寒射烛，老杉秋韵冷和钟。 
<br>不知来往留题客，谁约重寻莲社踪。
<br>
<br>
<br>
<br>&nbsp;&nbsp; 卷744_13 【林居喜崔三博远至】伍乔 
<br>
<br>几日区区在远程，晚烟林径喜相迎。姿容虽有尘中色， 
<br>巾屦犹多岳上清。野石静排为坐榻，溪茶深煮当飞觥。 
<br>留连话与方经宿，又欲携书别我行。
<br>
<br>
<br>
<br>&nbsp;&nbsp; 卷744_14 【观华夷图】伍乔 
<br>
<br>别手应难及此精，须知攒簇自心灵。始于毫末分诸国， 
<br>渐见图中列四溟。关路欲伸通楚势，蜀山俄耸入秦青。 
<br>笔端尽现寰区事，堪把长悬在户庭。
<br>
<br>
<br>
<br>&nbsp;&nbsp; 卷744_15 【庐山书堂送祝秀才还乡】伍乔 
<br>
<br>束书辞我下重巅，相送同临楚岸边。归思几随千里水， 
<br>离情空寄一枝蝉。园林到日酒初熟，庭户开时月正圆。 
<br>莫使蹉跎恋疏野，男儿酬志在当年。
<br>
<br>
<br>
<br>&nbsp;&nbsp; 卷744_16 【暮冬送何秀才毗陵】伍乔 
<br>
<br>匹马嘶风去思长，素琴孤剑称戎装。路涂多是过残岁， 
<br>杯酒无辞到醉乡。云傍水村凝冷片，雪连山驿积寒光。 
<br>毗陵城下饶嘉景，回日新诗应满堂。
<br>
<br>
<br>
<br>&nbsp;&nbsp; 卷744_17 【龙潭张道者】伍乔 
<br>
<br>碧洞幽岩独息心，时人何路得相寻。养生不说凭诸药， 
<br>适意惟闻在一琴。石径扫稀山藓合，竹轩开晚野云深。 
<br>他年功就期飞去，应笑吾徒多苦吟。
<br>
<br>
<br>
<br>&nbsp;&nbsp; 卷744_18 【晚秋同何秀才溪上】伍乔 
<br>
<br>闲步秋光思杳然，荷藜因共过林烟。期收野药寻幽路， 
<br>欲采溪菱上小船。云吐晚阴藏霁岫，柳含馀霭咽残蝉。 
<br>倒尊尽日忘归处，山磬数声敲暝天。
<br>
<br>
<br>
<br>&nbsp;&nbsp; 卷744_19 【送江少府授延陵后寄】伍乔 
<br>
<br>五老云中勤学者，遇时能不困风尘。束书西上谒明主， 
<br>捧檄南归慰老亲。别馆友朋留醉久，去程烟月入吟新。 
<br>莫因官小慵之任，自古鸾栖有异人。
<br>
<br>
<br>
<br>&nbsp;&nbsp; 卷744_20 【观山水障子】伍乔 
<br>
<br>功绩精妍世少伦，图时应倍用心神。不知草木承何异， 
<br>但见江山长带春。云势似离岩底石，浪花如动岸边蘋。 
<br>更疑独泛渔舟者，便是其中旧隐人。
<br>
<br>
<br>
<br>&nbsp;&nbsp; 卷744_21 【寄张学士洎】伍乔 
<br>
<br>不知何处好消忧，公退携壶即上楼。职事久参侯伯幕， 
<br>梦魂长绕帝王州。黄山向晚盈轩翠，黟水含春绕槛流。 
<br>遥想玉堂多暇日，花时谁伴出城游。
<br>
<br>
<br>
<br>&nbsp;&nbsp; 卷744_22 【句】伍乔 
<br>
<br>积霭沈诸壑，微阳在半峰。（《省试霁后望钟山》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷745_1 【塞下曲】陈陶 
<br>
<br>边头能走马，猿臂李将军。射虎群胡伏，开弓绝塞闻。 
<br>海山谙向背，攻守别风云。只为坑降罪，轻车未转勋。
<br>
<br>望湖关下战，杂虏丧全师。鸟啄豺狼将，沙埋日月旗。 
<br>牛羊奔赤狄，部落散燕耆。都护凌晨出，铭功瘗死尸。
<br>
<br>
<br>&nbsp;&nbsp; 卷745_2 【胡无人行】陈陶 
<br>
<br>十万羽林儿，临洮破郅支。杀添胡地骨，降足汉营旗。 
<br>塞阔牛羊散，兵休帐幕移。空流陇头水，呜咽向人悲。
<br>
<br>
<br>
<br>&nbsp;&nbsp; 卷745_3 【悲哉行】陈陶 
<br>
<br>中岳仇先生，遗余饵松方。服之一千日，肢体生异香。 
<br>步履如风旋，天涯不赍粮。仍云为地仙，不得朝虚皇。 
<br>狡兔有三穴，人生又何常。悲哉二廉士，饿死于首阳。
<br>
<br>
<br>
<br>&nbsp;&nbsp; 卷745_4 【涂山怀古】陈陶 
<br>
<br>落拓书剑晚，清秋鹰正笼。涂山间来上，敬爱如登龙。 
<br>览古觉神王，翛然天地空。东南更何有，一醉先王风。 
<br>惟昔放勋世，阴晦彻成洪。皇图化鱼鳖，天道漂无踪。 
<br>帝乃命舟楫，掇芳儒素中。高陈九州力，百道驱归东。 
<br>旧物复光明，洪炉再埏熔。经门不私子，足知天下公。 
<br>亮曰那并生，唐虞禅华虫。兹山朝万国，一赋寰海同。 
<br>十载有区宇，秋毫皆帝功。垂衣不骄德，子桀如何聋。 
<br>握发闻礼贤，葺茅见卑宫。凡夫色难事，神圣安能恭。 
<br>道隐三千年，遗芳播笙镛。当时执圭处，佳气仍童童。 
<br>海屿俨清庙，天人盛祇供。玄恩及花木，丹谶名崆峒。 
<br>异代草泽臣，何由树勋庸。尧阶未曾识，谁信平生忠。 
<br>恨不当际会，预为执鞭僮。劳歌下山去，怀德心无穷。
<br>
<br>
<br>
<br>&nbsp;&nbsp; 卷745_5 【游子吟】陈陶 
<br>
<br>栖乌喜林曙，惊蓬伤岁阑。关河三尺雪，何处是天山。 
<br>朔风无重衣，仆马饥且寒。惨戚别妻子，迟回出门难。 
<br>男儿值休明，岂是长泥蟠。何者为木偶，何人侍金銮。 
<br>郁郁守贫贱，悠悠亦无端。进不图功名，退不处岩峦。 
<br>穷通在何日，光景如跳丸。富贵苦不早，令人摧心肝。 
<br>誓期春之阳，一振摩霄翰。
<br>
<br>
<br>
<br>&nbsp;&nbsp; 卷745_6 【怀仙吟二首】陈陶 
<br>
<br>丹陵五牙客，昨日罗浮归。赤斧寻不得，烟霞空满衣。 
<br>试于华阳问，果遇三茅知。采药向十洲，同行牧羊儿。 
<br>十洲隔八海，浩渺不可期。空留双白鹤，巢在长松枝。
<br>
<br>云溪古流水，春晚桃花香。忆与我师别，片帆归沧浪。 
<br>沧浪在何许，相思泪如雨。黄鹤不复来，云深离别处。 
<br>石渠泉泠泠，三见菖蒲生。日夜劳梦魂，随波注东溟。 
<br>空怀别时惠，长读消魔经。
<br>
<br>
<br>
<br>&nbsp;&nbsp; 卷745_7 【海昌望月】陈陶 
<br>
<br>何处无今夕，岂期在海头。贾客不爱月，婵娟闲沧洲。 
<br>浩然伤岁华，独望湖边楼。烟岛青历历，蓝田白悠悠。 
<br>谁无破镜期，繄我信虚舟。谁无桂枝念，繄我方摧輈。 
<br>始见弯环春，又逢团圆秋。莫厌绫扇夕，百年多银钩。 
<br>金盘谁雕镌，玉窟难冥搜。重轮运时节，三五不自由。 
<br>疑抛云上锅，欲搂天边球。孀居应寒冷，捣药青冥愁。 
<br>兔子树下蹲，虾蟆池中游。如何名金波，不共水东流。 
<br>天花辟膻腥，野云无边陬。蚌蛤乘大运，含珠相对酬。 
<br>夜鹊思南乡，露华清东瓯。百宝安可觑，老龙锁深湫。 
<br>究究如情人，盗者即仇雠。海涯上皎洁，九门更清幽。 
<br>亭亭劝金尊，夜久喘吴牛。夷俗皆轻掷，北山思今游。 
<br>雁声故乡来，客泪堕南洲。平生烟霞志，读书觅封侯。 
<br>四海尚白身，岂无故乡羞。壈坎何足叹，壮如水中虬。 
<br>猎猎谷底兰，摇摇波上鸥。中途丧资斧，两地生繁忧。 
<br>一杯太阴君，鹪鹩岂无求。明日将片叶，三山东南浮。
<br>
<br>
<br>
<br>&nbsp;&nbsp; 卷745_8 【蒲门戍观海作】陈陶 
<br>
<br>廓落溟涨晓，蒲门郁苍苍。登楼礼东君，旭日生扶桑。 
<br>毫厘见蓬瀛，含吐金银光。草木露未晞，蜃楼气若藏。 
<br>欲游蟠桃国，虑涉魑魅乡。徐市惑秦朝，何人在岩廊。 
<br>惜哉千童子，葬骨于眇茫。恭闻槎客言，东池接天潢。 
<br>即此聘牛女，曰祈长寿方。灵津水清浅，余亦慕修航。
<br>
<br>
<br>
<br>&nbsp;&nbsp; 卷745_9 【番禺道中作】陈陶 
<br>
<br>博罗程远近，海塞愁先入。瘴雨出虹蝀，蛮江渡山急。 
<br>常闻岛夷俗，犀象满城邑。雁至草犹春，潮回樯半湿。 
<br>丹丘凤凰隐，水庙蛟龙集。何处树能言，几乡珠是泣。 
<br>千年赵佗国，霸气委原隰。龌龊笑终军，长缨祸先及。
<br>
<br>
<br>
<br>&nbsp;&nbsp; 卷745_10 【赠江西周大夫（一作赠周太史）】陈陶 
<br>
<br>否极生大贤，九元降灵气。独立正始风，蔚然中兴瑞。 
<br>渊伦照三古，磊落涵泾渭。真貌月悬秋，雄词雷出地。 
<br>具瞻先皇宠，欲践东华贵。咫尺时不来，千秋鼎湖泪。 
<br>因分三辅职，进领南平位。报政黄霸惭，提兵吕蒙醉。 
<br>岁星临斗牛，水国嘉祥至。不独苍生苏，仍兼六驺喜。 
<br>恭闻庙堂略，欲断匈奴臂。刬释自宸衷，平戍在连帅。 
<br>时康簪笏冗，世梗忠良议。丘壑非无人，松香有私志。 
<br>三朝倚天剑，十万浮云骑。可使河曲清，群公信儿戏。 
<br>沧溟用谦德，百谷走童稚。御众付深人，参筹须伟器。 
<br>他年蓬荜贱，愿附鹓鸾翅。
<br>
<br>
<br>
<br>&nbsp;&nbsp; 卷745_11 【旅次铜山途中先寄温州韩使君】陈陶 
<br>
<br>乱山沧海曲，中有横阳道。束马过铜梁，苕华坐堪老。 
<br>鸠鸣高崖裂，熊斗深树倒。绝壑无坤维，重林失苍昊。 
<br>跻攀寡俦侣，扶接念舆皂。俯仰栗嵌空，无因掇灵草。 
<br>梯穷闻戍鼓，魂续赖丘祷。敞豁天地归，萦纡村落好。 
<br>悠悠思蒋径，扰扰愧商皓。驰想永嘉侯，应伤此怀抱。
<br>
<br>
<br>
<br>&nbsp;&nbsp; 卷745_12 【种兰】陈陶 
<br>
<br>种兰幽谷底，四远闻馨香。春风长养深，枝叶趁人长。 
<br>智水润其根，仁锄护其芳。蒿藜不生地，恶鸟弓已藏。 
<br>椒桂夹四隅，茅茨居中央。左邻桃花坞，右接莲子塘。 
<br>一月薰手足，两月薰衣裳。三月薰肌骨，四月薰心肠。 
<br>幽人饥如何，采兰充餱粮。幽人渴如何，酝兰为酒浆。 
<br>地无青苗租，白日如散王。不尝仙人药，端坐红霞房。 
<br>日夕望美人，佩花正煌煌。美人久不来，佩花徒生光。 
<br>刈获及葳蕤，无令见雪霜。清芬信神鬼，一叶岂可忘。 
<br>举头愧青天，鼓腹咏时康。下有贤公卿，上有圣明王。 
<br>无阶答风雨，愿献兰一筐。
<br>
<br>
<br>
<br>&nbsp;&nbsp; 卷745_13 【草木言】陈陶 
<br>
<br>何生我苍苍，何育我黄黄。草木无知识，幸君同三光。 
<br>始自受姓名，葳蕤立衣裳。山河既分丽，齐首乳青阳。 
<br>甘辛各有荣，好丑不相防。常忧刀斧劫，窃慕仁寿乡。 
<br>愿天雨无暴，愿地风无狂。雨足因衰惫，风多因夭伤。 
<br>在山不为桂，徒辱君高冈。在水不为莲，徒占君深塘。 
<br>勿轻培塿阜，或有奇栋梁。勿轻蒙胧泽，或有奇馨香。 
<br>涓毫可粗差，朝菌寿为长。拥肿若无取，大椿命为伤。 
<br>婆娑不材生，苒苒向秋荒。幸遭薰风日，有得皆簸扬。 
<br>所愧雨露恩，愿效幽微芳。希君频采择，勿使枯雪霜。
<br>
<br>
<br>
<br>&nbsp;&nbsp; 卷745_14 【题僧院紫竹】陈陶 
<br>
<br>喜游蛟井寺，复见炎州竹。杳霭万丈间，啸风清独速。 
<br>江南正霜霰，吐秀弄颛顼。似瑞惊坚贞，如魔试金粟。 
<br>笋非孝子泣，文异湘灵哭。金碧谁与邻，萧森自成族。 
<br>新闻赤帝种，子落毛人谷。远祖赐鹪鹏，遗芳遍南陆。 
<br>对烟苏麻丑，夹涧筼筜伏。美誉动丹青，瑰姿艳秦蜀。 
<br>因缘鹿苑识，想像蛇丘劚。几叶别黄茅，何年依白足。 
<br>龙树蛰一花，砌瑶扫云屋。色静曼仙花，名高给孤独。 
<br>青葱太子树，洒落观音目。法雨每沾濡，玉毫时照烛。 
<br>离居鸾节变，住冷金颜缩。岂念葛陂荣，幸无祖父辱。 
<br>光摇水精串，影送莲花轴。江鹜日相寻，野鹗时寄宿。 
<br>幽香入茶灶，静翠直棋局。肯羡垣上蒿，自多篱下菊。 
<br>从来道生一，况伴龟藏六。栖托讵星回，檀栾已云矗。 
<br>霞杯传缥叶，羽管吹紫玉。久绝钓竿歌，聊裁竹枝曲。 
<br>愧生黄金地，千秋为师绿。
<br>
<br>
<br>
<br>&nbsp;&nbsp; 卷745_15 【早发始兴】陈陶 
<br>
<br>云里山已曙，舟中火初爇。绿浦待行桡，玄猿催落月。 
<br>沿流信多美，况复秋风发。挂席借前期，晨鸡莫嘲哳。
<br>
<br>
<br>
<br>&nbsp;&nbsp; 卷745_16 【寄元孚道人】陈陶 
<br>
<br>梵宇章句客，佩兰三十年。长乘碧云马，时策翰林鞭。 
<br>曩事五岳游，金衣曳祥烟。高攀桐君手，左倚鸑鷟肩。 
<br>哭玉秋雨中，摘星春风前。横輈截洪偃，凭几见广宣。 
<br>尔来寤华胥，石壁孤云眠。龙降始得偈，龟老方巢莲。 
<br>内殿无文僧，驺虞谁能牵。因之问楚水，吊屈几潺湲。
<br>
<br>
<br>
<br>&nbsp;&nbsp; 卷745_17 【和西江李助副使早登开元寺阁】陈陶 
<br>
<br>虚豁登宝阁，三休极层构。独立天地间，烟云满襟袖。 
<br>鳌荒初落日，剑野呈绮绣。秋槛祝融微，阴轩九江凑。 
<br>拂檐皇姑舍，错落白榆秀。倚砌天竺祠，蛟龙蟠古甃。 
<br>翛然观六合，一指齐宇宙。书剑忽若□，青云日方昼。 
<br>南朝空苍莽，楚泽稀耕耨。万事溺颓波，一航安可涭。 
<br>徒云寄麟泣，六五终难就。资斧念馀生，湖光隐圭窦。 
<br>早闻群黄鹤，飘举此江岫。陵谷空霭然，人樵已雏鷇。 
<br>燕宫豸冠客，凭览发清奏。珠玉难嗣音，摐辕愧孤陋。
<br>
<br>
<br>
<br>&nbsp;&nbsp; 卷745_18 【将归钟陵留赠南海李尚书】陈陶 
<br>
<br>楚国有田舍，炎州长梦归。怀恩似秋燕，屡绕玉堂飞。 
<br>越酒岂不甘，海鱼宁无肥。山裘醉歌舞，事与初心违。 
<br>晔晔文昌公，英灵世间稀。长江浩无际，龙蜃皆归依。 
<br>贱子感一言，草茅发光辉。从来鸡凫质，得假凤凰威。 
<br>常欲讨玄珠，青云报巍巍。龙门竟多故，双泪别旍旂。
<br>
<br>
<br>
<br>&nbsp;&nbsp; 卷745_19 【宿岛径夷山舍】陈陶 
<br>
<br>百里遵岛径，蓬征信邅回。暝依渔樵宿，似过黄金台。 
<br>缺啮心未理，寥寥夜猿哀。山深石床冷，海近腥气来。 
<br>主人意不浅，屡献流霞杯。对月抚长剑，愁襟纷莫开。 
<br>九衢平如水，胡为涉崔嵬。一饭未遑饱，鹏图信悠哉。 
<br>山涛谑细君，吾岂厌蓬莱。明发又驱马，客思一裴回。
<br>
<br>
<br>
<br>&nbsp;&nbsp; 卷745_20 【避世翁】陈陶 
<br>
<br>海上一蓑笠，终年垂钓丝。沧洲有深意，冠盖何由知。 
<br>直钩不营鱼，蜗室无妻儿。渴饮寒泉水，饥餐紫朮芝。 
<br>鹤发披两肩，高怀如澄陂。尝闻仙老言，云是古鸱夷。 
<br>石窦閟雷雨，金潭养蛟螭。乘槎上玉津，骑鹿游峨嵋。 
<br>以人为语默，与世为雄雌。兹焉乃磻溪，豹变应须时。 
<br>自古隐沦客，无非王者师。
<br>
<br>
<br>
<br>&nbsp;&nbsp; 卷745_21 【冬夜吟】陈陶 
<br>
<br>黑夜天寒愁散玉，东皇海上张仙烛。侯家歌舞按梨园， 
<br>石氏宾寮醉金谷。鲁家襜褕暗披水，雪花灯下甘垂翅。 
<br>散帙高编折桂枝，披纱密甃青云地。霜白溪松转斜盖， 
<br>铜龙唤曙咽声细。八埏蝼蚁厌寒栖，早晚青旗引春帝。 
<br>展转城乌啼紫天，曈曚千骑衙楼前。
<br>
<br>
<br>
<br>&nbsp;&nbsp; 卷745_22 【西川座上听金五云唱歌】陈陶 
<br>
<br>蜀王殿上华筵开，五云歌从天上来。满堂罗绮悄无语， 
<br>喉音止驻云裴回。管弦金石还依转，不随歌出灵和殿。 
<br>白云飘飖席上闻，贯珠历历声中见。旧样钗篦浅淡衣， 
<br>元和梳洗青黛眉。低丛小鬓腻pE鬌，碧牙镂掌山参差。 
<br>曲终暂起更衣过，还向南行座头坐。低眉欲语谢贵侯， 
<br>檀脸双双泪穿破。自言本是宫中嫔，武皇改号承恩新。 
<br>中丞御史不足比，水殿一声愁杀人。武皇铸鼎登真箓， 
<br>嫔御蒙恩免幽辱。茂陵弓剑不得亲，嫁与卑官到西蜀。 
<br>卑官到官年未周，堂衡禄罢东西游。蜀江水急驻不得， 
<br>复此萍蓬二十秋。今朝得侍王侯宴，不觉途中妾身贱。 
<br>愿持卮酒更唱歌，歌是伊州第三遍。唱著右丞征戍词， 
<br>更闻闺月添相思。如今声韵尚如在，何况宫中年少时。 
<br>五云处处可怜许，明朝道向褒中去。须臾宴罢各东西， 
<br>雨散云飞莫知处。
<br>
<br>
<br>
<br>&nbsp;&nbsp; 卷745_23 【飞龙引】陈陶 
<br>
<br>有熊之君好神仙，餐霞炼石三千年。一旦黄龙下九天， 
<br>骑龙枿枿升紫烟。万姓攀髯髯堕地，啼呼弓剑飘寒水。 
<br>紫鸾八九堕玉笙，金镜空留照魑魅。羽幢褵褷银汉秋， 
<br>六宫望断芙蓉愁。应龙下挥中园笑，泓泓水绕青苔洲。 
<br>瑞风飒遝天光浅，瑶阙峨峨横露苑。沆瀣楼头紫凤歌， 
<br>三株树下青牛饭。鸿胧九阙相玉皇，钧天乐引金华郎。 
<br>散花童子鹤衣短，投壶姹女蛾眉长。彤庭侍宴瑶池席， 
<br>老兔春高桂宫白。蓬莱下国赐分珪，阿母金桃容小摘。 
<br>仙流万缄虫篆春，三十六洞交风云。千年小兆一蝉蜕， 
<br>丹台职亚扶桑君。金乌试浴青门水，下界蜉蝣几回死。
<br>
<br>
<br>
<br>&nbsp;&nbsp; 卷745_24 【谪仙词】陈陶 
<br>
<br>牧龙丈人病高秋，群童击节星汉愁。瑶台凤辇不胜恨， 
<br>太古一声龙白头。玉气兰光久摧折，上清鸡犬音书绝。 
<br>蜺旌失手远于天，三岛空云对秋月。人间磊磊浮沤客， 
<br>鸑鷟蜻蜓飞自隔。不应冠盖逐黄埃，长梦真君旧恩泽。
<br>
<br>
<br>
<br>&nbsp;&nbsp; 卷745_25 【步虚引（一作仙人词）】陈陶 
<br>
<br>小隐山人十洲客，莓苔为衣双耳白。青编为我忽降书， 
<br>暮雨虹蜺一千尺。赤城门闭六丁直，晓日已烧东海色。 
<br>朝天半夜闻玉鸡，星斗离离碍龙翼。
<br>
<br>
<br>
<br>&nbsp;&nbsp; 卷745_26 【独摇手】陈陶 
<br>
<br>汉宫新燕矜蛾眉，春台艳妆莲一枝。迎春侍宴瑶华池， 
<br>游龙七盘娇欲飞。冶袖莺鸾拂朝曦，摩烟袅雪金碧遗。 
<br>愁鸿连翾蚕曳丝，飒遝明珠掌中移。仙人龙凤云雨吹， 
<br>朝哀暮愁引哑咿。鸳鸯翡翠承宴私，南山一笑君无辞。 
<br>仙蛾泣月清露垂，六宫烧烛愁风欷。
<br>
<br>
<br>
<br>&nbsp;&nbsp; 卷745_27 【空城雀】陈陶 
<br>
<br>古城濛濛花覆水，昔日住人今住鬼。野雀荒台遗子孙， 
<br>千年饮啄枯桑根。不随海燕柏梁去，应无玉环衔报恩。 
<br>近村红栗香压枝，嗷嗷黄口诉朝饥。生来未见凤凰语， 
<br>欲飞常怕蜘蛛丝。断肠四隅天四绝，清泉绿蒿无恐疑。
<br>
<br>
<br>
<br>&nbsp;&nbsp; 卷745_28 【鸡鸣曲】陈陶 
<br>
<br>鸡声春晓上林中，一声惊落虾蟆宫。二声唤破枕边梦， 
<br>三声行人烟海红。平旦慵将百雏语，蓬松锦绣当阳处。 
<br>愧君饮食长相呼，为君昼鸣下高树。
<br>
<br>
<br>
<br>&nbsp;&nbsp; 卷745_29 【小笛弄】陈陶 
<br>
<br>一尺玲珑握中翠，仙娥月浦呼龙子。五夜流珠粲梦卿， 
<br>九青鸾倚洪崖醉。丹穴饥儿笑风雨，娲皇碧玉星星语。 
<br>蛇蝎愁闻骨髓寒，江山恨老眠秋雾。绮席鸳鸯冷朱翠， 
<br>星流露泫谁驱使。江南一曲罢伶伦，芙蓉水殿春风起。
<br>
<br>
<br>
<br>&nbsp;&nbsp; 卷745_30 【将进酒】陈陶 
<br>
<br>金尊莫倚青春健，龌龊浮生如走电。琴瑟盘倾从世珠， 
<br>黄泥局泻流年箭。麻姑爪秃瞳子昏，东皇肉角生鱼鳞。 
<br>灵鳌柱骨半枯朽，骊龙德悔愁耕人。周孔蓍龟久沦没， 
<br>黄蒿谁认贤愚骨。兔苑词才去不还，兰亭水石空明月。 
<br>姮娥弄箫香雨收，江滨迸瑟鱼龙愁。灵芝九折楚莲醉， 
<br>翾风一叹梁庭秋。醁亚蛮觥奉君寿，玉山三献春红透。 
<br>银鸭金鹅言待谁，隋家岳渎皇家有。珊瑚座上凌香云， 
<br>凤qV龙炙猩猩唇。芝兰此日不倾倒，南山白石皆贤人。 
<br>文康调笑麒麟起，一曲飞龙寿天地。
<br>
<br>
<br>
<br>&nbsp;&nbsp; 卷745_31 【钱塘对酒曲】陈陶 
<br>
<br>风天雁悲西陵愁，使君红旗弄涛头。东海神鱼骑未得， 
<br>江天大笑闲悠悠。嵯峨吴山莫夸碧，河阳经年一宵白。 
<br>南州彩凤为君生，古狱愁蛇待恩泽。三清羽童来何迟， 
<br>十二玉楼胡蝶飞。炎荒翡翠九门去，辽东白鹤无归期。 
<br>鸱夷公子休悲悄，六鳌如镜天始老。尊前事去月团圆， 
<br>琥珀无情忆苏小。
<br>
<br>
<br>
<br>&nbsp;&nbsp; 卷745_32 【巫山高】陈陶 
<br>
<br>玉峰青云十二枝，金母和云赐瑶姬。花宫磊砢楚宫外， 
<br>列仙八面星斗垂。秀色无双怨三峡，春风几梦襄王猎。 
<br>青鸾不在懒吹箫，斑竹题诗寄江妾。飘飖丝散巴子天， 
<br>苔裳玉辔红霞幡。归时白帝掩青琐，琼枝草草遗湘烟。
<br>
<br>
<br>
<br>&nbsp;&nbsp; 卷745_33 【赠别离】陈陶 
<br>
<br>碧玉飞天星坠地，玉剑分风交合水。杨柳听歌莫向隅， 
<br>鸡鸣一石留髡醉。蹄轮送客沟水东，月娥挥手崦嵫峰。 
<br>蛮天列嶂俨相待，风官扫道迎游龙。天姥剪霞铺晓空， 
<br>漴漴大帝开明宫。文鲸掉尾四海通，分明瀑布收灵桐。 
<br>山妖水魅骑旋风，魇梦啮魂黄瘴中。借君朗鉴入崆峒， 
<br>灵光草照闲花红。
<br>
<br>
<br>
<br>&nbsp;&nbsp; 卷745_34 【关山月】陈陶 
<br>
<br>昔年嫖姚护羌月，今照嫖姚双鬓雪。青冢曾无尺寸归， 
<br>锦书多寄穷荒骨。百战金疮体沙碛，乡心一片悬秋碧。 
<br>汉城应期破镜时，胡尘万里婵娟隔。度碛冲云朔风起， 
<br>边笳欲晚生青珥。陇上横吹霜色刀，何年断得匈奴臂。
<br>
<br>
<br>
<br>&nbsp;&nbsp; 卷745_35 【殿前生桂树】陈陶 
<br>
<br>仙娥玉宫秋夜明，桂枝拂槛参差琼。香风下天漏丁丁， 
<br>牛渚翠梁横浅清，羽帐不眠恨吹笙。栖乌暗惊仙子落， 
<br>步月鬃云堕金雀。蕙楼凉簟翠波空，银缕香寒凤凰薄。 
<br>东海即为郎斟酌，绮疏长悬七星杓。
<br>
<br>
<br>
<br>&nbsp;&nbsp; 卷745_36 【古镜篇】陈陶 
<br>
<br>紫皇玉镜蟾蜍字，堕地千年光不死。发匣身沈古井寒， 
<br>悬台日照愁成水。海户山窗几梳绾，菱花开落何人见。 
<br>野老曾耕太白星，神狐夜哭秋天片。下国青铜旋磨灭， 
<br>回鸾万影成枯骨。会待搏风雨泬寥，长恐莓苔蚀明月。
<br>
<br>
<br>
<br>&nbsp;&nbsp; 卷745_37 【自归山】陈陶 
<br>
<br>海岳南归远，天门北望深。暂为青琐客，难换白云心。 
<br>富贵老闲事，猿猱思旧林。清平无乐志，尊酒有瑶琴。
<br>
<br>
<br>
<br>&nbsp;&nbsp; 卷745_38 【渡浙江】陈陶 
<br>
<br>适越一轻艘，凌兢截鹭涛。曙光金海近，晴雪玉峰高。 
<br>静寇思投笔，伤时欲钓鳌。壮心殊未展，登涉漫劳劳。
<br>
<br>
<br>
<br>&nbsp;&nbsp; 卷745_39 【清源途中旅思】陈陶 
<br>
<br>古木闽州道，驱羸落照间。投村碍野水，问店隔荒山。 
<br>身事几时了，蓬飘何日闲。看花滞南国，乡月十湾环。
<br>
<br>
<br>
<br>&nbsp;&nbsp; 卷745_40 【南海送韦七使君赴象州任】陈陶 
<br>
<br>一鹗韦公子，新恩颁郡符。岛夷通荔浦，龙节过苍梧。 
<br>地理金城近，天涯玉树孤。圣朝朱绂贵，从此展雄图。
<br>
<br>
<br>
<br>&nbsp;&nbsp; 卷745_41 【送沈次鲁南游（一作卢堠石送沈次鲁）】陈陶 
<br>
<br>高台赠君别，满握轩辕风。落日一挥手，金鹅云雨空。 
<br>鳌洲石梁外，剑浦罗浮东。兹兴不可接，翛翛烟际鸿。
<br>
<br>
<br>
<br>&nbsp;&nbsp; 卷745_42 【南海石门戍怀古】陈陶 
<br>
<br>汉家征百越，落地丧貔貅。大野朱旗没，长江赤血流。 
<br>鬼神寻覆族，宫庙变荒丘。唯有朝台月，千年照戍楼。
<br>
<br>
<br>
<br>&nbsp;&nbsp; 卷745_43 【赋得池塘生春草】陈陶 
<br>
<br>谢公遗咏处，池水夹通津。古往人何在，年来草自春。 
<br>色宜波际绿，香异雨中新。今日青青意，空悲行路人。
<br>
<br>
<br>
<br>&nbsp;&nbsp; 卷745_44 【题居上人法华新院】陈陶 
<br>
<br>浮名深般若，方寺设莲华。钟呗成僧国，湖山称法家。 
<br>一尘多宝塔，千佛大牛车。能诱泥犁客，超然识聚沙。
<br>
<br>
<br>
<br>&nbsp;&nbsp; 卷745_45 【送秦炼师】陈陶 
<br>
<br>紫府静沈沈，松轩思别吟。水流宁有意，云泛本无心。 
<br>锦洞桃花远，青山竹叶深。不因时卖药，何路更相寻。
<br>
<br>
<br>
<br>&nbsp;&nbsp; 卷745_46 【哭宝月三藏大禅师】陈陶 
<br>
<br>五峰习圣罢，乾竺化身归。帝子传真印，门人哭宝衣。 
<br>一囊穷海没，三藏故园稀。无复天花落，悲风满铁围。
<br>
<br>
<br>
<br>&nbsp;&nbsp; 卷745_47 【湓城赠别】陈陶 
<br>
<br>楚岸青枫树，长随送远心。九江春水阔，三峡暮云深。 
<br>气调桓伊笛，才华蔡琰琴。迢迢嫁湘汉，谁不重黄金。
<br>
<br>
<br>
<br>&nbsp;&nbsp; 卷745_48 【赠别】陈陶 
<br>
<br>海国一尺绮，冰壶万缕丝。以君西攀桂，赠此金莲枝。 
<br>高鸟思茂林，穷鱼乐洿池。平生握中宝，无使岁寒移。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
