<HTML>
<HEAD>
<TITLE>全唐诗 卷749-752 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷749-752</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷749-752</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6227"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷749-752')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷749-752]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷749_1 【登毗陵青山楼】李中 
<br>
<br>高楼闲上对晴空，豁目开襟半日中。千里吴山清不断， 
<br>一边辽海浸无穷。人生歌笑开花雾，世界兴亡落叶风。 
<br>吟罢倚栏何限意，回头城郭暮烟笼。
<br>
<br>
<br>&nbsp;&nbsp; 卷749_2 【晋陵罢任寓居，依韵和陈锐秀才见寄】李中 
<br>
<br>掩门三径莓苔绿，车马谁来陋巷间。卧弃琴书公干病， 
<br>笑迎风月步兵闲。当秋每谢蛩清耳，渐老多惭酒借颜。 
<br>济物未能伸一术，敢于明代爱青山。
<br>
<br>
<br>
<br>&nbsp;&nbsp; 卷749_3 【春苔】李中 
<br>
<br>春霖催得锁烟浓，竹院莎斋径小通。
<br>谁爱落花风味处，莫愁门巷衬残红。
<br>
<br>
<br>
<br>&nbsp;&nbsp; 卷749_4 【夏云】李中 
<br>
<br>如峰形状在西郊，未见从龙上泬寥。
<br>多谢好风吹起后，化为甘雨济田苗。
<br>
<br>
<br>
<br>&nbsp;&nbsp; 卷749_5 【书夏秀才幽居壁】李中 
<br>
<br>永巷苔深户半开，床头书剑积尘埃。
<br>最怜小槛疏篁晚，幽鸟双双何处来。
<br>
<br>
<br>
<br>&nbsp;&nbsp; 卷749_6 【红花】李中 
<br>
<br>红花颜色掩千花，任是猩猩血未加。
<br>染出轻罗莫相贵，古人崇俭诫奢华。
<br>
<br>
<br>
<br>&nbsp;&nbsp; 卷749_7 【安福县秋吟寄陈锐秘书】李中 
<br>
<br>县庭事简得馀功，诗兴秋来不可穷。卧听寒蛩莎砌月， 
<br>行冲落叶水村风。愁髭渐去人前白，醉面犹怜鉴里红。 
<br>苦恨交亲多契阔，未知良会几时同。
<br>
<br>
<br>
<br>&nbsp;&nbsp; 卷749_8 【新喻县酬王仲华少府见贻】李中 
<br>
<br>事简开樽有逸情，共忻官舍月华清。每惭花欠河阳景， 
<br>长愧琴无单父声。未泰黎元惭旷职，纵行谦直是虚名。 
<br>与君尽力行公道，敢向昌朝俟陟明。
<br>
<br>
<br>
<br>&nbsp;&nbsp; 卷749_9 【暮春有感寄宋维员外】李中 
<br>
<br>杜宇声中老病心，此心无计驻光阴。西园雨过好花尽， 
<br>南陌人稀芳草深。喧梦却嫌莺语老，伴吟惟怕月轮沈。 
<br>明年才候东风至，结驷期君预去寻。
<br>
<br>
<br>
<br>&nbsp;&nbsp; 卷749_10 【题吉水县厅前新栽小松】李中 
<br>
<br>劚开幽涧藓苔斑，移得孤根植砌前。影小未遮官舍月， 
<br>翠浓犹带旧山烟。群花解笑香宁久，众木虽高节不坚。 
<br>输我婆娑栏槛内，晚风萧飒学幽泉。
<br>
<br>
<br>
<br>&nbsp;&nbsp; 卷749_11 【赠念《法华经》绶上人】李中 
<br>
<br>五更初起扫松堂，瞑目先焚一炷香。
<br>念彻莲经谁得见，千峰岩外晓苍苍。
<br>
<br>
<br>
<br>&nbsp;&nbsp; 卷749_12 【秋日途中】李中 
<br>
<br>信步腾腾野岩边，离家都为利名牵。
<br>疏林一路斜阳里，飒飒西风满耳蝉。
<br>
<br>
<br>
<br>&nbsp;&nbsp; 卷749_13 【宿韦校书幽居】李中 
<br>
<br>溪上高眠与鹤闲，开樽留我待柴关。
<br>园林月白秋霖歇，一夜泉声似故山。
<br>
<br>
<br>
<br>&nbsp;&nbsp; 卷749_14 【依韵和友人秋夕见寄】李中 
<br>
<br>夕风庭叶落，谁见此时情。不作关河梦，空闻砧杵声。 
<br>会须求至理，何必叹无成。好约高僧宿，同看海月生。
<br>
<br>
<br>
<br>&nbsp;&nbsp; 卷749_15 【吉水作尉酬高援秀才见赠】李中 
<br>
<br>佐邑惭无术，敢言贫与清。风骚谁是主，烟月自关情。 
<br>卷箔当山色，开窗就竹声。怜君惠嘉句，资我欲垂名。
<br>
<br>
<br>
<br>&nbsp;&nbsp; 卷749_16 【送智雄上人】李中 
<br>
<br>忽起游方念，飘然不可留。未知携一锡，乘兴向何州。 
<br>古岸春云散，遥天晚雨收。想应重会面，风月又清秋。
<br>
<br>
<br>
<br>&nbsp;&nbsp; 卷749_17 【览友人卷】李中 
<br>
<br>新诗开卷处，造化竭精英。雪霁楚山碧，月高湘水清。 
<br>初吟尘虑息，再味古风生。自此寰区内，喧腾二雅名。
<br>
<br>
<br>
<br>&nbsp;&nbsp; 卷749_18 【送人南游】李中 
<br>
<br>浪迹天涯去，南荒必动情。草青虞帝庙，云暗夜郎城。 
<br>越鸟惊乡梦，蛮风解宿酲。早思归故里，华发等闲生。
<br>
<br>
<br>
<br>&nbsp;&nbsp; 卷749_19 【晋陵县夏日作】李中 
<br>
<br>事简公庭静，开帘暑气中。依经煎绿茗，入竹就清风。 
<br>至论招禅客，忘机忆钓翁。晚凉安枕簟，海月出墙东。
<br>
<br>
<br>
<br>&nbsp;&nbsp; 卷749_20 【邮亭早起】李中 
<br>
<br>邮舍残灯在，村林鸡唱频。星河吟里晓，川陆望中春。 
<br>旧友青云贵，殊乡素发新。悠悠念行计，难更驻征轮。
<br>
<br>
<br>
<br>&nbsp;&nbsp; 卷749_21 【客中寒食】李中 
<br>
<br>旅次经寒食，思乡泪湿巾。音书天外断，桃李雨中春。 
<br>欲饮都无绪，唯吟似有因。输他郊郭外，多少踏青人。
<br>
<br>
<br>
<br>&nbsp;&nbsp; 卷749_22 【旅馆秋夕】李中 
<br>
<br>寥寥山馆里，独坐酒初醒。旧业多年别，秋霖一夜听。 
<br>砌蛩声渐息，窗烛影犹停。早晚无他事，休如泛水萍。
<br>
<br>
<br>
<br>&nbsp;&nbsp; 卷749_23 【宿青溪米处士幽居】李中 
<br>
<br>寄宿溪光里，夜凉高士家。养风窗外竹，叫月水中蛙。 
<br>静虑同搜句，清神旋煮茶。唯忧晓鸡唱，尘里事如麻。
<br>
<br>
<br>
<br>&nbsp;&nbsp; 卷749_24 【维舟秋浦，逢故人张矩同泊】李中 
<br>
<br>卸帆清夜碧江滨，冉冉凉风动白蘋。波上正吟新霁月， 
<br>岸头恰见故乡人。共惊别后霜侵鬓，互说年来疾逼身。 
<br>且饮一壶销百恨，会须遭遇识通津。
<br>
<br>
<br>
<br>&nbsp;&nbsp; 卷749_25 【代别】李中 
<br>
<br>明日鸣鞭天一涯，悠悠此夕怯分离。红楼有恨金波转， 
<br>翠黛无言玉箸垂。浮蚁不能迷远意，回纹从此寄相思。 
<br>花时定是慵开鉴，独向春风忍扫眉。
<br>
<br>
<br>
<br>&nbsp;&nbsp; 卷749_26 【悼怀王丧妃】李中 
<br>
<br>花绽花开事可惊，暂来浮世返蓬瀛。楚宫梦断云空在， 
<br>洛浦神归月自明。香解返魂成浪语，胶能续断是虚名。 
<br>音容寂寞春牢落，谁会楼中独立情。
<br>
<br>
<br>
<br>&nbsp;&nbsp; 卷749_27 【酒醒】李中 
<br>
<br>睡觉花阴芳草软，不知明月出墙东。
<br>杯盘狼藉人何处，聚散空惊似梦中。
<br>
<br>
<br>
<br>&nbsp;&nbsp; 卷749_28 【送虞道士】李中 
<br>
<br>烟霞聚散通三岛，星斗分明在一壶。
<br>笑说馀杭沽酒去，蔡家重要会麻姑。
<br>
<br>
<br>
<br>&nbsp;&nbsp; 卷749_29 【怀旧夜吟寄赵杞】李中 
<br>
<br>长笛声中海月飞，桃花零落满庭墀。魂销事去无寻处， 
<br>酒醒孤吟不寐时。萱草岂能忘积恨，尺书谁与达相思。 
<br>悠悠方寸何因解，明日江楼望渺瀰。
<br>
<br>
<br>
<br>&nbsp;&nbsp; 卷749_30 【宿临江驿】李中 
<br>
<br>候馆寥寥辍棹过，酒醒无奈旅愁何。雨昏郊郭行人少， 
<br>苇暗汀洲宿雁多。干禄已悲凋发鬓，结茅终愧负烟萝。 
<br>篇章早晚逢知己，苦志忘形自有魔。
<br>
<br>
<br>
<br>&nbsp;&nbsp; 卷749_31 【途中柳】李中 
<br>
<br>翠色晴来近，长亭路去遥。无人折烟缕，落日拂溪桥。
<br>
<br>
<br>
<br>&nbsp;&nbsp; 卷749_32 【隔墙花】李中 
<br>
<br>颜色尤难近，馨香不易通。朱门金锁隔，空使怨春风。
<br>
<br>
<br>
<br>&nbsp;&nbsp; 卷749_33 【广陵寒食夜】李中 
<br>
<br>广陵寒食夜，豪贵足佳期。紫陌人归后，红楼月上时。 
<br>绮罗香未歇，丝竹韵犹迟。明日踏青兴，输他轻薄儿。
<br>
<br>
<br>
<br>&nbsp;&nbsp; 卷749_34 【寄庐山庄隐士】李中 
<br>
<br>烟萝拥竹关，物外自求安。逼枕溪声近，当檐岳色寒。 
<br>药苗应自采，琴调对谁弹。待了浮名后，依君共挂冠。
<br>
<br>
<br>
<br>&nbsp;&nbsp; 卷749_35 【吉水寄阎侍御（时公调官瀑川）】李中 
<br>
<br>何处怀君切，令人欲白头。偶寻花外寺，独立水边楼。 
<br>不得论休戚，何因校献酬。吟馀兴难尽，风笛起渔舟。
<br>
<br>
<br>
<br>&nbsp;&nbsp; 卷749_36 【送张惟贞少府之江阴】李中 
<br>
<br>相送烟汀畔，酒阑登小舟。离京梅雨歇，到邑早蝉秋。 
<br>俗必期康济，诗谁互唱酬。晚凉诸吏散，海月入虚楼。
<br>
<br>
<br>
<br>&nbsp;&nbsp; 卷749_37 【钟陵禁烟寄从弟】李中 
<br>
<br>落絮飞花日又西，踏青无侣草萋萋。
<br>交亲书断竟不到，忍听黄昏杜宇啼。
<br>
<br>
<br>
<br>&nbsp;&nbsp; 卷749_38 【夜泊江渚】李中 
<br>
<br>水乡明月上晴空，汀岛香生杜若风。
<br>不是当年独醒客，且沽村酒待渔翁。
<br>
<br>
<br>
<br>&nbsp;&nbsp; 卷749_39 【吉水县依韵酬华松秀才见寄】李中 
<br>
<br>官况萧条在水村，吏归无事好论文。枕欹独听残春雨， 
<br>梦去空寻五老云。竹径每怜和藓步，禽声偏爱隔花闻。 
<br>诗情冷淡知音少，独喜江皋得见君。
<br>
<br>
<br>
<br>&nbsp;&nbsp; 卷749_40 【贻庐山清溪观王尊师】李中 
<br>
<br>霞帔星冠复杖藜，积年修炼住灵溪。松轩睡觉冷云起， 
<br>石磴坐来春日西。采药每寻岩径远，弹琴常到月轮低。 
<br>鼎中龙虎功成后，海上三山去不迷。
<br>
<br>
<br>
<br>&nbsp;&nbsp; 卷749_41 【王昭君】李中 
<br>
<br>蛾眉翻自累，万里陷穷边。滴泪胡风起，宽心汉月圆。 
<br>飞尘长翳日，白草自连天。谁贡和亲策，千秋污简编。
<br>
<br>
<br>
<br>&nbsp;&nbsp; 卷749_42 【送姚端先辈归宁】李中 
<br>
<br>知君归觐省，称意涉通津。解缆汀洲晓，张帆烟水春。 
<br>牵吟芳草远，贳酒乱花新。拜庆庭闱处，蟾枝香满身。
<br>
<br>
<br>
<br>&nbsp;&nbsp; 卷749_43 【江村晚秋作】李中 
<br>
<br>高秋水村路，隔岸见人家。好是经霜叶，红于带露花。 
<br>临罾鱼易得，就店酒难赊。吟兴胡能尽，风清日又斜。
<br>
<br>
<br>
<br>&nbsp;&nbsp; 卷749_44 【蛩】李中 
<br>
<br>月冷莎庭夜已深，百虫声外有清音。
<br>诗情正苦无眠处，愧尔阶前相伴吟。
<br>
<br>
<br>
<br>&nbsp;&nbsp; 卷749_45 【感秋书事】李中 
<br>
<br>宦途憔悴雪生头，家计相牵未得休。
<br>红蓼白蘋消息断，旧溪烟月负渔舟。
<br>
<br>
<br>
<br>&nbsp;&nbsp; 卷749_46 【访庐山归章禅伯】李中 
<br>
<br>沈沈石室疏钟后，寂寂莎池片月明。
<br>多少学徒求妙法，要于言下悟无生。
<br>
<br>
<br>
<br>&nbsp;&nbsp; 卷749_47 【庐山栖隐洞谭先生院留题】李中 
<br>
<br>坛畔归云冷湿襟，拂苔移石坐花阴。
<br>偶然醒得庄周梦，始觉玄门兴味深。
<br>
<br>
<br>
<br>&nbsp;&nbsp; 卷749_48 【江行值暴风雨】李中 
<br>
<br>风狂雨暗舟人惧，自委神明志不邪。
<br>投得苇湾波浪息，岸头烟火近人家。
<br>
<br>
<br>
<br>&nbsp;&nbsp; 卷749_49 【杪秋夕吟怀寄宋维先辈】李中 
<br>
<br>江岛穷秋木叶稀，月高何处捣寒衣。
<br>苦嗟不见登龙客，此夜悠悠一梦飞。
<br>
<br>
<br>
<br>&nbsp;&nbsp; 卷749_50 【七夕】李中 
<br>
<br>星河耿耿正新秋，丝竹千家列彩楼。
<br>可惜穿针方有兴，纤纤初月苦难留。
<br>
<br>
<br>
<br>&nbsp;&nbsp; 卷749_51 【吉水作尉时酬阎侍御见寄】李中 
<br>
<br>谬佐驱鸡任，常思赋鵩人。未谐林下约，空感病来身。 
<br>锁径青苔老，铺阶红叶新。相思不可见，犹喜得书频。
<br>
<br>
<br>
<br>&nbsp;&nbsp; 卷749_52 【清溪逢张惟贞秀才】李中 
<br>
<br>洞隐红霞外，房开碧嶂根。昔年同炼句，几夜共听猿。 
<br>考古书千卷，忘忧酒一樽。如今归建业，雅道喜重论。
<br>
<br>
<br>
<br>&nbsp;&nbsp; 卷749_53 【送阎侍御归阙】李中 
<br>
<br>羡君乘紫诏，归路指通津。鼓棹烟波暖，还京雨露新。 
<br>趋朝丹禁晓，耸辔九衢春。自愧湮沈者，随轩未有因。
<br>
<br>
<br>
<br>&nbsp;&nbsp; 卷749_54 【甲子岁罢吉水县过钟陵时暮春维舟江渚谒柴太尉席上作】李中 
<br>
<br>公侯延驻暂踟蹰，况值风光三月初。乱落杯盘花片小， 
<br>静笼池阁柳阴疏。舟维南浦程虽阻，饮预西园兴有馀。 
<br>却笑田家门下客，当时容易叹车鱼。
<br>
<br>
<br>
<br>&nbsp;&nbsp; 卷749_55 【海上春夕旅怀寄左偃】李中 
<br>
<br>柳过清明絮乱飞，感时怀旧思凄凄。月生楼阁云初散， 
<br>家在汀洲梦去迷。发白每惭清鉴启，酒醒长怯子规啼。 
<br>北山高卧风骚客，安得同吟复杖藜。
<br>
<br>
<br>
<br>&nbsp;&nbsp; 卷749_56 【江次维舟登古寺】李中 
<br>
<br>辍棹因过古梵宫，荒凉门径锁苔茸。绿阴满地前朝树， 
<br>清韵含风后殿钟。童子纵慵眠坏榻，老僧耽话指诸峰。 
<br>吟馀却返来时路，回首盘桓尚驻筇。
<br>
<br>
<br>
<br>&nbsp;&nbsp; 卷749_57 【春日招宋维先辈】李中 
<br>
<br>瓮中竹叶今朝熟，鉴里桃花昨日开。
<br>为报广寒攀桂客，莫辞相访共衔杯。
<br>
<br>
<br>
<br>&nbsp;&nbsp; 卷749_58 【吹笛儿】李中 
<br>
<br>陇头休听月明中，妙竹嘉音际会逢。
<br>见尔樽前吹一曲，令人重忆许云封。
<br>
<br>
<br>
<br>&nbsp;&nbsp; 卷749_59 【所思】李中 
<br>
<br>解珮当时在洛滨，悠悠疑是梦中身。
<br>自从物外无消息，花谢莺啼近十春。
<br>
<br>
<br>
<br>&nbsp;&nbsp; 卷749_60 【吉水县酬夏侯秀才见寄】李中 
<br>
<br>启鉴悠悠两鬓苍，病来心绪易凄凉。
<br>知音不到吟还懒，锁印开帘又夕阳。
<br>
<br>
<br>
<br>&nbsp;&nbsp; 卷749_61 【和友人喜雪】李中 
<br>
<br>腊雪频频降，成堆不可除。伴吟花莫并，销瘴药何如。 
<br>谢女诗成处，袁安睡起初。深迷樵子径，冷逼旅人居。 
<br>惹砌催樽俎，飘窗入簿书。最宜楼上望，散乱满空虚。
<br>
<br>
<br>
<br>&nbsp;&nbsp; 卷749_62 【感事呈所知】李中 
<br>
<br>竞爱松筠翠，皆怜桃李芳。如求济世广，桑柘愿商量。
<br>
<br>
<br>
<br>&nbsp;&nbsp; 卷749_63 【送汪涛】李中 
<br>
<br>知君别家后，不免泪沾襟。芳草千里路，夕阳孤客心。 
<br>花飞当野渡，猿叫在烟岑。霄汉知音在，何须恨陆沈。
<br>
<br>
<br>
<br>&nbsp;&nbsp; 卷749_64 【言志寄刘钧秀才】李中 
<br>
<br>童稚亲儒墨，时平喜道存。酬身指书剑，赋命委乾坤。 
<br>秋爽鼓琴兴，月清搜句魂。与君同此志，终待至公论。
<br>
<br>
<br>
<br>&nbsp;&nbsp; 卷749_65 【访澄上人】李中 
<br>
<br>寻师来静境，神骨觉清凉。一饷逢秋雨，相留坐竹堂。 
<br>石渠堆败叶，莎砌咽寒螀。话到南能旨，怡然万虑忘。
<br>
<br>
<br>
<br>&nbsp;&nbsp; 卷749_66 【经古寺】李中 
<br>
<br>殿宇半隳摧，门临野水开。云凝何代树，草蔽此时台。 
<br>绕塔堆黄叶，沿阶积绿苔。踟蹰日将暮，栖鸟入巢来。
<br>
<br>
<br>
<br>&nbsp;&nbsp; 卷749_67 【送王道士游东海】李中 
<br>
<br>巨浸常牵梦，云游岂觉劳。遥空收晚雨，虚阁看秋涛。 
<br>必若思三岛，应须钓六鳌。如通十洲去，谁信碧天高。
<br>
<br>
<br>
<br>&nbsp;&nbsp; 卷749_68 【贻青阳宰】李中 
<br>
<br>征赋常登限，名山管最多。吏闲民讼少，时得访烟萝。
<br>
<br>
<br>
<br>&nbsp;&nbsp; 卷749_69 【哭故主人陈太师】李中 
<br>
<br>十年孤迹寄侯门，入室升堂忝厚恩。游遍春郊随茜旆， 
<br>饮残秋月待金尊。车鱼郑重知难报，吐握周旋不可论。 
<br>长恸裴回逝川上，白杨萧飒又黄昏。
<br>
<br>
<br>
<br>&nbsp;&nbsp; 卷749_70 【秋江夜泊寄刘钧】李中 
<br>
<br>万里江山敛暮烟，旅情当此独悠然。沙汀月冷帆初卸， 
<br>苇岸风多人未眠。已听渔翁歌别浦，更堪边雁过遥天。 
<br>与君共俟酬身了，结侣波中寄钓船。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷750_1 【和浔阳宰感旧绝句五首】李中 
<br>
<br>追感古今情不已，竹轩闲取史书看。
<br>欲亲往哲无因见，空树临风襟袖寒。
<br>
<br>浔阳物景真难及，练泻澄江最好看。
<br>曾上虚楼吟倚槛，五峰擎雪照人寒。
<br>
<br>园林春媚千花发，烂熳如将画障看。
<br>惟爱松筠多冷淡，青青偏称雪霜寒。
<br>
<br>知君百里鸣琴处，公退千山尽日看。
<br>政化有同风偃草，更将馀力拯孤寒。
<br>
<br>昔岁寻芳忻得侣，江堤物景尽情看。
<br>就中吟恋垂杨下，撼起啼莺晚吹寒。
<br>
<br>
<br>&nbsp;&nbsp; 卷750_2 【哭柴郎中】李中 
<br>
<br>昔岁遭逢在海城，曾容孤迹奉双旌。酒边不厌笙歌盛， 
<br>花下只愁风雨生。棋接山亭松影晚，吟陪月槛露华清。 
<br>音尘自此无因问，泪洒川波夕照明。
<br>
<br>
<br>
<br>&nbsp;&nbsp; 卷750_3 【访章禅老】李中 
<br>
<br>比寻禅客叩禅机，澄却心如月在池。
<br>松下偶然醒一梦，却成无语问吾师。
<br>
<br>
<br>
<br>&nbsp;&nbsp; 卷750_4 【泊秋浦】李中 
<br>
<br>苇岸风高宿雁惊，维舟特地起乡情。
<br>渔儿隔水吹横笛，半夜空江月正明。
<br>
<br>
<br>
<br>&nbsp;&nbsp; 卷750_5 【闲居言怀】李中 
<br>
<br>未达难随众，从他俗所憎。闲听九秋雨，远忆四明僧。 
<br>病后倦吟啸，贫来疏友朋。寂寥元合道，未必是无能。
<br>
<br>
<br>
<br>&nbsp;&nbsp; 卷750_6 【舟次彭泽】李中 
<br>
<br>飘泛经彭泽，扁舟思莫穷。无人秋浪晚，一岸蓼花风。 
<br>乡里梦渐远，交亲书未通。今宵见圆月，难坐冷光中。
<br>
<br>
<br>
<br>&nbsp;&nbsp; 卷750_7 【宿钟山知觉院】李中 
<br>
<br>宿投林下寺，中夜觉神清。磬罢僧初定，山空月又生。 
<br>笼灯吐冷艳，岩树起寒声。待晓红尘里，依前冒远程。
<br>
<br>
<br>
<br>&nbsp;&nbsp; 卷750_8 【游茅山二首】李中 
<br>
<br>绿藓深迎步，红霞烂满衣。洞天应不远，鸾鹤向人飞。
<br>
<br>茅许仙踪在，烟霞一境清。夷希何许叩，松径月空明。
<br>
<br>
<br>
<br>&nbsp;&nbsp; 卷750_9 【鹤】李中 
<br>
<br>九皋羽翼下晴空，万里心难驻玉笼。清露滴时翘藓径， 
<br>白云开处唳松风。归当华表千年后，怨在瑶琴别操中。 
<br>好共灵龟作俦侣，十洲三岛逐仙翁。
<br>
<br>
<br>
<br>&nbsp;&nbsp; 卷750_10 【暮春吟怀寄姚端先辈】李中 
<br>
<br>无奈诗魔旦夕生，更堪芳草满长汀。故人还爽花前约， 
<br>新月又生江上亭。庄梦断时灯欲烬，蜀魂啼处酒初醒。 
<br>何时得见登龙客，隔却千山万仞青。
<br>
<br>
<br>
<br>&nbsp;&nbsp; 卷750_11 【送圆上人归庐山】李中 
<br>
<br>莲宫旧隐尘埃外，策杖临风拂袖还。踏雪独寻青嶂下， 
<br>听猿重入白云间。萧骚红树当门老，斑驳苍苔锁径闲。 
<br>预想松轩夜禅处，虎溪圆月照空山。
<br>
<br>
<br>
<br>&nbsp;&nbsp; 卷750_12 【送相里秀才之匡山国子监】李中 
<br>
<br>气秀情闲杳莫群，庐山游去志求文。已能探虎穷骚雅， 
<br>又欲囊萤就典坟。目豁乍窥千里浪，梦寒初宿五峰云。 
<br>业成早赴春闱约，要使嘉名海内闻。
<br>
<br>
<br>
<br>&nbsp;&nbsp; 卷750_13 【渔父二首】李中 
<br>
<br>偶向芦花深处行，溪光山色晚来晴。
<br>渔家开户相迎接，稚子争窥犬吠声。
<br>
<br>雪鬓衰髯白布袍，笑携赪鲤换村醪。
<br>殷勤留我宿溪上，钓艇归来明月高。
<br>
<br>
<br>
<br>&nbsp;&nbsp; 卷750_14 【旅次闻砧】李中 
<br>
<br>砧杵谁家夜捣衣，金风淅淅露微微。
<br>月中独坐不成寐，旧业经年未得归。
<br>
<br>
<br>
<br>&nbsp;&nbsp; 卷750_15 【寄杨先生】李中 
<br>
<br>仙翁别后无信，应共烟霞卜邻。莫把壶中秘诀， 
<br>轻传尘里游人。浮生日月自急，上境莺花正春。 
<br>安得一招琴酒，与君共泛天津。
<br>
<br>
<br>
<br>&nbsp;&nbsp; 卷750_16 【对酒招陈昭用】李中 
<br>
<br>花开叶落堪悲，似水年光暗移。身世都如梦役， 
<br>是非空使神疲。良图有分终在，所欲无劳妄思。 
<br>幸有一壶清酒，且来闲语希夷。
<br>
<br>
<br>
<br>&nbsp;&nbsp; 卷750_17 【旅夜闻笛】李中 
<br>
<br>长笛起谁家，秋凉夜漏赊。一声来枕上，孤客在天涯。 
<br>木末风微动，窗前月渐斜。暗牵诗思苦，不独落梅花。
<br>
<br>
<br>
<br>&nbsp;&nbsp; 卷750_18 【送绍明上人之毗陵】李中 
<br>
<br>忽起毗陵念，飘然不可留。听蝉离古寺，携锡上扁舟。 
<br>月出沙汀冷，风高苇岸秋。回期端的否，千里路悠悠。
<br>
<br>
<br>
<br>&nbsp;&nbsp; 卷750_19 【再到山阳寻故人不遇二首】李中 
<br>
<br>维舟登野岸，因访故人居。乱后知何处，荆榛匝弊庐。
<br>
<br>欲问当年事，耕人都不知。空馀堤上柳，依旧自垂丝。
<br>
<br>
<br>
<br>&nbsp;&nbsp; 卷750_20 【寄庐山简寂观重道者】李中 
<br>
<br>忆昔采芝庐岳顶，清宫常接绛霄人。玉书闲展石楼晓， 
<br>瑶瑟醉弹琪树春。惟恨仙桃迟结实，不忧沧海易成尘。 
<br>似醒一梦归凡世，空向彤霞寄梦频。
<br>
<br>
<br>
<br>&nbsp;&nbsp; 卷750_21 【思湓渚旧居】李中 
<br>
<br>昔岁曾居湓水头，草堂吟啸兴何幽。迎僧常踏竹间藓， 
<br>爱月独登溪上楼。寒翠入檐岚岫晓，冷声萦枕野泉秋。 
<br>从拘宦路无由到，昨夜分明梦去游。
<br>
<br>
<br>
<br>&nbsp;&nbsp; 卷750_22 【思朐阳春游感旧寄柴司徒五首】李中 
<br>
<br>王孙昔日甚相亲，共赏西园正媚春。
<br>醉卧如茵芳草上，觉来花月影笼身。
<br>
<br>烟铺芳草正绵绵，藉草传杯似列仙。
<br>暂辍笙歌且联句，含毫花下破香笺。
<br>
<br>南陌风和舞蝶狂，惜春公子恋斜阳。
<br>高歌饮罢将回辔，衣上花兼百草香。
<br>
<br>春郊饮散暮烟收，却引丝簧上翠楼。
<br>红袖歌长金斝乱，银蟾飞出海东头。
<br>
<br>昔年常接五陵狂，洪饮花间数十场。
<br>别后或惊如梦觉，音尘难问水茫茫。
<br>
<br>
<br>
<br>&nbsp;&nbsp; 卷750_23 【泉】李中 
<br>
<br>潺潺青嶂底，来处一何长。漱石苔痕滑，侵松鹤梦凉。 
<br>泛花穿竹坞，泻月下莲塘。想得归何处，天涯助渺茫。
<br>
<br>
<br>
<br>&nbsp;&nbsp; 卷750_24 【题徐五教池亭】李中 
<br>
<br>多士池塘好，尘中景恐无。年来养鸥鹭，梦不去江湖。 
<br>泉脉通深涧，风声起短芦。惊鱼跳藻荇，戏蝶上菰蒲。 
<br>泛泛容渔艇，闲闲载酒壶。涨痕山雨过，翠积岸苔铺。 
<br>花影沈波底，烟光入座隅。晓香怜杜若，夜浸爱蟾蜍。 
<br>步逸心难厌，看吟兴不辜。凭君命奇笔，为我写成图。
<br>
<br>
<br>
<br>&nbsp;&nbsp; 卷750_25 【遥赋义兴潜泉】李中 
<br>
<br>见说灵泉好，潺湲兴莫穷。谁当秋霁后，独听月明中。 
<br>溅石苔花润，随流木叶红。何当化霖雨，济物显殊功。
<br>
<br>
<br>
<br>&nbsp;&nbsp; 卷750_26 【和毗陵尉曹昭用见寄】李中 
<br>
<br>决狱多馀暇，冥搜万象空。卷帘疏雨后，锁印夕阳中。 
<br>还往多名士，编题尚古风。宦途知此味，能有几人同。
<br>
<br>
<br>
<br>&nbsp;&nbsp; 卷750_27 【梅花】李中 
<br>
<br>群木方憎雪，开花长在先。流莺与舞蝶，不见许因缘。
<br>
<br>
<br>
<br>&nbsp;&nbsp; 卷750_28 【舟次吉水逢蔡文庆秀才】李中 
<br>
<br>别后音尘断，相逢又共吟。雪霜今日鬓，烟月旧时心。 
<br>舣棹夕阳在，听鸿秋色深。一尊开口笑，不必话升沈。
<br>
<br>
<br>
<br>&nbsp;&nbsp; 卷750_29 【新喻县偶寄彭仁正字】李中 
<br>
<br>经年离象魏，孤宦在南荒。酒醒公斋冷，雨多归梦长。 
<br>志难酬国泽，术欠致民康。吾子应相笑，区区道未光。
<br>
<br>
<br>
<br>&nbsp;&nbsp; 卷750_30 【和彭正字喜雪见寄】李中 
<br>
<br>千门忻应瑞，偏称上楼看。密洒虚窗晓，狂飘大野寒。 
<br>园深宜竹树，帘卷洽杯盘。已作丰年兆，黎民意尽安。
<br>
<br>
<br>
<br>&nbsp;&nbsp; 卷750_31 【海上和柴军使清明书事】李中 
<br>
<br>清明时节好烟光，英杰高吟兴味长。捧日即应还禁卫， 
<br>当春何惜醉朐阳。千山过雨难藏翠，百卉临风不藉香。 
<br>却是旅人凄屑甚，夜来魂梦到家乡。
<br>
<br>
<br>
<br>&nbsp;&nbsp; 卷750_32 【壬申岁承命之任淦阳再过庐山国学感旧寄刘钧明府】李中 
<br>
<br>三十年前共苦辛，囊萤曾寄此烟岑。读书灯暗嫌云重， 
<br>搜句石平怜藓深。各历宦途悲聚散，几看时辈或浮沈。 
<br>再来物景还依旧，风冷松高猿狖吟。
<br>
<br>
<br>
<br>&nbsp;&nbsp; 卷750_33 【留题胡参卿秀才幽居】李中 
<br>
<br>竹荫庭除藓色浓，道心安逸寂寥中。扣门时有栖禅客， 
<br>洒酒多招采药翁。江近好听菱芡雨，径香偏爱蕙兰风。 
<br>我惭名宦犹拘束，脱屣心情未得同。
<br>
<br>
<br>
<br>&nbsp;&nbsp; 卷750_34 【放鹭鸶】李中 
<br>
<br>池塘多谢久淹留，长得霜翎放自由。
<br>好去蒹葭深处宿，月明应认旧江秋。
<br>
<br>
<br>
<br>&nbsp;&nbsp; 卷750_35 【柳絮】李中 
<br>
<br>年年二月暮，散乱杂飞花。雨过微风起，狂飘千万家。
<br>
<br>
<br>
<br>&nbsp;&nbsp; 卷750_36 【早春】李中 
<br>
<br>一种和风至，千花未放妍。草心并柳眼，长是被恩先。
<br>
<br>
<br>
<br>&nbsp;&nbsp; 卷750_37 【春云】李中 
<br>
<br>阴去为膏泽，晴来媚晓空。无心亦无滞，舒卷在东风。
<br>
<br>
<br>
<br>&nbsp;&nbsp; 卷750_38 【送姚端秀才游毗陵】李中 
<br>
<br>毗陵嘉景太湖边，才子经游称少年。风弄青帘沽酒市， 
<br>月明红袖采莲船。若耶罨画应相似，越岫吴峰尽接连。 
<br>此去高吟须早返，广寒丹桂莫迁延。
<br>
<br>
<br>
<br>&nbsp;&nbsp; 卷750_39 【和朐阳载笔鲁裕见寄】李中 
<br>
<br>燕台多事每开颜，相许论交淡薄间。饮兴共怜芳草岸， 
<br>吟情同爱夕阳山。露浓小径蛩声咽，月冷空庭竹影闲。 
<br>何事此时攀忆甚，与君俱是别乡关。
<br>
<br>
<br>
<br>&nbsp;&nbsp; 卷750_40 【叙吟二首】李中 
<br>
<br>往哲搜罗妙入神，隋珠和璧未为珍。
<br>而今所得惭难继，谬向平生著苦辛。
<br>
<br>成僻成魔二雅中，每逢知己是亨通。
<br>言之无罪终难厌，欲把风骚继古风。
<br>
<br>
<br>
<br>&nbsp;&nbsp; 卷750_41 【贻毗陵正勤禅院奉长老】李中 
<br>
<br>随缘驻瓶锡，心已悟无生。默坐烟霞散，闲观水月明。 
<br>竹深风倍冷，堂迥磬偏清。愿作传灯者，忘言学净名。
<br>
<br>
<br>
<br>&nbsp;&nbsp; 卷750_42 【冬日书怀寄惟真大师】李中 
<br>
<br>自别吾师后，风骚道甚孤。雪霜侵鬓发，音信隔江湖。 
<br>扰扰悲时世，悠悠役梦途。向公期尽节，多病怕倾壶。 
<br>贱迹虽惭滞，幽情忍使辜。诗成天外句，棋覆夜中图。 
<br>落壁灯花碎，飘窗雪片粗。煮茶烧栗兴，早晚复围炉。
<br>
<br>
<br>
<br>&nbsp;&nbsp; 卷750_43 【献中书潘舍人】李中 
<br>
<br>运叶半千数，天钟许国臣。鹏霄开羽翼，凤阙演丝纶。 
<br>顾问当清夜，从容向紫宸。立言成雅诰，正意叙彝伦。 
<br>朴素偕前哲，馨香越搢绅。褒辞光万代，优旨重千钧。 
<br>公退谁堪接，清闲道是邻。世间身属幻，物外意通津。 
<br>吊往兼春梦，文高赋复新。琴弹三峡水，屏画十洲春。 
<br>庭冷铺苔色，池寒浸月轮。竹风来枕簟，药气上衣巾。 
<br>茶谱传溪叟，棋经受羽人。清虚虽得趣，献替不妨陈。 
<br>杞梓呈才后，神仙入侍频。孤寒皆有赖，中外亦同忻。 
<br>有士曾多难，无门得望尘。忙忙罹险阻，往往耗精神。 
<br>寻果巢枝愿，终全负米身。遭逢敦孝治，蹇塞值通津。 
<br>最庆清朝禄，还沾白发亲。甘柔心既遂，虚薄报何因。 
<br>远宦联绵历，卑栖夙夜勤。良时空爱惜，末路每悲辛。 
<br>骨立驹犹病，颜凋女尚贫。而今谐顾遇，尺蠖愿求伸。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷751_1 【早春左省寓直】徐铉 
<br>
<br>旭景鸾台上，微云象阙间。时清政事少，日永直官闲。 
<br>远籁飞箫管，零冰响珮环。终军年二十，默坐叩玄关。
<br>
<br>
<br>&nbsp;&nbsp; 卷751_2 【寒食宿陈公塘上】徐铉 
<br>
<br>垂杨界官道，茅屋倚高坡。月下春塘水，风中牧竖歌。 
<br>折花闲立久，对酒远情多。今夜孤亭梦，悠扬奈尔何。
<br>
<br>
<br>
<br>&nbsp;&nbsp; 卷751_3 【将去广陵别史员外南斋】徐铉 
<br>
<br>家声曾与金张辈，官署今居何宋间。起得高斋临静曲， 
<br>种成奇树学他山。鸳鸾终日同醒醉，萝薜常时共往还。 
<br>贱子今朝独南去，不堪回首望清闲。
<br>
<br>
<br>
<br>&nbsp;&nbsp; 卷751_4 【将过江题白沙馆】徐铉 
<br>
<br>少长在维扬，依然认故乡。金陵佳丽地，不道少风光。 
<br>稍望吴台远，行登楚塞长。殷勤语江岭，归梦莫相妨。
<br>
<br>
<br>
<br>&nbsp;&nbsp; 卷751_5 【登甘露寺北望】徐铉 
<br>
<br>京口潮来曲岸平，海门风起浪花生。人行沙上见日影， 
<br>舟过江中闻橹声。芳草远迷扬子渡，宿烟深映广陵城。 
<br>游人乡思应如橘，相望须含两地情。
<br>
<br>
<br>
<br>&nbsp;&nbsp; 卷751_6 【山路花】徐铉 
<br>
<br>不共垂杨映绮寮，倚山临路自娇饶。游人过去知香远， 
<br>谷鸟飞来见影摇。半隔烟岚遥隐隐，可堪风雨暮萧萧。 
<br>城中春色还如此，几处笙歌按舞腰。
<br>
<br>
<br>
<br>&nbsp;&nbsp; 卷751_7 【京口江际弄水】徐铉 
<br>
<br>退公求静独临川，扬子江南二月天。百尺翠屏甘露阁， 
<br>数帆晴日海门船。波澄濑石寒如玉，草接汀蘋绿似烟。 
<br>安得乘槎更东去，十洲风外弄潺湲。
<br>
<br>
<br>
<br>&nbsp;&nbsp; 卷751_8 【早春旬假独直寄江舍人】徐铉 
<br>
<br>省署皆归沐，西垣公事稀。咏诗前砌立，听漏向申归。 
<br>远思风醒酒，馀寒雨湿衣。春光已堪探，芝盖共谁飞。
<br>
<br>
<br>
<br>&nbsp;&nbsp; 卷751_9 【从驾东幸呈诸公】徐铉 
<br>
<br>吴公台下旧京城，曾掩衡门过十春。别后不知新景象， 
<br>信来空问故交亲。宦游京口无高兴，习隐钟山限俗尘。 
<br>今日喜为华表鹤，况陪鹓鹭免迷津。
<br>
<br>
<br>
<br>&nbsp;&nbsp; 卷751_10 【重游木兰亭】徐铉 
<br>
<br>缭绕长堤带碧浔，昔年游此尚青衿。兰桡破浪城阴直， 
<br>玉勒穿花苑树深。宦路尘埃成久别，仙家风景有谁寻。 
<br>那知年长多情后，重凭栏干一独吟。
<br>
<br>
<br>
<br>&nbsp;&nbsp; 卷751_11 【赋得彩燕】徐铉 
<br>
<br>缕彩成飞燕，迎和启蛰时。翠翘生玉指，绣羽拂文楣。 
<br>讵费衔泥力，无劳剪爪期。化工今在此，翻怪社来迟。
<br>
<br>
<br>
<br>&nbsp;&nbsp; 卷751_12 【送魏舍人仲甫为蕲州判官】徐铉 
<br>
<br>从事蕲春兴自长，蕲人应识紫薇郎。山资足后抛名路， 
<br>莼菜秋来忆故乡。以道卷舒犹自适，临戎谈笑固无妨。 
<br>如闻郡阁吹横笛，时望青溪忆野王。
<br>
<br>
<br>
<br>&nbsp;&nbsp; 卷751_13 【题殷舍人宅木芙蓉】徐铉 
<br>
<br>怜君庭下木芙蓉，袅袅纤枝淡淡红。晓吐芳心零宿露， 
<br>晚摇娇影媚清风。似含情态愁秋雨，暗减馨香借菊丛。 
<br>默饮数杯应未称，不知歌管与谁同。
<br>
<br>
<br>
<br>&nbsp;&nbsp; 卷751_14 【送史馆高员外使岭南】徐铉 
<br>
<br>东观时闲暇，还修喻蜀书。双旌驰县道，百越从轺车。 
<br>桂蠹晨餐罢，贪泉访古初。春江多好景，莫使醉吟疏。
<br>
<br>
<br>
<br>&nbsp;&nbsp; 卷751_15 【春日紫岩山期客不至】徐铉 
<br>
<br>郊外春华好，人家带碧溪。浅莎藏鸭戏，轻霭隔鸡啼。 
<br>掩映红桃谷，夤缘翠柳堤。王孙竟不至，芳草自萋萋。
<br>
<br>
<br>
<br>&nbsp;&nbsp; 卷751_16 【宿蒋帝庙，明日游山南诸寺】徐铉 
<br>
<br>便返城闉尚未甘，更从山北到山南。花枝似雪春虽半， 
<br>桂魄如眉日始三。松盖遮门寒黯黯，柳丝妨路翠毵毵。 
<br>登临莫怪偏留恋，游宦多年事事谙。
<br>
<br>
<br>
<br>&nbsp;&nbsp; 卷751_17 【赋得有所思】徐铉 
<br>
<br>所思何在杳难寻，路远山长水复深。衰草满庭空伫立， 
<br>清风吹袂更长吟。忘情好醉青田酒，寄恨宜调绿绮琴。 
<br>落日鲜云偏聚散，可能知我独伤心。
<br>
<br>
<br>
<br>&nbsp;&nbsp; 卷751_18 【赠王贞素先生】徐铉 
<br>
<br>先生尝已佩真形，绀发朱颜骨气清。道秘未传鸿宝术， 
<br>院深时听步虚声。辽东几度悲城郭，吴市终应变姓名。 
<br>三十六天皆有籍，他年何处问归程。
<br>
<br>
<br>
<br>&nbsp;&nbsp; 卷751_19 【春夜月】徐铉 
<br>
<br>幽人春望本多情，况是花繁月正明。
<br>竟夕无言亦无寐，绕阶芳草影随行。
<br>
<br>
<br>
<br>&nbsp;&nbsp; 卷751_20 【爱敬寺有老僧尝游长安言秦雍间事历历可听…示同行客】徐铉 
<br>
<br>白首栖禅者，尝谈灞浐游。能令过江客，偏起失乡愁。 
<br>室倚桃花崦，门临杜若洲。城中无此景，将子剩淹留。
<br>
<br>
<br>
<br>&nbsp;&nbsp; 卷751_21 【游蒋山题辛夷花寄陈奉礼（本约陈同游，不至）】徐铉 
<br>
<br>今岁游山已恨迟，山中仍喜见辛夷。簪缨且免全为累， 
<br>桃李犹堪别作期。晴后日高偏照灼，晚来风急渐离披。 
<br>山郎不作同行伴，折得何由寄所思。
<br>
<br>
<br>
<br>&nbsp;&nbsp; 卷751_22 【和殷舍人萧员外春雪】徐铉 
<br>
<br>万里春阴乍履端，广庭风起玉尘干。梅花岭上连天白， 
<br>蕙草阶前特地寒。晴去便为经岁别，兴来何惜彻宵看。 
<br>此时鸳侣皆闲暇，赠答诗成禁漏残。
<br>
<br>
<br>
<br>&nbsp;&nbsp; 卷751_23 【寄蕲州高郎中】徐铉 
<br>
<br>贾傅栖迟楚泽东，兰皋三度换秋风。纷纷世事来无尽， 
<br>黯黯离魂去不通，直道未能胜社鼠，孤飞徒自叹冥鸿。 
<br>知君多少思乡恨，并在山城一笛中。
<br>
<br>
<br>
<br>&nbsp;&nbsp; 卷751_24 【寄和州韩舍人】徐铉 
<br>
<br>急景駸駸度，遥怀处处生。风头乍寒暖，天色半阴晴。 
<br>久别魂空断，终年道不行。殷勤云上雁，为过历阳城。
<br>
<br>
<br>
<br>&nbsp;&nbsp; 卷751_25 【从兄龙武将军没于边戍，过旧营宅作】徐铉 
<br>
<br>前年都尉没边城，帐下何人领旧兵。徼外瘴烟沉鼓角， 
<br>山前秋日照铭旌。笙歌却返乌衣巷，部曲皆还细柳营。 
<br>今日园林过寒食，马蹄犹拟入门行。
<br>
<br>
<br>
<br>&nbsp;&nbsp; 卷751_26 【景阳台怀古】徐铉 
<br>
<br>后主忘家不悔，江南异代长春。 
<br>今日景阳台上，闲人何用伤神。
<br>
<br>
<br>
<br>&nbsp;&nbsp; 卷751_27 【春分日】徐铉 
<br>
<br>仲春初四日，春色正中分。绿野徘徊月，晴天断续云。 
<br>燕飞犹个个，花落已纷纷。思妇高楼晚，歌声不可闻。
<br>
<br>
<br>
<br>&nbsp;&nbsp; 卷751_28 【寄驾部郎中（瞻）】徐铉 
<br>
<br>贱子乖慵性，频为省直牵。交亲每相见，多在相门前。 
<br>君独疏名路，为郎过十年。炎风久成别，南望思悠然。
<br>
<br>
<br>
<br>&nbsp;&nbsp; 卷751_29 【和王庶子寄题兄长建州廉使新亭】徐铉 
<br>
<br>谢守高斋结构新，一方风景万家情。群贤讵减山阴会， 
<br>远俗初闻正始声。水槛片云长不去，讼庭纤草转应生。 
<br>阿连诗句偏多思，遥想池塘昼梦成。
<br>
<br>
<br>
<br>&nbsp;&nbsp; 卷751_30 【谢文靖墓下作（时闽岭用师，契丹陷梁宋）】徐铉 
<br>
<br>越徼稽天讨，周京乱虏尘。苍生何可奈，江表更无人。 
<br>岂惮寻荒垄，犹思认后身。春风白杨里，独步泪沾巾。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷752_1 【观人读《春秋》】徐铉 
<br>
<br>日觉儒风薄，谁将霸道羞。乱臣无所惧，何用读春秋。
<br>
<br>
<br>&nbsp;&nbsp; 卷752_2 【秋日雨中与萧赞善访殷舍人于翰林座中作】徐铉 
<br>
<br>野出西垣步步迟，秋光如水雨如丝。铜龙楼下逢闲客， 
<br>红药阶前访旧知。乱点乍滋承露处，碎声因想滴蓬时。 
<br>银台钥入须归去，不惜馀欢尽酒卮。
<br>
<br>
<br>
<br>&nbsp;&nbsp; 卷752_3 【送和州张员外为江都令】徐铉 
<br>
<br>经年相望隔重湖，一旦相逢在上都。塞诏官班聊慰否， 
<br>埋轮意气尚存无。由来圣代怜才子，始觉清风激懦夫。 
<br>若向西冈寻胜赏，旧题名处为踌躇。
<br>
<br>
<br>
<br>&nbsp;&nbsp; 卷752_4 【和明道人宿山寺】徐铉 
<br>
<br>闻道经行处，山前与水阳。磬声深小院，灯影迥高房。 
<br>落宿依楼角，归云拥殿廊。羡师闲未得，早起逐班行。
<br>
<br>
<br>
<br>&nbsp;&nbsp; 卷752_5 【晚归】徐铉 
<br>
<br>暑服道情出，烟街薄暮还。风清飘短袂，马健弄连环。 
<br>水静闻归橹，霞明见远山。过从本无事，从此涉旬间。
<br>
<br>
<br>
<br>&nbsp;&nbsp; 卷752_6 【月真歌】徐铉 
<br>
<br>扬州胜地多丽人，其间丽者名月真。月真初年十四五， 
<br>能弹琵琶善歌舞。风前弱柳一枝春，花里娇莺百般语。 
<br>扬州帝京多名贤，其间贤者殷德川。德川初秉纶闱笔， 
<br>职近名高常罕出。花前月下或游从，一见月真如旧识。 
<br>闲庭深院资贤宅，宅门严峻无凡客。垂帘偶坐唯月真， 
<br>调弄琵琶郎为拍。殷郎一旦过江去，镜中懒作孤鸾舞。 
<br>朝云暮雨镇相随，石头城下还相遇。二月三月江南春， 
<br>满城濛濛起香尘。隔墙试听歌一曲，乃是资贤宅里人。 
<br>绿窗绣幌天将晓，残烛依依香袅袅。离肠却恨苦多情， 
<br>软障薰笼空悄悄。殷郎去冬入翰林，九霄官署转深沉。 
<br>人间想望不可见，唯向月真存旧心。我惭闒茸何为者， 
<br>长感馀光每相假。陋巷萧条正掩扉，相携访我衡茅下。 
<br>我本山人愚且贞，歌筵歌席常无情。自从一见月真后， 
<br>至今赢得颠狂名。殷郎月真听我语，少壮光阴能几许。 
<br>良辰美景数追随，莫教长说相思苦。
<br>
<br>
<br>
<br>&nbsp;&nbsp; 卷752_7 【走笔送义兴令赵宣辅】徐铉 
<br>
<br>闻君孤棹泛荆谿，陇首云随别恨飞。
<br>杜牧旧居凭买取，他年藜杖愿同归。
<br>
<br>
<br>
<br>&nbsp;&nbsp; 卷752_8 【天阙山绝句】徐铉 
<br>
<br>散诞爱山客，凄凉怀古心。寒风天阙晚，尽日倚轩吟。
<br>
<br>
<br>
<br>&nbsp;&nbsp; 卷752_9 【除夜】徐铉 
<br>
<br>寒灯耿耿漏迟迟，送故迎新了不欺。往事并随残历日， 
<br>春风宁识旧容仪。预惭岁酒难先饮，更对乡傩羡小儿。 
<br>吟罢明朝赠知己，便须题作去年诗。
<br>
<br>
<br>
<br>&nbsp;&nbsp; 卷752_10 【寄钟谟】徐铉 
<br>
<br>看看潘鬓二毛生，昨日林梢又转莺。欲对春风忘世虑， 
<br>敢言尊酒召时英。假中西阁应无事，筵上南威幸有情。 
<br>不得车公终不乐，已教红袖出门迎。
<br>
<br>
<br>
<br>&nbsp;&nbsp; 卷752_11 【正初答钟郎中见招】徐铉 
<br>
<br>高斋迟景雪初晴，风拂乔枝待早莺。南省郎官名籍籍， 
<br>东邻妓女字英英。流年倏忽成陈事，春物依稀有旧情。 
<br>新岁相思自过访，不烦虚左远相迎。
<br>
<br>
<br>
<br>&nbsp;&nbsp; 卷752_12 【闻雁寄故人】徐铉 
<br>
<br>久作他乡客，深惭薄宦非。不知云上雁，何得每年归。 
<br>夜静声弥怨，天空影更微。往年离别泪，今夕重沾衣。
<br>
<br>
<br>
<br>&nbsp;&nbsp; 卷752_13 【江舍人宅筵上有妓唱和州韩舍人歌辞，因以寄】徐铉 
<br>
<br>良宵丝竹偶成欢，中有佳人俯翠鬟。白雪飘飖传乐府， 
<br>阮郎憔悴在人间。清风朗月长相忆，佩蕙纫兰早晚还。 
<br>深夜酒空筵欲散，向隅惆怅鬓堪斑。
<br>
<br>
<br>
<br>&nbsp;&nbsp; 卷752_14 【寒食日作】徐铉 
<br>
<br>厨冷烟初禁，门闲日更斜。东风不好事，吹落满庭花。 
<br>过社纷纷燕，新晴淡淡霞。京都盛游观，谁访子云家。
<br>
<br>
<br>
<br>&nbsp;&nbsp; 卷752_15 【贺殷游二舍人入翰林、江给事拜中丞】徐铉 
<br>
<br>清晨待漏独徘徊，霄汉悬心不易裁。阁老深严归翰苑， 
<br>夕郎威望拜霜台。青绫对覆蓬壶晚，赤棒前驱道路开。 
<br>犹有西垣厅记在，莫忘同草紫泥来。
<br>
<br>
<br>
<br>&nbsp;&nbsp; 卷752_16 【欧阳太监雨中视决堤因堕水明日见于省中因戏之】徐铉 
<br>
<br>闻道张晨盖，徘徊石首东。濬川非伯禹，落水异三公。 
<br>衣湿仍愁雨，冠欹更怯风。今朝复相见，疑是葛仙翁。
<br>
<br>
<br>
<br>&nbsp;&nbsp; 卷752_17 【送吴郎中为宣州推官知泾县】徐铉 
<br>
<br>征虏亭边月，鸡鸣伴客行。可怜何水部，今事谢宣城。 
<br>风物聊供赏，班资莫系情。同心不同载，留滞为浮名。
<br>
<br>
<br>
<br>&nbsp;&nbsp; 卷752_18 【寄舒州杜员外】徐铉 
<br>
<br>信到得君书，知君已下车。粉闱情在否，莲幕兴何如。 
<br>人望征贤入，余思从子居。灊山真隐地，凭为卜茅庐。
<br>
<br>
<br>
<br>&nbsp;&nbsp; 卷752_19 【九月十一日寄陈郎中】徐铉 
<br>
<br>我多吏事君多病，寂绝过从又几旬。
<br>前日龙山烟景好，风前落帽是何人。
<br>
<br>
<br>
<br>&nbsp;&nbsp; 卷752_20 【和司门郎中陈彦】徐铉 
<br>
<br>衡门寂寂逢迎少，不见仙郎向五旬。
<br>莫问龙山前日事，菊花开却为闲人。
<br>
<br>
<br>
<br>&nbsp;&nbsp; 卷752_21 【赋得捣衣】徐铉 
<br>
<br>江上多离别，居人夜捣衣。拂砧知露滴，促杵恐霜飞。 
<br>漏转声频断，愁多力自微。裁缝依梦见，腰带定应非。
<br>
<br>
<br>
<br>&nbsp;&nbsp; 卷752_22 【九月三十夜雨寄故人】徐铉 
<br>
<br>独听空阶雨，方知秋事悲。寂寥旬假日，萧飒夜长时。 
<br>别念纷纷起，寒更故故迟。情人如不醉，定是两相思。
<br>
<br>
<br>
<br>&nbsp;&nbsp; 卷752_23 【寄抚州钟郎中（时王师败绩于闽中，谟在建州）】徐铉 
<br>
<br>去载分襟后，寻闻在建安。封疆正多事，尊俎若为欢。 
<br>都护空遗镞，明君欲舞干。绕朝时不用，非是杀身难。
<br>
<br>
<br>
<br>&nbsp;&nbsp; 卷752_24 【送欧阳太监游庐山】徐铉 
<br>
<br>家家门外庐山路，唯有夫君乞假游。案牍乍抛公署晚， 
<br>林泉已近暑天秋。海潮尽处逢陶石，江月圆时上庾楼。 
<br>此去萧然好长往，人间何事不悠悠。
<br>
<br>
<br>
<br>&nbsp;&nbsp; 卷752_25 【立秋后一日与朱舍人同直】徐铉 
<br>
<br>一宿秋风未觉凉，数声宫漏日犹长。
<br>林泉无计消残暑，虚向华池费稻粱。
<br>
<br>
<br>
<br>&nbsp;&nbsp; 卷752_26 【赋得霍将军辞第】徐铉 
<br>
<br>汉将承恩久，图勋肯顾私。匈奴犹未灭，安用以家为。 
<br>郢匠虽闻诏，衡门竟不移。宁烦张老颂，无待晏婴辞。 
<br>甲乙人徒费，亲邻我自持。悠悠千载下，长作帅臣师。
<br>
<br>
<br>
<br>&nbsp;&nbsp; 卷752_27 【和元帅书记萧郎中观习水师】徐铉 
<br>
<br>元帅楼船出治兵，落星山外火旗明。千帆日助江陵势， 
<br>万里风驰下濑声。杀气晓严波上鹢，凯歌遥骇海边鲸。 
<br>仲宣一作从军咏，回顾儒衣自不平。
<br>
<br>
<br>
<br>&nbsp;&nbsp; 卷752_28 【秋日卢龙村舍】徐铉 
<br>
<br>置却人间事，闲从野老游。树声村店晚，草色古城秋。 
<br>独鸟飞天外，闲云度陇头。姓名君莫问，山木与虚舟。
<br>
<br>
<br>
<br>&nbsp;&nbsp; 卷752_29 【和萧郎中小雪日作】徐铉 
<br>
<br>征西府里日西斜，独试新炉自煮茶。篱菊尽来低覆水， 
<br>塞鸿飞去远连霞。寂寥小雪闲中过，斑驳轻霜鬓上加。 
<br>算得流年无奈处，莫将诗句祝苍华。
<br>
<br>
<br>
<br>&nbsp;&nbsp; 卷752_30 【中书相公谿亭闲宴依韵（李建勋）】徐铉 
<br>
<br>雨霁秋光晚，亭虚野兴回。沙鸥掠岸去，溪水上阶来。 
<br>客傲风欹帻，筵香菊在杯。东山长许醉，何事忆天台。
<br>
<br>
<br>
<br>&nbsp;&nbsp; 卷752_31 【寄饶州王郎中效李白体】徐铉 
<br>
<br>珍重王光嗣，交情尚在不。芜城连宅住，楚塞并车游。 
<br>别后官三改，年来岁六周。银钩无一字，何以缓离愁。
<br>
<br>
<br>
<br>&nbsp;&nbsp; 卷752_32 【寄歙州吕判官】徐铉 
<br>
<br>任公郡占好山川，溪水萦回路屈盘。南国自来推胜境， 
<br>故人此地作郎官。风光适意须留恋，禄秩资贫且喜欢。 
<br>莫忆班行重回首，是非多处是长安。
<br>
<br>
<br>
<br>&nbsp;&nbsp; 卷752_33 【宣威苗将军贬官后重经故宅】徐铉 
<br>
<br>蒋山南望近西坊，亭馆依然锁院墙。天子未尝过细柳， 
<br>将军寻已戍敦煌。欹倾怪石山无色，零落圆荷水不香。 
<br>为将为儒皆寂寞，门前愁杀马中郎。
<br>
<br>
<br>
<br>&nbsp;&nbsp; 卷752_34 【附池州薛郎中书因寄歙州张员外】徐铉 
<br>
<br>新安从事旧台郎，直气多才不可忘。一旦江山驰别梦， 
<br>几年簪绂共周行。岐分出处何方是，情共穷通此义长。 
<br>因附邻州寄消息，接舆今日信为狂。
<br>
<br>
<br>
<br>&nbsp;&nbsp; 卷752_35 【寄江都路员外】徐铉 
<br>
<br>吾兄失意在东都，闻说襟怀任所如。已纵乖慵为傲吏， 
<br>有何关键制豪胥。县斋晓闭多移病，南亩秋荒忆遂初。 
<br>知道故人相忆否，嵇康不得懒修书。
<br>
<br>
<br>
<br>&nbsp;&nbsp; 卷752_36 【张员外好茅山风景，求为句容令，作此送】徐铉 
<br>
<br>句曲山前县，依依数舍程。还同适勾漏，非是厌承明。 
<br>柳谷供诗景，华阳契道情。金门容傲吏，官满且还城。
<br>
<br>
<br>
<br>&nbsp;&nbsp; 卷752_37 【送应之道人归江西】徐铉 
<br>
<br>曾骑竹马傍洪厓，二十馀年变物华。客梦等闲过驿阁， 
<br>归帆遥羡指龙沙。名垂小篆矜垂露，诗作吴吟对绮霞。 
<br>岁暮定知回未得，信来凭为寄梅花。
<br>
<br>
<br>
<br>&nbsp;&nbsp; 卷752_38 【送元帅书记高郎中出为婺源建威军使】徐铉 
<br>
<br>寒风萧瑟楚江南，记室戎装挂锦帆。倚马未曾妨笑傲， 
<br>斩牲先要厉威严。危言昔日尝无隐，壮节今来信不凡。 
<br>惟有杯盘思上国，酒醪甜淡菜蔬甘。
<br>
<br>
<br>
<br>&nbsp;&nbsp; 卷752_39 【游方山宿李道士房】徐铉 
<br>
<br>从来未面李先生，借我西窗卧月明。
<br>二十三家同愿识，素骡何日暂还城。
<br>
<br>
<br>
<br>&nbsp;&nbsp; 卷752_40 【题画石山】徐铉 
<br>
<br>彼美巉岩石，谁施黼藻功。回岩明照地，绝壁烂临空。 
<br>锦段鲜须濯，罗屏展易穷。不因秋藓绿，非假晚霞红。 
<br>羽客藏书洞，樵人取箭风。灵踪理难问，仙路去何通。 
<br>返驾归尘里，留情向此中。回瞻画图畔，遥羡面山翁。
<br>
<br>
<br>
<br>&nbsp;&nbsp; 卷752_41 【临石步港】徐铉 
<br>
<br>埼岸堕萦带，微风起细涟。绿阴三月后，倒影乱峰前。 
<br>吹浪游鳞小，黏苔碎石圆。会将腰下组，换取钓鱼船。
<br>
<br>
<br>
<br>&nbsp;&nbsp; 卷752_42 【病题二首】徐铉 
<br>
<br>性灵慵懒百无能，唯被朝参遣夙兴。圣主优容恩未答， 
<br>丹经疏阔病相陵。脾伤对客偏愁酒，眼暗看书每愧灯。 
<br>进与时乖不知退，可怜身计谩腾腾。
<br>
<br>人间多事本难论，况是人间懒慢人。不解养生何怪病， 
<br>已能知命敢辞贫。向空咄咄烦书字，举世滔滔莫问津。 
<br>金马门前君识否，东方曼倩是前身。
<br>
<br>
<br>
<br>&nbsp;&nbsp; 卷752_43 【寄江州萧给事】徐铉 
<br>
<br>夕郎忧国不忧身，今向天涯作逐臣。魂梦暗驰龙阙曙， 
<br>啸吟闲绕虎谿春。朝车载酒过山寺，谏纸题诗寄野人。 
<br>惆怅懦夫何足道，自离群后已同尘。
<br>
<br>
<br>
<br>&nbsp;&nbsp; 卷752_44 【和江州江中丞见寄】徐铉 
<br>
<br>贾傅南迁久，江关道路遥。北来空见雁，西去不如潮。 
<br>鼠穴依城社，鸿飞在泬寥。高低各有处，不拟更相招。
<br>
<br>
<br>
<br>&nbsp;&nbsp; 卷752_45 【和钟郎中送朱先辈还京垂寄】徐铉 
<br>
<br>分司洗马无人问，辞客殷勤辍棹歌。苍藓满庭行径小， 
<br>高梧临槛雨声多。春愁尽付千杯酒，乡思遥闻一曲歌。 
<br>且共胜游消永日，西冈风物近如何。
<br>
<br>
<br>
<br>&nbsp;&nbsp; 卷752_46 【送郝郎中为浙西判官】徐铉 
<br>
<br>大藩从事本优贤，幕府仍当北固前。花绕楼台山倚郭， 
<br>寺临江海水连天。恐君到即忘归日，忆我游曾历二年。 
<br>若许他时作闲伴，殷勤为买钓鱼船。
<br>
<br>
<br>
<br>&nbsp;&nbsp; 卷752_47 【翰林游舍人清明日入院中途见过余明日…因寄游君】徐铉 
<br>
<br>榆柳开新焰，梨花发故枝。辎輧隘城市，圭组坐曹司。 
<br>独对芝泥检，遥怜白马儿。禁林还视草，气味两相知。
<br>
<br>
<br>
<br>&nbsp;&nbsp; 卷752_48 【陪王庶子游后湖涵虚阁（东宫园）】徐铉 
<br>
<br>悬圃清虚乍过秋，看山寻水上兹楼。轻鸥的的飞难没， 
<br>红叶纷纷晚更稠。风卷微云分远岫，浪摇晴日照中洲。 
<br>跻攀况有承华客，如在南皮奉胜游。
<br>
<br>
<br>
<br>&nbsp;&nbsp; 卷752_49 【柳枝辞十二首】徐铉 
<br>
<br>把酒凭君唱柳枝，也从丝管递相随。
<br>逢春只合朝朝醉，记取秋风落叶时。
<br>
<br>南园日暮起春风，吹散杨花雪满空。
<br>不惜杨花飞也得，愁君老尽脸边红。
<br>
<br>陌上朱门柳映花，帘钩半卷绿阴斜。
<br>凭郎暂驻青骢马，此是钱塘小小家。
<br>
<br>夹岸朱栏柳映楼，绿波平幔带花流。
<br>歌声不出长条密，忽地风回见彩舟。
<br>
<br>老大逢春总恨春，绿杨阴里最愁人。
<br>旧游一别无因见，嫩叶如眉处处新。
<br>
<br>濛濛堤畔柳含烟，疑是阳和二月天。
<br>醉里不知时节改，漫随儿女打秋千。
<br>
<br>水阁春来乍减寒，晓妆初罢倚栏干。
<br>长条乱拂春波动，不许佳人照影看。
<br>
<br>柳岸烟昏醉里归，不知深处有芳菲。
<br>重来已见花飘尽，唯有黄莺啭树飞。
<br>
<br>此去仙源不是遥，垂杨深处有朱桥。
<br>共君同过朱桥去，索映垂杨听洞箫。
<br>
<br>暂别扬州十度春，不知光景属何人。
<br>一帆归客千条柳，肠断东风扬子津。
<br>
<br>仙乐春来按舞腰，清声偏似傍娇饶。
<br>应缘莺舌多情赖，长向双成说翠条。
<br>
<br>凤笙临槛不能吹，舞袖当筵亦自疑。
<br>唯有美人多意绪，解依芳态画双眉。
<br>
<br>
<br>
<br>&nbsp;&nbsp; 卷752_50 【贬官泰州出城作】徐铉 
<br>
<br>浮名浮利信悠悠，四海干戈痛主忧。三谏不从为逐客， 
<br>一身无累似虚舟。满朝权贵皆曾忤，绕郭林泉已遍游。 
<br>惟有恋恩终不改，半程犹自望城楼。
<br>
<br>
<br>
<br>&nbsp;&nbsp; 卷752_51 【过江】徐铉 
<br>
<br>别路知何极，离肠有所思。登舻望城远，摇橹过江迟。 
<br>断岸烟中失，长天水际垂。此心非橘柚，不为两乡移。
<br>
<br>
<br>
<br>&nbsp;&nbsp; 卷752_52 【经东都太子桥】徐铉 
<br>
<br>纶闱放逐知何道，桂苑风流且暂归。
<br>莫问升迁桥上客，身谋疏拙旧心违。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
