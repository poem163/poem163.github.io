<HTML>
<HEAD>
<TITLE>全唐诗 卷122-125 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷122-125</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷122-125</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6071"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷122-125')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷122-125]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷122_1 【赠程秘书】卢象 
<br>
<br>客自岐阳来，吐音若鸣凤。孤飞畏不偶，独立谁见用。 
<br>忽从被褐中，召入承明宫。圣人借颜色，言事无不通。 
<br>殷勤拯黎庶，感激论诸公。将相猜贾谊，图书归马融。 
<br>顾余久寂寞，一岁麒麟阁。且共歌太平，勿嗟名宦薄。
<br>
<br>
<br>&nbsp;&nbsp; 卷122_2 【家叔征君东溪草堂二首】卢象 
<br>
<br>开山十馀里，青壁森相倚。欲识尧时天，东溪白云是。 
<br>雷声转幽壑，云气杳流水。涧影生龙蛇，岩端翳柽梓。 
<br>大道终不易，君恩曷能已。鹤羡无老时，龟言摄生理。 
<br>浮年笑六甲，元化潜一指。未暇扫云梯，空惭阮氏子。
<br>
<br>今朝共游者，得性闲未归。已到仙人家，莫惊鸥鸟飞。 
<br>水深严子钓，松挂巢父衣。云气转幽寂，溪流无是非。 
<br>名理未足羡，腥臊讵所希。自惟负贞意，何岁当食薇。
<br>
<br>
<br>
<br>&nbsp;&nbsp; 卷122_3 【乡试后自巩还田家，因谢邻友见过之作】卢象 
<br>
<br>鸡鸣出东邑，马倦登南峦。落日见桑柘，翳然丘中寒。 
<br>邻家多旧识，投暝来相看。且问春税苦，兼陈行路难。 
<br>园场近阴壑，草木易凋残。峰晴雪犹积，涧深冰已团。 
<br>浮名知何用，岁晏不成欢。置酒共君饮，当歌聊自宽。
<br>
<br>
<br>
<br>&nbsp;&nbsp; 卷122_4 【青雀歌】卢象 
<br>
<br>啾啾青雀儿，飞来飞去仰天池。逍遥饮啄安涯分， 
<br>何假扶摇九万为。
<br>
<br>
<br>
<br>&nbsp;&nbsp; 卷122_5 【杂诗二首】卢象 
<br>
<br>家居五原上，征战是平生。独负山西勇，谁当塞下名。 
<br>死生辽海战，雨雪蓟门行。诸将封侯尽，论功独不成。
<br>
<br>君家御沟上，垂柳夹朱门。列鼎会中贵，鸣珂朝至尊。 
<br>死生在片议，穷达由一言。须识苦寒士，莫矜狐白温。
<br>
<br>
<br>
<br>&nbsp;&nbsp; 卷122_6 【赠广川马先生】卢象 
<br>
<br>经书满腹中，吾识广川翁。年老甘无位，家贫懒发蒙。 
<br>人归洙泗学，歌盛舞雩风。愿接诸生礼，三年事马融。
<br>
<br>
<br>
<br>&nbsp;&nbsp; 卷122_7 【峡中作】卢象 
<br>
<br>高唐几百里，树色接阳台。晚见江山霁，宵闻风雨来。 
<br>云从三峡起，天向数峰开。灵境信难见，轻舟那可回。
<br>
<br>
<br>
<br>&nbsp;&nbsp; 卷122_8 【竹里馆】卢象 
<br>
<br>江南冰不闭，山泽气潜通。腊月闻山鸟，寒崖见蛰熊。 
<br>柳林春半合，荻笋乱无丛。回首金陵岸，依依向北风。
<br>
<br>
<br>
<br>&nbsp;&nbsp; 卷122_9 【永城使风】卢象 
<br>
<br>长风起秋色，细雨含落晖。夕鸟向林去，晚帆相逐飞。 
<br>虫声出乱草，水气薄行衣。一别故乡道，悠悠今始归。
<br>
<br>
<br>
<br>&nbsp;&nbsp; 卷122_10 【和徐侍郎丛筱咏（一作蒋涣诗）】卢象 
<br>
<br>中禁夕沉沉，幽篁别作林。色连鸡树近，影落凤池深。 
<br>为重凌霜节，能虚应物心。年年承雨露，长对紫庭阴。
<br>
<br>
<br>
<br>&nbsp;&nbsp; 卷122_11 【驾幸温泉】卢象 
<br>
<br>传闻圣主幸新丰，清跸鸣銮出禁中。细草终朝随步辇， 
<br>垂杨几处绕行宫。千官扈从骊山北，万国来朝渭水东。 
<br>此日小臣徒献赋，汉家谁复重扬雄。
<br>
<br>
<br>
<br>&nbsp;&nbsp; 卷122_12 【奉和张使君宴加朝散】卢象 
<br>
<br>佐理星辰贵，分荣涣汗深。言从大夫后，用答圣人心。 
<br>骑拥轩裳客，鸾惊翰墨林。停杯歌麦秀，秉烛醉棠阴。 
<br>爽气凌秋笛，轻寒散暝砧。只应将四子，讲德谢知音。
<br>
<br>
<br>
<br>&nbsp;&nbsp; 卷122_13 【赠张均员外】卢象 
<br>
<br>公门世绪昌，才子冠裴王。出自平津邸，还为吏部郎。 
<br>神仙馀气色，列宿动辉光。夜直南宫静，朝趋北禁长。 
<br>时人归水镜，明主赐衣裳。翰苑飞鹦鹉，天池待凤凰。 
<br>承欢畴日顾，未纪后时伤。去去图南远，微才幸不忘。
<br>
<br>
<br>
<br>&nbsp;&nbsp; 卷122_14 【送祖咏】卢象 
<br>
<br>田家宜伏腊，岁晏子言归。石路雪初下，荒村鸡共飞。 
<br>东原多烟火，北涧隐寒晖。满酌野人酒，倦闻邻女机。 
<br>胡为困樵采，几日罢朝衣。
<br>
<br>
<br>
<br>&nbsp;&nbsp; 卷122_15 【送綦毋潜】卢象 
<br>
<br>夫君不得意，本自沧海来。高足未云骋，虚舟空复回。 
<br>淮南枫叶落，灞岸桃花开。出处暂为耳，沉浮安系哉。 
<br>如何天覆物，还遣世遗才。欲识秦将汉，尝闻王与裴。 
<br>离筵对寒食，别雨乘春雷。会有征书到，荷衣且漫裁。
<br>
<br>
<br>
<br>&nbsp;&nbsp; 卷122_16 【送赵都护赴安西】卢象 
<br>
<br>下客候旌麾，元戎复在斯。门开都护府，兵动羽林儿。 
<br>黠虏多翻覆，谋臣有别离。智同天所授，恩共日相随。 
<br>汉使开宾幕，胡笳送酒卮。风霜迎马首，雨雪事鱼丽。 
<br>上策应无战，深情属载驰。不应行万里，明主寄安危。
<br>
<br>
<br>
<br>&nbsp;&nbsp; 卷122_17 【追凉历下古城西北隅，此地有清泉乔木】卢象 
<br>
<br>谢脁出华省，王祥贻佩刀。前贤真可慕，衰病意空劳。 
<br>贞悔不自卜，游随共尔曹。未能齐得丧，时复诵离骚。 
<br>闲阴七贤地，醉餐三士桃。苍苔虞舜井，乔木古城壕。 
<br>渔父偏相狎，尧年不可逃。蝉鸣秋雨霁，云白晓山高。 
<br>咫尺传双鲤，吹嘘借一毛。故人皆得路，谁肯念同袍。
<br>
<br>
<br>
<br>&nbsp;&nbsp; 卷122_18 【戏赠邵使君张郎】卢象 
<br>
<br>少妇石榴裙，新妆白玉面。能迷张公子，不许时相见。
<br>
<br>
<br>
<br>&nbsp;&nbsp; 卷122_19 【同王维过崔处士林亭】卢象 
<br>
<br>映竹时闻转辘轳，当窗只见网蜘蛛。
<br>主人非病常高卧，环堵蒙笼一老儒。
<br>
<br>
<br>
<br>&nbsp;&nbsp; 卷122_20 【寄河上段十六（一作王维诗）】卢象 
<br>
<br>与君相识即相亲，闻道君家住孟津。
<br>为见行舟试借问，客中时有洛阳人。
<br>
<br>
<br>
<br>&nbsp;&nbsp; 卷122_21 【寒食】卢象 
<br>
<br>子推言避世，山火遂焚身。四海同寒食，千秋为一人。 
<br>深冤何用道，峻迹古无邻。魂魄山河气，风雷御宇神。 
<br>光烟榆柳灭，怨曲龙蛇新。可叹文公霸，平生负此臣。
<br>
<br>
<br>
<br>&nbsp;&nbsp; 卷122_22 【八月十五日象自江东止田园移庄…诗三首（俱见王维集）】卢象 
<br>
<br>谢病始告归，依然入桑梓。家人皆伫立，相候衡门里。 
<br>畴类皆长年，成人旧童子。上堂家庆毕，愿与亲姻迩。 
<br>论旧或馀悲，思存且相喜。田园转芜没，但有寒泉水。 
<br>衰柳日萧条，秋光清邑里。入门乍如客，休骑非便止。 
<br>中饮顾王程，离忧从此始。
<br>
<br>两妹日长成，双鬟将及人。已能持宝瑟，自解掩罗巾。 
<br>念昔别时小，未知疏与亲。今来识离恨，掩泪方殷勤。
<br>
<br>小弟更孩幼，归来不相识。同居虽渐惯，见人犹默默。 
<br>宛作越人言，殊乡甘水食。别此最为难，泪尽有馀忆。
<br>
<br>
<br>
<br>&nbsp;&nbsp; 卷122_23 【叹白发（一作王维诗）】卢象 
<br>
<br>我年一何长，鬓发日已白。俯仰天地间，能为几时客。 
<br>惆怅故山云，裴回空日夕。何事与时人，东城复南陌。
<br>
<br>
<br>
<br>&nbsp;&nbsp; 卷122_24 【早秋宴张郎中海亭即事（一作孟浩然诗）】卢象 
<br>
<br>邑有弦歌宰，翔鸾狎野鸥。眷言华省旧，暂滞海池游。 
<br>郁岛藏深竹，前谿对舞楼。更闻书即事，云物是新秋。
<br>
<br>
<br>
<br>&nbsp;&nbsp; 卷122_25 【句】卢象 
<br>
<br>吴越山多秀，新安江甚清。（见《河岳英灵集》）
<br>
<br>书名会粹才偏逸，酒号屠苏味更醇。 
<br>（《赠郑虔》，见《唐语林》）
<br>
<br>初疑轻烟淡古松，又似山开万仞峰。 
<br>（《赠怀素》，见《颜真卿序》）
<br>
<br>
<br>
<br>
<br>
<br> 卷123_1 【嵩山十志十首·草堂】卢鸿一 
<br>
<br>草堂者，盖因自然之谿阜，前当墉洫；资人力之缔构， 
<br>后加茅茨。将以避燥湿，成栋宇之用；昭简易， 
<br>叶乾坤之德，道可容膝休闲。谷神同道，此其所贵也。 
<br>及靡者居之，则妄为剪饰，失天理矣。词曰： 
<br>山为宅兮草为堂，芝兰兮药房。罗蘼芜兮拍薜荔， 
<br>荃壁兮兰砌。蘼芜薜荔兮成草堂，阴阴邃兮馥馥香， 
<br>中有人兮信宜常。读金书兮饮玉浆，童颜幽操兮不易长。
<br>
<br>
<br>&nbsp;&nbsp; 卷123_2 【嵩山十志十首·倒景台】卢鸿一 
<br>
<br>倒景台者，盖太室南麓，天门右崖，杰峰如台，气凌倒景。 
<br>登路有三处可憩，或曰三休台，可以邀驭风之客， 
<br>会绝尘之子。超逸真，荡遐襟，此其所绝也。及世人登焉， 
<br>则魂散神越，目极心伤矣。词曰： 
<br>天门豁兮仙台耸，杰屹崒兮零澒涌。穷三休兮旷一观， 
<br>忽若登昆仑兮中期汗漫仙。耸天关兮倒景台， 
<br>鲨颢气兮轶嚣埃。皎皎之子兮自独立，云可朋兮霞可吸， 
<br>曾何荣辱之所及。
<br>
<br>
<br>
<br>&nbsp;&nbsp; 卷123_3 【嵩山十志十首·樾馆】卢鸿一 
<br>
<br>樾馆者，盖即林取材，基颠柘，架茅茨，居不期逸， 
<br>为不至劳，清谈娱宾，斯为尚矣。及荡者鄙其隘阒， 
<br>苟事宏湎，乖其宾矣。词曰： 
<br>紫岩隈兮青谿侧，云松烟茑兮千古色。芳靃蘼兮荫蒙茏， 
<br>幽人构馆兮在其中。靃蘼蒙茏兮开樾馆， 
<br>卧风霄兮坐霞旦。粤有宾兮时戾止，樵苏不爨兮清谈已， 
<br>永岁终朝兮常若此。
<br>
<br>
<br>
<br>&nbsp;&nbsp; 卷123_4 【嵩山十志十首·枕烟庭】卢鸿一 
<br>
<br>枕烟庭者，盖特峰秀起，意若枕烟。秘庭凝虚，窅若仙会， 
<br>即扬雄所谓爰静神游之庭是也。可以超绝纷世， 
<br>永洁精神矣。及机士登焉，则寥阒戃恍，愁怀情累矣。 
<br>词曰： 
<br>临泱漭兮背青荧，吐云烟兮合窅冥。怳欻翕兮沓幽霭， 
<br>意缥缈兮群仙会。窅冥仙会兮枕烟庭，竦魂形兮凝视听。 
<br>闻夫至诚必感兮祈此巅，契颢气，养丹田， 
<br>终仿像兮觏灵仙。
<br>
<br>
<br>
<br>&nbsp;&nbsp; 卷123_5 【嵩山十志十首·云锦淙】卢鸿一 
<br>
<br>云锦淙者，盖激溜冲攒，倾石丛倚，鸣湍叠濯，喷若雷风， 
<br>诡辉分丽，焕若云锦。可以莹发灵瞩，幽玩忘归。 
<br>及匪士观之，则反曰寒泉伤玉趾矣。词曰： 
<br>水攒冲兮石丛耸，焕云锦兮喷汹涌。苔駮荦兮草夤缘， 
<br>芳幂幂兮濑溅溅。石攒丛兮云锦淙，波连珠兮文沓缝。 
<br>有洁冥者媚此幽，漱灵液兮乐天休，实获我心兮夫何求。
<br>
<br>
<br>
<br>&nbsp;&nbsp; 卷123_6 【嵩山十志十首·期仙磴】卢鸿一 
<br>
<br>期仙磴者，盖危磴穹窿，迥接云路，灵仙仿佛。若可期及， 
<br>儒者毁所不见则黜之，盖疑冰之谈信矣。词曰： 
<br>霏微阴壑兮气腾虹，迤逦危磴兮上凌空。 
<br>青霞杪兮紫云垂，鸾歌凤舞兮吹参差。 
<br>鸾歌凤舞兮期仙磴，鸿驾迎兮瑶华赠。山中人兮好神仙， 
<br>想像闻此兮欲升烟，铸月炼液兮伫还年。
<br>
<br>
<br>
<br>&nbsp;&nbsp; 卷123_7 【嵩山十志十首·涤烦矶】卢鸿一 
<br>
<br>涤烦矶者，盖穷谷峻崖，发地盘石，飞流攒激，积漱成渠。 
<br>澡性涤烦，迥有幽致。可为智者说，难为俗人言。词曰： 
<br>灵矶盘礴兮溜奔错漱，泠风兮镇冥壑。研苔滋兮泉珠洁， 
<br>一饮一憩兮气想灭。磷涟清淬兮涤烦矶， 
<br>灵仙境兮仁智归。中有琴兮徽以玉， 
<br>峨峨汤汤兮弹此曲，寄声知音兮同所欲。
<br>
<br>
<br>
<br>&nbsp;&nbsp; 卷123_8 【嵩山十志十首·幂翠庭】卢鸿一 
<br>
<br>幂翠庭者，盖崖巘积阴，林萝沓翠，其上绵幂，其下深湛。 
<br>可以王神，可以冥道矣。及喧者游之，则酣谑永日， 
<br>汩清薄厚。词曰： 
<br>青崖阴兮月涧曲，重幽叠邃兮隐沦躅。 
<br>草树绵幂兮翠蒙茏，当其无兮庭在中。 
<br>当无有用兮幂翠庭，神可谷兮道可冥。 
<br>有幽人兮张素琴，皇徽兮绿水阴，德之愔兮澹多心。
<br>
<br>
<br>
<br>&nbsp;&nbsp; 卷123_9 【嵩山十志十首·洞元室】卢鸿一 
<br>
<br>洞元室者，盖因岩作室，即理谈玄，室返自然，元斯洞矣。 
<br>及邪者居之，则假容窃次，妄作虚诞，竟以盗言。词曰： 
<br>岚气肃兮岩翠冥，空阴虚兮户芳迎。披蕙帐兮促萝筵， 
<br>谈空空兮核元元。蕙帐萝筵兮洞元室，秘而幽兮真可吉。 
<br>返自然兮道可冥，泽妙思兮草玄经，结幽门兮在黄庭。
<br>
<br>
<br>
<br>&nbsp;&nbsp; 卷123_10 【嵩山十志十首·金碧潭】卢鸿一 
<br>
<br>金碧潭者，盖水洁石鲜，光涵金碧，岩葩林茑，有助芳阴。 
<br>鉴空洞虚，道斯胜矣。而世生缠乎利害，则未暇游之。 
<br>词曰： 
<br>水碧色兮石金光，滟熠熠兮濙湟湟。泉葩映兮烟茑临， 
<br>红灼灼，翠阴阴。翠相鲜兮金碧潭，霜天洞兮烟景涵。 
<br>有幽人兮好冥绝，炳其焕兮凝其洁，悠悠千古兮长不灭。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷124_1 【书殿赐宴应制】徐安贞 
<br>
<br>校文常近日，赐宴忽升天。酒正传杯至，饔人捧案前。 
<br>玉阶鸣溜水，清阁引归烟。共惜芸香暮，春风几万年。
<br>
<br>
<br>&nbsp;&nbsp; 卷124_2 【从驾温泉宫】徐安贞 
<br>
<br>神女调温液，年年待圣人。试开临水殿，来洗属车尘。 
<br>暖气随明主，恩波浃近臣。灵威自无极，从此献千春。
<br>
<br>
<br>
<br>&nbsp;&nbsp; 卷124_3 【送吕向补阙西岳勒碑】徐安贞 
<br>
<br>圣作西山颂，君其出使年。勒碑悬日月，驱传接云烟。 
<br>寒尽函关路，春归洛水边。别离能几许，朝暮玉墀前。
<br>
<br>
<br>
<br>&nbsp;&nbsp; 卷124_4 【送丹阳采访】徐安贞 
<br>
<br>郡县分南国，皇华出圣朝。为怜乡棹近，不道使车遥。 
<br>旧俗吴三让，遗风汉六条。愿言除疾苦，天子听歌谣。
<br>
<br>
<br>
<br>&nbsp;&nbsp; 卷124_5 【送王判官】徐安贞 
<br>
<br>明月开三峡，花源出五溪。城池青壁里，烟火绿林西。 
<br>不畏王程促，惟愁仙路迷。巴东下归棹，莫待夜猿啼。
<br>
<br>
<br>
<br>&nbsp;&nbsp; 卷124_6 【题襄阳图】徐安贞 
<br>
<br>画得襄阳郡，依然见昔游。岘山思驻马，汉水忆回舟。 
<br>丹壑常含霁，青林不换秋。图书空咫尺，千里意悠悠。
<br>
<br>
<br>
<br>&nbsp;&nbsp; 卷124_7 【程将军夫人挽诗】徐安贞 
<br>
<br>琴瑟调双凤，和鸣不独飞。正歌春可乐，行泣露先晞。 
<br>环珮声犹在，房栊梦不归。将军休沐日，谁劝著新衣。
<br>
<br>
<br>
<br>&nbsp;&nbsp; 卷124_8 【奉和喜雪应制】徐安贞 
<br>
<br>两宫斋祭近登临，雨雪纷纷天昼阴。只为经寒无瑞色， 
<br>顿教正月满春林。蓬莱北上旌门暗，花萼南归马迹深。 
<br>自有三农歌帝力，还将万庾答尧心。
<br>
<br>
<br>
<br>&nbsp;&nbsp; 卷124_9 【闻邻家理筝】徐安贞 
<br>
<br>北斗横天夜欲阑，愁人倚月思无端。忽闻画阁秦筝逸， 
<br>知是邻家赵女弹。曲成虚忆青蛾敛，调急遥怜玉指寒。 
<br>银锁重关听未辟，不如眠去梦中看。
<br>
<br>
<br>
<br>&nbsp;&nbsp; 卷124_10 【奉和圣制早度蒲津关】徐安贞 
<br>
<br>仙掌临秦甸，虹桥辟晋关。两都分地险，一曲度河湾。 
<br>路得津门要，时称古戍闲。城花春正发，岸柳曙堪攀。 
<br>后乘犹临水，前旌欲换山。长安回望日，宸御六龙还。
<br>
<br>
<br>
<br>&nbsp;&nbsp; 卷124_11 【奉和圣制答二相出雀鼠谷】徐安贞 
<br>
<br>两臣初入梦，二月扈巡边。涧北寒犹在，山南春半传。 
<br>颂声先奉御，辰象复回天。云日明千里，旌旗照一川。 
<br>柳阴低辇路，草色变新田。还望汾阳近，宸游自窅然。
<br>
<br>
<br>
<br>&nbsp;&nbsp; 卷124_12 【句】徐安贞 
<br>
<br>暮雨衣犹湿，春风帆正开。（《云溪友议》）
<br>
<br>
<br>
<br>&nbsp;&nbsp; 卷124_13 【奉和圣制答张说南出雀鼠谷】崔翘 
<br>
<br>硖路绕河汾，晴光拂曙氛。笳吟中岭树，仗入半峰云。 
<br>顿觉山原尽，平看邑里分。早行芳草迥，晚憩好风熏。 
<br>嘉颂推英宰，春游扈圣君。共欣承睿渥，日月照天文。
<br>
<br>
<br>
<br>&nbsp;&nbsp; 卷124_14 【送友人使夷陵】崔翘 
<br>
<br>猿鸣三峡里，行客旧沾裳。复道从兹去，思君不暂忘。 
<br>开襟春叶短，分手夏条长。独有幽庭桂，年年空自芳。
<br>
<br>
<br>
<br>&nbsp;&nbsp; 卷124_15 【郑郎中山亭】崔翘 
<br>
<br>篆笔飞章暇，园亭染翰游。地奇人境别，事远俗尘收。 
<br>书阁山云起，琴斋涧月留。泉清鳞影见，树密鸟声幽。 
<br>杜馥熏梅雨，荷香送麦秋。无劳置驿骑，文酒可相求。
<br>
<br>
<br>
<br>&nbsp;&nbsp; 卷124_16 【奉和圣制答张说扈从南出雀鼠谷】梁升卿 
<br>
<br>何意重关道，千年过圣皇。幽林承睿泽，闲客见清光。 
<br>日御仙途远，山灵寿域长。寒云入晋薄，春树隔汾香。 
<br>国佐同时雨，天文属岁阳。从来汉家盛，未若此巡方。
<br>
<br>
<br>
<br>&nbsp;&nbsp; 卷124_17 【白云溪】吴巩 
<br>
<br>山径入修篁，深林蔽日光。夏云生嶂远，瀑水引溪长。 
<br>秀迹逢皆胜，清芬坐转凉。回看玉樽夕，归路赏前忘。
<br>
<br>
<br>
<br>&nbsp;&nbsp; 卷124_18 【题奉国寺】陆海 
<br>
<br>新秋夜何爽，露下风转凄。一磬竹林外，千灯花塔西。
<br>
<br>
<br>
<br>&nbsp;&nbsp; 卷124_19 【题龙门寺】陆海 
<br>
<br>窗灯林霭里，闻磬水声中。更与龙华会，炉烟满夕风。
<br>
<br>
<br>
<br>&nbsp;&nbsp; 卷124_20 【句】陆海 
<br>
<br>忽然一曲称君心，破却中人百家产。（《讽刺诗》）
<br>
<br>城外平人驱欲尽，帐中犹打衮花球。（《讽刺诗》）
<br>
<br>
<br>
<br>&nbsp;&nbsp; 卷124_21 【白牡丹】裴士淹 
<br>
<br>长安年少惜春残，争认慈恩紫牡丹。
<br>别有玉盘乘露冷，无人起就月中看。
<br>
<br>
<br>
<br>&nbsp;&nbsp; 卷124_22 【和从叔禄愔元日早朝】李元操 
<br>
<br>铜浑变秋节，玉律动年灰。暧暧城霞旦，隐隐禁门开。 
<br>众灵凑仙府，百神朝帝台。叶令双凫至，梁王驷马来。 
<br>戈鋋映林阙，歌管拂尘埃。保章望瑞气，尚书免火灾。 
<br>冠冕多秀士，簪裾饶上才。谁怜张仲蔚，日暮反蒿莱。
<br>
<br>
<br>
<br>&nbsp;&nbsp; 卷124_23 【昭君怨】顾朝阳 
<br>
<br>莫将铅粉匣，不用镜花光。一去边城路，何情更画妆。 
<br>影销胡地月，衣尽汉宫香。妾死非关命，都缘怨断肠。
<br>
<br>
<br>
<br>&nbsp;&nbsp; 卷124_24 【西塞山下回舟作】陶岘 
<br>
<br>匡庐旧业是谁主，吴越新居安此生。白发数茎归未得， 
<br>青山一望计还成。鸦翻枫叶夕阳动，鹭立芦花秋水明。 
<br>从此舍舟何所诣，酒旗歌扇正相迎。
<br>
<br>
<br>
<br>
<br>
<br>
<br>
<br>&nbsp;&nbsp;卷125_1 【酬诸公见过（时官未出，在辋川庄）】王维 
<br>
<br>嗟予未丧，哀此孤生。屏居蓝田，薄地躬耕。岁晏输税， 
<br>以奉粢盛。晨往东皋，草露未晞。暮看烟火，负担来归。 
<br>我闻有客，足扫荆扉。箪食伊何，疈瓜抓枣。仰厕群贤， 
<br>皤然一老。愧无莞簟，班荆席藁。泛泛登陂，折彼荷花。 
<br>静观素鲔，俯映白沙。山鸟群飞，日隐轻霞。登车上马， 
<br>倏忽云散。雀噪荒村，鸡鸣空馆。还复幽独，重欷累叹。
<br>
<br>
<br>&nbsp;&nbsp; 卷125_2 【奉和圣制登降圣观与宰臣等同望应制】王维 
<br>
<br>凤扆朝碧落，龙图耀金镜。维岳降二臣，戴天临万姓。 
<br>山川八校满，井邑三农竟。比屋皆可封，谁家不相庆。 
<br>林疏远村出，野旷寒山静。帝城云里深，渭水天边映。 
<br>佳气含风景，颂声溢歌咏。端拱能任贤，弥彰圣君圣。
<br>
<br>
<br>
<br>&nbsp;&nbsp; 卷125_3 【奉和圣制御春明楼临右相园亭赋乐贤诗应制】王维 
<br>
<br>复道通长乐，青门临上路。遥闻凤吹喧，闇识龙舆度。 
<br>褰旒明四目，伏槛纡三顾。小苑接侯家，飞甍映宫树。 
<br>商山原上碧，浐水林端素。银汉下天章，琼筵承湛露。 
<br>将非富人宠，信以平戎故。从来简帝心，讵得回天步。
<br>
<br>
<br>
<br>&nbsp;&nbsp; 卷125_4 【奉和圣制送不蒙都护兼鸿胪卿归安西应制】王维 
<br>
<br>上卿增命服，都护扬归旆。杂虏尽朝周，诸胡皆自郐。 
<br>鸣笳瀚海曲，按节阳关外。落日下河源，寒山静秋塞。 
<br>万方氛祲息，六合乾坤大。无战是天心，天心同覆载。
<br>
<br>
<br>
<br>&nbsp;&nbsp; 卷125_5 【扶南曲歌词五首】王维 
<br>
<br>翠羽流苏帐，春眠曙不开。羞从面色起，娇逐语声来。 
<br>早向昭阳殿，君王中使催。
<br>
<br>堂上青弦动，堂前绮席陈。齐歌卢女曲，双舞洛阳人。 
<br>倾国徒相看，宁知心所亲。
<br>
<br>香气传空满，妆华影箔通。歌闻天仗外，舞出御楼中。 
<br>日暮归何处，花间长乐宫。
<br>
<br>宫女还金屋，将眠复畏明。入春轻衣好，半夜薄妆成。 
<br>拂曙朝前殿，玉墀多珮声。
<br>
<br>朝日照绮窗，佳人坐临镜。散黛恨犹轻，插钗嫌未正。 
<br>同心勿遽游，幸待春妆竟。
<br>
<br>
<br>
<br>&nbsp;&nbsp; 卷125_6 【陇西行】王维 
<br>
<br>十里一走马，五里一扬鞭。都护军书至，匈奴围酒泉。 
<br>关山正飞雪，烽戍断无烟。
<br>
<br>
<br>
<br>&nbsp;&nbsp; 卷125_7 【从军行】王维 
<br>
<br>吹角动行人，喧喧行人起。笳悲马嘶乱，争渡金河水。 
<br>日暮沙漠陲，战声烟尘里。尽系名王颈，归来献天子。
<br>
<br>
<br>
<br>&nbsp;&nbsp; 卷125_8 【早春行】王维 
<br>
<br>紫梅发初遍，黄鸟歌犹涩。谁家折杨女，弄春如不及。 
<br>爱水看妆坐，羞人映花立。香畏风吹散，衣愁露沾湿。 
<br>玉闺青门里，日落香车入。游衍益相思，含啼向彩帷。 
<br>忆君长入梦，归晚更生疑。不及红檐燕，双栖绿草时。
<br>
<br>
<br>
<br>&nbsp;&nbsp; 卷125_9 【早朝】王维 
<br>
<br>皎洁明星高，苍茫远天曙。槐雾暗不开，城鸦鸣稍去。 
<br>始闻高阁声，莫辨更衣处。银烛已成行，金门俨驺驭。
<br>
<br>
<br>
<br>&nbsp;&nbsp; 卷125_10 【献始兴公（时拜右拾遗）】王维 
<br>
<br>宁栖野树林，宁饮涧水流。不用坐粱肉，崎岖见王侯。 
<br>鄙哉匹夫节，布褐将白头。任智诚则短，守任固其优。 
<br>侧闻大君子，安问党与雠。所不卖公器，动为苍生谋。 
<br>贱子跪自陈，可为帐下不。感激有公议，曲私非所求。
<br>
<br>
<br>
<br>&nbsp;&nbsp; 卷125_11 【赠从弟司库员外絿】王维 
<br>
<br>少年识事浅，强学干名利。徒闻跃马年，苦无出人智。 
<br>即事岂徒言，累官非不试。既寡遂性欢，恐招负时累。 
<br>清冬见远山，积雪凝苍翠。浩然出东林，发我遗世意。 
<br>惠连素清赏，夙语尘外事。欲缓携手期，流年一何驶。
<br>
<br>
<br>
<br>&nbsp;&nbsp; 卷125_12 【座上走笔赠薛璩慕容损】王维 
<br>
<br>希世无高节，绝迹有卑栖。君徒视人文，吾固和天倪。 
<br>缅然万物始，及与群物齐。分地依后稷，用天信重黎。 
<br>春风何豫人，令我思东溪。草色有佳意，花枝稍含荑。 
<br>更待风景好，与君藉萋萋。
<br>
<br>
<br>
<br>&nbsp;&nbsp; 卷125_13 【赠李颀】王维 
<br>
<br>闻君饵丹砂，甚有好颜色。不知从今去，几时生羽翼。 
<br>王母翳华芝，望尔昆仑侧。文螭从赤豹，万里方一息。 
<br>悲哉世上人，甘此膻腥食。
<br>
<br>
<br>
<br>&nbsp;&nbsp; 卷125_14 【赠刘蓝田（一作卢象诗）】王维 
<br>
<br>篱间犬迎吠，出屋候荆扉。岁晏输井税，山村人夜归。 
<br>晚田始家食，馀布成我衣。讵肯无公事，烦君问是非。
<br>
<br>
<br>
<br>&nbsp;&nbsp; 卷125_15 【赠房卢氏琯】王维 
<br>
<br>达人无不可，忘己爱苍生。岂复少十室，弦歌在两楹。 
<br>浮人日已归，但坐事农耕。桑榆郁相望，邑里多鸡鸣。 
<br>秋山一何净，苍翠临寒城。视事兼偃卧，对书不簪缨。 
<br>萧条人吏疏，鸟雀下空庭。鄙夫心所尚，晚节异平生。 
<br>将从海岳居，守静解天刑。或可累安邑，茅茨君试营。
<br>
<br>
<br>
<br>&nbsp;&nbsp; 卷125_16 【赠祖三咏（济州官舍作）】王维 
<br>
<br>萧蛸挂虚牖，蟋蟀鸣前除。岁晏凉风至，君子复何如。 
<br>高馆阒无人，离居不可道。闲门寂已闭，落日照秋草。 
<br>虽有近音信，千里阻河关。中复客汝颍，去年归旧山。 
<br>结交二十载，不得一日展。贫病子既深，契阔余不浅。 
<br>仲秋虽未归，暮秋以为期。良会讵几日，终日长相思。
<br>
<br>
<br>
<br>&nbsp;&nbsp; 卷125_17 【春夜竹亭赠钱少府归蓝田】王维 
<br>
<br>夜静群动息，时闻隔林犬。却忆山中时，人家涧西远。 
<br>羡君明发去，采蕨轻轩冕。
<br>
<br>
<br>
<br>&nbsp;&nbsp; 卷125_18 【戏赠张五弟諲三首（时在常乐东园，走笔成）】王维 
<br>
<br>吾弟东山时，心尚一何远。日高犹自卧，钟动始能饭。 
<br>领上发未梳，妆头书不卷。清川兴悠悠，空林对偃蹇。 
<br>青苔石上净，细草松下软。窗外鸟声闲，阶前虎心善。 
<br>徒然万象多，澹尔太虚缅。一知与物平，自顾为人浅。 
<br>对君忽自得，浮念不烦遣。
<br>
<br>张弟五车书，读书仍隐居。染翰过草圣，赋诗轻子虚。 
<br>闭门二室下，隐居十年馀。宛是野人野，时从渔父渔。 
<br>秋风自萧索，五柳高且疏。望此去人世，渡水向吾庐。 
<br>岁晏同携手，只应君与予。
<br>
<br>设罝守毚兔，垂钓伺游鳞。此是安口腹，非关慕隐沦。 
<br>吾生好清净，蔬食去情尘。今子方豪荡，思为鼎食人。 
<br>我家南山下，动息自遗身。入鸟不相乱，见兽皆相亲。 
<br>云霞成伴侣，虚白侍衣巾。何事须夫子，邀予谷口真。
<br>
<br>
<br>
<br>&nbsp;&nbsp; 卷125_19 【胡居士卧病遗米因赠】王维 
<br>
<br>了观四大因，根性何所有。妄计苟不生，是身孰休咎。 
<br>色声何谓客，阴界复谁守。徒言莲花目，岂恶杨枝肘。 
<br>既饱香积饭，不醉声闻酒。有无断常见，生灭幻梦受。 
<br>即病即实相，趋空定狂走。无有一法真，无有一法垢。 
<br>居士素通达，随宜善抖擞。床上无毡卧，镉中有粥否。 
<br>斋时不乞食，定应空漱口。聊持数斗米，且救浮生取。
<br>
<br>
<br>
<br>&nbsp;&nbsp; 卷125_20 【赠裴十迪】王维 
<br>
<br>风景日夕佳，与君赋新诗。澹然望远空，如意方支颐。 
<br>春风动百草，兰蕙生我篱。暧暧日暖闺，田家来致词。 
<br>欣欣春还皋，淡淡水生陂。桃李虽未开，荑萼满芳枝。 
<br>请君理还策，取告将农时。
<br>
<br>
<br>
<br>&nbsp;&nbsp; 卷125_21 【与胡居士皆病寄此诗兼示学人二首】王维 
<br>
<br>一兴微尘念，横有朝露身。如是睹阴界，何方置我人。 
<br>碍有固为主，趣空宁舍宾。洗心讵悬解，悟道正迷津。 
<br>因爱果生病，从贪始觉贫。色声非彼妄，浮幻即吾真。 
<br>四达竟何遣，万殊安可尘。胡生但高枕，寂寞与谁邻。 
<br>战胜不谋食，理齐甘负薪。予若未始异，讵论疏与亲。
<br>
<br>浮空徒漫漫，泛有定悠悠。无乘及乘者，所谓智人舟。 
<br>讵舍贫病域，不疲生死流。无烦君喻马，任以我为牛。 
<br>植福祠迦叶，求仁笑孔丘。何津不鼓棹，何路不摧輈。 
<br>念此闻思者，胡为多阻修。空虚花聚散，烦恼树稀稠。 
<br>灭相成无记，生心坐有求。降吴复归蜀，不到莫相尤。
<br>
<br>
<br>
<br>&nbsp;&nbsp; 卷125_22 【奉寄韦太守陟】王维 
<br>
<br>荒城自萧索，万里山河空。天高秋日迥，嘹唳闻归鸿。 
<br>寒塘映衰草，高馆落疏桐。临此岁方晏，顾景咏悲翁。 
<br>故人不可见，寂寞平陵东。
<br>
<br>
<br>
<br>&nbsp;&nbsp; 卷125_23 【林园即事寄舍弟ヨ（次荆州时作）】王维 
<br>
<br>寓目一萧散，销忧冀俄顷。青草肃澄陂，白云移翠岭。 
<br>后沔通河渭，前山包鄢郢。松含风里声，花对池中影。 
<br>地多齐后w9，人带荆州瘿。徒思赤笔书，讵有丹砂井。 
<br>心悲常欲绝，发乱不能整。青簟日何长，闲门昼方静。 
<br>颓思茅檐下，弥伤好风景。
<br>
<br>
<br>
<br>&nbsp;&nbsp; 卷125_24 【至滑州隔河望黎阳忆丁三】王维 
<br>
<br>隔河见桑柘，蔼蔼黎阳川。望望行渐远，孤峰没云烟。 
<br>故人不可见，河水复悠然。赖有政声远，时闻行路传。
<br>
<br>
<br>
<br>&nbsp;&nbsp; 卷125_25 【秋夜独坐怀内弟崔兴宗】王维 
<br>
<br>夜静群动息，蟪蛄声悠悠。庭槐北风响，日夕方高秋。 
<br>思子整羽翰，及时当云浮。吾生将白首，岁晏思沧州。 
<br>高足在旦暮，肯为南亩俦。
<br>
<br>
<br>
<br>&nbsp;&nbsp; 卷125_26 【和使君五郎西楼望远思归】王维 
<br>
<br>高楼望所思，目极情未毕。枕上见千里，窗中窥万室。 
<br>悠悠长路人，暧暧远郊日。惆怅极浦外，迢递孤烟出。 
<br>能赋属上才，思归同下秩。故乡不可见，云水空如一。
<br>
<br>
<br>
<br>&nbsp;&nbsp; 卷125_27 【酬黎居士淅川作（昙壁上人院走笔成）】王维 
<br>
<br>侬家真个去，公定随侬否。著处是莲花，无心变杨柳。 
<br>松龛藏药裹，石唇安茶臼。气味当共知，那能不携手。
<br>
<br>
<br>
<br>&nbsp;&nbsp; 卷125_28 【送魏郡李太守赴任】王维 
<br>
<br>与君伯氏别，又欲与君离。君行无几日，当复隔山陂。 
<br>苍茫秦川尽，日落桃林塞。独树临关门，黄河向天外。 
<br>前经洛阳陌，宛洛故人稀。故人离别尽，淇上转骖騑。 
<br>企予悲送远，惆怅睢阳路。古木官渡平，秋城邺宫故。 
<br>想君行县日，其出从如云。遥思魏公子，复忆李将军。
<br>
<br>
<br>
<br>&nbsp;&nbsp; 卷125_29 【送陆员外】王维 
<br>
<br>郎署有伊人，居然古人风。天子顾河北，诏书除征东。 
<br>拜手辞上官，缓步出南宫。九河平原外，七国蓟门中。 
<br>阴风悲枯桑，古塞多飞蓬。万里不见虏，萧条胡地空。 
<br>无为费中国，更欲邀奇功。迟迟前相送，握手嗟异同。 
<br>行当封侯归，肯访商山翁。
<br>
<br>
<br>
<br>&nbsp;&nbsp; 卷125_30 【送宇文太守赴宣城】王维 
<br>
<br>寥落云外山，迢递舟中赏。铙吹发西江，秋空多清响。 
<br>地迥古城芜，月明寒潮广。时赛敬亭神，复解罟师网。 
<br>何处寄相思，南风吹五两。
<br>
<br>
<br>
<br>&nbsp;&nbsp; 卷125_31 【送綦毋秘书弃官还江东】王维 
<br>
<br>明时久不达，弃置与君同。天命无怨色，人生有素风。 
<br>念君拂衣去，四海将安穷。秋天万里净，日暮澄江空。 
<br>清夜何悠悠，扣舷明月中。和光鱼鸟际，澹尔蒹葭丛。 
<br>无庸客昭世，衰鬓日如蓬。顽疏暗人事，僻陋远天聪。 
<br>微物纵可采，其谁为至公。余亦从此去，归耕为老农。
<br>
<br>
<br>
<br>&nbsp;&nbsp; 卷125_32 【奉送六舅归陆浑】王维 
<br>
<br>伯舅吏淮泗，卓鲁方喟然。悠哉自不竞，退耕东皋田。 
<br>条桑腊月下，种杏春风前。酌醴赋归去，共知陶令贤。
<br>
<br>
<br>
<br>&nbsp;&nbsp; 卷125_33 【送别】王维 
<br>
<br>下马饮君酒，问君何所之。君言不得意，归卧南山陲。 
<br>但去莫复问，白云无尽时。
<br>
<br>
<br>
<br>&nbsp;&nbsp; 卷125_34 【送张五归山】王维 
<br>
<br>送君尽惆怅，复送何人归。几日同携手，一朝先拂衣。 
<br>东山有茅屋，幸为扫荆扉。当亦谢官去，岂令心事违。
<br>
<br>
<br>
<br>&nbsp;&nbsp; 卷125_35 【齐州送祖三（一作河上送赵仙舟，又作淇上别赵仙舟）】王维 
<br>
<br>相逢方一笑，相送还成泣。祖帐已伤离，荒城复愁入。 
<br>天寒远山净，日暮长河急。解缆君已遥，望君犹伫立。
<br>
<br>
<br>
<br>&nbsp;&nbsp; 卷125_36 【送缙云苗太守】王维 
<br>
<br>手疏谢明主，腰章为长吏。方从会稽邸，更发汝南骑。 
<br>按节下松阳，清江响铙吹。露冕见三吴，方知百城贵。
<br>
<br>
<br>
<br>&nbsp;&nbsp; 卷125_37 【送从弟蕃游淮南】王维 
<br>
<br>读书复骑谢，带剑游淮阴。淮阴少年辈，千里远相寻。 
<br>高义难自隐，明时宁陆沉。岛夷九州外，泉馆三山深。 
<br>席帆聊问罪，卉服尽成擒。归来见天子，拜爵赐黄金。 
<br>忽思鲈鱼鲙，复有沧洲心。天寒蒹葭渚，日落云梦林。 
<br>江城下枫叶，淮上闻秋砧。送归青门外，车马去駸駸。 
<br>惆怅新丰树，空馀天际禽。
<br>
<br>
<br>
<br>&nbsp;&nbsp; 卷125_38 【送高適弟耽归临淮作（坐上作）】王维 
<br>
<br>少年客淮泗，落魄居下邳。遨游向燕赵，结客过临淄。 
<br>山东诸侯国，迎送纷交驰。自尔厌游侠，闭户方垂帷。 
<br>深明戴家礼，颇学毛公诗。备知经济道，高卧陶唐时。 
<br>圣主诏天下，贤人不得遗。公吏奉纁组，安车去茅茨。 
<br>君王苍龙阙，九门十二逵。群公朝谒罢，冠剑下丹墀。 
<br>野鹤终踉跄，威凤徒参差。或问理人术，但致还山词。 
<br>天书降北阙，赐帛归东菑。都门谢亲故，行路日逶迟。 
<br>孤帆万里外，淼漫将何之。江天海陵郡，云日淮南祠。 
<br>杳冥沧洲上，荡漭无人知。纬萧或卖药，出处安能期。
<br>
<br>
<br>
<br>&nbsp;&nbsp; 卷125_39 【送綦毋潜落第还乡（一作送别）】王维 
<br>
<br>圣代无隐者，英灵尽来归。遂令东山客，不得顾采薇。 
<br>既至君门远，孰云吾道非。江淮度寒食，京洛缝春衣。 
<br>置酒临长道，同心与我违。行当浮桂棹，未几拂荆扉。 
<br>远树带行客，孤村当落晖。吾谋适不用，勿谓知音稀。
<br>
<br>
<br>
<br>&nbsp;&nbsp; 卷125_40 【送张舍人佐江州同薛璩十韵（走笔成）】王维 
<br>
<br>束带趋承明，守官唯谒者。清晨听银蚪，薄暮辞金马。 
<br>受辞未尝易，当是方知寡。清范何风流，高文有风雅。 
<br>忽佐江上州，当自浔阳下。逆旅到三湘，长途应百舍。 
<br>香炉远峰出，石镜澄湖泻。董奉杏成林，陶潜菊盈把。 
<br>范蠡常好之，庐山我心也。送君思远道，欲以数行洒。
<br>
<br>
<br>
<br>&nbsp;&nbsp; 卷125_41 【送韦大夫东京留守】王维 
<br>
<br>人外遗世虑，空端结遐心。曾是巢许浅，始知尧舜深。 
<br>苍生讵有物，黄屋如乔林。上德抚神运，冲和穆宸襟。 
<br>云雷康屯难，江海遂飞沉。天工寄人英，龙衮瞻君临。 
<br>名器苟不假，保釐固其任。素质贯方领，清景照华簪。 
<br>慷慨念王室，从容献官箴。云旗蔽三川，画角发龙吟。 
<br>晨扬天汉声，夕卷大河阴。穷人业已宁，逆虏遗之擒。 
<br>然后解金组，拂衣东山岑。给事黄门省，秋光正沉沉。 
<br>壮心与身退，老病随年侵。君子从相访，重玄其可寻。
<br>
<br>
<br>
<br>&nbsp;&nbsp; 卷125_42 【资圣寺送甘二】王维 
<br>
<br>浮生信如寄，薄宦夫何有。来往本无归，别离方此受。 
<br>柳色蔼春馀，槐阴清夏首。不觉御沟上，衔悲执杯酒。
<br>
<br>
<br>
<br>&nbsp;&nbsp; 卷125_43 【留别山中温古上人兄并示舍弟缙】王维 
<br>
<br>解薜登天朝，去师偶时哲。岂惟山中人，兼负松上月。 
<br>宿昔同游止，致身云霞末。开轩临颍阳，卧视飞鸟没。 
<br>好依盘石饭，屡对瀑泉渴。理齐小狎隐，道胜宁外物。 
<br>舍弟官崇高，宗兄此削发。荆扉但洒扫，乘闲当过歇。
<br>
<br>
<br>
<br>&nbsp;&nbsp; 卷125_44 【观别者】王维 
<br>
<br>青青杨柳陌，陌上别离人。爱子游燕赵，高堂有老亲。 
<br>不行无可养，行去百忧新。切切委兄弟，依依向四邻。 
<br>都门帐饮毕，从此谢亲宾。挥涕逐前侣，含凄动征轮。 
<br>车徒望不见，时见起行尘。吾亦辞家久，看之泪满巾。
<br>
<br>
<br>
<br>&nbsp;&nbsp; 卷125_45 【别弟缙后登青龙寺望蓝田山】王维 
<br>
<br>陌上新离别，苍茫四郊晦。登高不见君，故山复云外。 
<br>远树蔽行人，长天隐秋塞。心悲宦游子，何处飞征盖。
<br>
<br>
<br>
<br>&nbsp;&nbsp; 卷125_46 【别綦毋潜】王维 
<br>
<br>端笏明光宫，历稔朝云陛。诏刊延阁书，高议平津邸。 
<br>适意偶轻人，虚心削繁礼。盛得江左风，弥工建安体。 
<br>高张多绝弦，截河有清济。严冬爽群木，伊洛方清泚。 
<br>渭水冰下流，潼关雪中启。荷蓧几时还，尘缨待君洗。
<br>
<br>
<br>
<br>&nbsp;&nbsp; 卷125_47 【晦日游大理韦卿城南别业四声依次用各六韵】王维 
<br>
<br>与世澹无事，自然江海人。侧闻尘外游，解骖fL朱轮。 
<br>平野照暄景，上天垂春云。张组竟北阜，泛舟过东邻。 
<br>故乡信高会，牢醴及佳辰。幸同击壤乐，心荷尧为君。
<br>
<br>郊居杜陵下，永日同携手。仁里霭川阳，平原见峰首。 
<br>园庐鸣春鸠，林薄媚新柳。上卿始登席，故老前为寿。 
<br>临当游南陂，约略执杯酒。归欤绌微官，惆怅心自咎。
<br>
<br>冬中馀雪在，墟上春流驶。风日畅怀抱，山川多秀气。 
<br>雕胡先晨炊，庖脍亦云至。高情浪海岳，浮生寄天地。 
<br>君子外簪缨，埃尘良不啻。所乐衡门中，陶然忘其贵。
<br>
<br>高馆临澄陂，旷然荡心目。淡荡动云天，玲珑映墟曲。 
<br>鹊巢结空林，雉雊响幽谷。应接无闲暇，徘徊以踯躅。 
<br>纡组上春堤，侧弁倚乔木。弦望忽已晦，后期洲应绿。
<br>
<br>
<br>
<br>&nbsp;&nbsp; 卷125_48 【冬日游览】王维 
<br>
<br>步出城东门，试骋千里目。青山横苍林，赤日团平陆。 
<br>渭北走邯郸，关东出函谷。秦地万方会，来朝九州牧。 
<br>鸡鸣咸阳中，冠盖相追逐。丞相过列侯，群公饯光禄。 
<br>相如方老病，独归茂陵宿。
<br>
<br>
<br>
<br>&nbsp;&nbsp; 卷125_49 【华岳】王维 
<br>
<br>西岳出浮云，积雪在太清。连天凝黛色，百里遥青冥。 
<br>白日为之寒，森沉华阴城。昔闻乾坤闭，造化生巨灵。 
<br>右足踏方止，左手推削成。天地忽开拆，大河注东溟。 
<br>遂为西峙岳，雄雄镇秦京。大君包覆载，至德被群生。 
<br>上帝伫昭告，金天思奉迎。人祇望幸久，何独禅云亭。
<br>
<br>
<br>
<br>&nbsp;&nbsp; 卷125_50 【同卢拾遗过韦给事东山别业二十韵给事首春…不果斯诺】王维 
<br>
<br>托身侍云陛，昧旦趋华轩。遂陪鹓鸿侣，霄汉同飞翻。 
<br>君子垂惠顾，期我于田园。侧闻景龙际，亲降南面尊。 
<br>万乘驻山外，顺风祈一言。高阳多夔龙，荆山积玙璠。 
<br>盛德启前烈，大贤钟后昆。侍郎文昌宫，给事东掖垣。 
<br>谒帝俱来下，冠盖盈丘樊。闺风首邦族，庭训延乡村。 
<br>采地包山河，树井竟川原。岩端回绮槛，谷口开朱门。 
<br>阶下群峰首，云中瀑水源。鸣玉满春山，列筵先朝暾。 
<br>会舞何飒沓，击钟弥朝昏。是时阳和节，清昼犹未暄。 
<br>蔼蔼树色深，嘤嘤鸟声繁。顾己负宿诺，延颈惭芳荪。 
<br>蹇步守穷巷，高驾难攀援。素是独往客，脱冠情弥敦。
<br>
<br>
<br>
<br>&nbsp;&nbsp; 卷125_51 【蓝田山石门精舍】王维 
<br>
<br>落日山水好，漾舟信归风。探奇不觉远，因以缘源穷。 
<br>遥爱云木秀，初疑路不同。安知清流转，偶与前山通。 
<br>舍舟理轻策，果然惬所适。老僧四五人，逍遥荫松柏。 
<br>朝梵林未曙，夜禅山更寂。道心及牧童，世事问樵客。 
<br>暝宿长林下，焚香卧瑶席。涧芳袭人衣，山月映石壁。 
<br>再寻畏迷误，明发更登历。笑谢桃源人，花红复来觌。
<br>
<br>
<br>
<br>&nbsp;&nbsp; 卷125_52 【青溪（一作过青溪水作）】王维 
<br>
<br>言入黄花川，每逐清溪水。随山将万转，趣途无百里。 
<br>声喧乱石中，色静深松里。漾漾泛菱荇，澄澄映葭苇。 
<br>我心素已闲，清川澹如此。请留盘石上，垂钓将已矣。
<br>
<br>
<br>
<br>&nbsp;&nbsp; 卷125_53 【崔濮阳兄季重前山兴（山西去亦对维门）】王维 
<br>
<br>秋色有佳兴，况君池上闲。悠悠西林下，自识门前山。 
<br>千里横黛色，数峰出云间。嵯峨对秦国，合沓藏荆关。 
<br>残雨斜日照，夕岚飞鸟还。故人今尚尔，叹息此颓颜。
<br>
<br>
<br>
<br>&nbsp;&nbsp; 卷125_54 【李处士山居】王维 
<br>
<br>君子盈天阶，小人甘自免。方随炼金客，林上家绝巘。 
<br>背岭花未开，入云树深浅。清昼犹自眠，山鸟时一啭。
<br>
<br>
<br>
<br>&nbsp;&nbsp; 卷125_55 【丁田家有赠】王维 
<br>
<br>君心尚栖隐，久欲傍归路。在朝每为言，解印果成趣。 
<br>晨鸡鸣邻里，群动从所务。农夫行饷田，闺妾起缝素。 
<br>开轩御衣服，散帙理章句。时吟招隐诗，或制闲居赋。 
<br>新晴望郊郭，日映桑榆暮。阴昼小苑城，微明渭川树。 
<br>揆予宅闾井，幽赏何由屡。道存终不忘，迹异难相遇。 
<br>此时惜离别，再来芳菲度。
<br>
<br>
<br>
<br>&nbsp;&nbsp; 卷125_56 【渭川田家】王维 
<br>
<br>斜阳照墟落，穷巷牛羊归。野老念牧童，倚杖候荆扉。 
<br>雉雊麦苗秀，蚕眠桑叶稀。田夫荷锄至，相见语依依。 
<br>即此羡闲逸，怅然吟式微。
<br>
<br>
<br>
<br>&nbsp;&nbsp; 卷125_57 【春中田园作】王维 
<br>
<br>屋上春鸠鸣，村边杏花白。持斧伐远扬，荷锄觇泉脉。 
<br>归燕识故巢，旧人看新历。临觞忽不御，惆怅远行客。
<br>
<br>
<br>
<br>&nbsp;&nbsp; 卷125_58 【过李楫宅】王维 
<br>
<br>闲门秋草色，终日无车马。客来深巷中，犬吠寒林下。 
<br>散发时未簪，道书行尚把。与我同心人，乐道安贫者。 
<br>一罢宜城酌，还归洛阳社。
<br>
<br>
<br>
<br>&nbsp;&nbsp; 卷125_59 【韦侍郎山居】王维 
<br>
<br>幸忝君子顾，遂陪尘外踪。闲花满岩谷，瀑水映杉松。 
<br>啼鸟忽归涧，归云时抱峰。良游盛簪绂，继迹多夔龙。 
<br>讵枉青门道，胡闻长乐钟。清晨去朝谒，车马何从容。
<br>
<br>
<br>
<br>&nbsp;&nbsp; 卷125_60 【饭覆釜山僧】王维 
<br>
<br>晚知清净理，日与人群疏。将候远山僧，先期扫弊庐。 
<br>果从云峰里，顾我蓬蒿居。藉草饭松屑，焚香看道书。 
<br>然灯昼欲尽，鸣磬夜方初。一悟寂为乐，此日闲有馀。 
<br>思归何必深，身世犹空虚。
<br>
<br>
<br>
<br>&nbsp;&nbsp; 卷125_61 【谒璿上人】王维 
<br>
<br>少年不足言，识道年已长。事往安可悔，馀生幸能养。 
<br>誓从断臂血，不复婴世网。浮名寄缨珮，空性无羁鞅。 
<br>夙承大导师，焚香此瞻仰。颓然居一室，覆载纷万象。 
<br>高柳早莺啼，长廊春雨响。床下阮家屐，窗前筇竹杖。 
<br>方将见身云，陋彼示天壤。一心在法要，愿以无生奖。
<br>
<br>
<br>
<br>&nbsp;&nbsp; 卷125_62 【瓜园诗】王维 
<br>
<br>余适欲锄瓜，倚锄听叩门。鸣驺导骢马，常从夹朱轩。 
<br>穷巷正传呼，故人傥相存。携手追凉风，放心望乾坤。 
<br>蔼蔼帝王州，宫观一何繁。林端出绮道，殿顶摇华幡。 
<br>素怀在青山，若值白云屯。回风城西雨，返景原上村。 
<br>前酌盈尊酒，往往闻清言。黄鹂啭深木，朱槿照中园。 
<br>犹羡松下客，石上闻清猿。
<br>
<br>
<br>
<br>&nbsp;&nbsp; 卷125_63 【自大散以往深林密竹磴道盘曲四五十里至黄牛岭见黄花川】王维 
<br>
<br>危径几万转，数里将三休。回环见徒侣，隐映隔林丘。 
<br>飒飒松上雨，潺潺石中流。静言深溪里，长啸高山头。 
<br>望见南山阳，白露霭悠悠。青皋丽已净，绿树郁如浮。 
<br>曾是厌蒙密，旷然销人忧。
<br>
<br>
<br>
<br>&nbsp;&nbsp; 卷125_64 【新晴野望】王维 
<br>
<br>新晴原野旷，极目无氛垢。郭门临渡头，村树连谿口。 
<br>白水明田外，碧峰出山后。农月无闲人，倾家事南亩。
<br>
<br>
<br>
<br>&nbsp;&nbsp; 卷125_65 【宿郑州】王维 
<br>
<br>朝与周人辞，暮投郑人宿。他乡绝俦侣，孤客亲僮仆。 
<br>宛洛望不见，秋霖晦平陆。田父草际归，村童雨中牧。 
<br>主人东皋上，时稼绕茅屋。虫思机杼悲，雀喧禾黍熟。 
<br>明当渡京水，昨晚犹金谷。此去欲何言，穷边徇微禄。
<br>
<br>
<br>
<br>&nbsp;&nbsp; 卷125_66 【早入荥阳界】王维 
<br>
<br>泛舟入荥泽，兹邑乃雄藩。河曲闾阎隘，川中烟火繁。 
<br>因人见风俗，入境闻方言。秋野田畴盛，朝光市井喧。 
<br>渔商波上客，鸡犬岸旁村。前路白云外，孤帆安可论。
<br>
<br>
<br>
<br>&nbsp;&nbsp; 卷125_67 【渡河到清河作】王维 
<br>
<br>泛舟大河里，积水穷天涯。天波忽开拆，郡邑千万家。 
<br>行复见城市，宛然有桑麻。回瞻旧乡国，淼漫连云霞。
<br>
<br>
<br>
<br>&nbsp;&nbsp; 卷125_68 【苦热】王维 
<br>
<br>赤日满天地，火云成山岳。草木尽焦卷，川泽皆竭涸。 
<br>轻纨觉衣重，密树苦阴薄。莞簟不可近，絺绤再三濯。 
<br>思出宇宙外，旷然在寥廓。长风万里来，江海荡烦浊。 
<br>却顾身为患，始知心未觉。忽入甘露门，宛然清凉乐。
<br>
<br>
<br>
<br>&nbsp;&nbsp; 卷125_69 【纳凉】王维 
<br>
<br>乔木万馀株，清流贯其中。前临大川口，豁达来长风。 
<br>涟漪涵白沙，素鲔如游空。偃卧盘石上，翻涛沃微躬。 
<br>漱流复濯足，前对钓鱼翁。贪饵凡几许，徒思莲叶东。
<br>
<br>
<br>
<br>&nbsp;&nbsp; 卷125_70 【西施咏】王维 
<br>
<br>艳色天下重，西施宁久微。朝仍越溪女，暮作吴宫妃。 
<br>贱日岂殊众，贵来方悟稀。邀人傅香粉，不自著罗衣。 
<br>君宠益娇态，君怜无是非。当时浣纱伴，莫得同车归。 
<br>持谢邻家子，效颦安可希。
<br>
<br>
<br>
<br>&nbsp;&nbsp; 卷125_71 【李陵咏（时年十九）】王维 
<br>
<br>汉家李将军，三代将门子。结发有奇策，少年成壮士。 
<br>长驱塞上儿，深入单于垒。旌旗列相向，箫鼓悲何已。 
<br>日暮沙漠陲，战声烟尘里。将令骄虏灭，岂独名王侍。 
<br>既失大军援，遂婴穹庐耻。少小蒙汉恩，何堪坐思此。 
<br>深衷欲有报，投躯未能死。引领望子卿，非君谁相理。
<br>
<br>
<br>
<br>&nbsp;&nbsp; 卷125_72 【济上四贤咏·崔录事】王维 
<br>
<br>解印归田里，贤哉此丈夫。少年曾任侠，晚节更为儒。 
<br>遁迹东山下，因家沧海隅。已闻能狎鸟，余欲共乘桴。
<br>
<br>
<br>
<br>&nbsp;&nbsp; 卷125_73 【济上四贤咏·成文学】王维 
<br>
<br>宝剑千金装，登君白玉堂。身为平原客，家有邯郸娼。 
<br>使气公卿坐，论心游侠场。中年不得意，谢病客游梁。
<br>
<br>
<br>
<br>&nbsp;&nbsp; 卷125_74 【济上四贤咏·郑霍二山人（一作寄崔郑二山人）】王维 
<br>
<br>翩翩繁华子，多出金张门。幸有先人业，早蒙明主恩。 
<br>童年且未学，肉食骛华轩。岂乏中林士，无人荐至尊。 
<br>郑公老泉石，霍子安丘樊。卖药不二价，著书盈万言。 
<br>息阴无恶木，饮水必清源。吾贱不及议，斯人竟谁论。
<br>
<br>
<br>
<br>&nbsp;&nbsp; 卷125_75 【过太乙观贾生房】王维 
<br>
<br>昔余栖遁日，之子烟霞邻。共携松叶酒，俱篸竹皮巾。 
<br>攀林遍岩洞，采药无冬春。谬以道门子，征为骖御臣。 
<br>常恐丹液就，先我紫阳宾。夭促万涂尽，哀伤百虑新。 
<br>迹峻不容俗，才多反累真。泣对双泉水，还山无主人。
<br>
<br>
<br>
<br>&nbsp;&nbsp; 卷125_76 【燕子龛禅师】王维 
<br>
<br>山中燕子龛，路剧羊肠恶。裂地竞盘屈，插天多峭崿。 
<br>瀑泉吼而喷，怪石看欲落。伯禹访未知，五丁愁不凿。 
<br>上人无生缘，生长居紫阁。六时自搥磬，一饮常带索。 
<br>种田烧白云，斫漆响丹壑。行随拾栗猿，归对巢松鹤。 
<br>时许山神请，偶逢洞仙博。救世多慈悲，即心无行作。 
<br>周商倦积阻，蜀物多淹泊。岩腹乍旁穿，涧唇时外拓。 
<br>桥因倒树架，栅值垂藤缚。鸟道悉已平，龙宫为之涸。 
<br>跳波谁揭厉，绝壁免扪摸。山木日阴阴，结跏归旧林。 
<br>一向石门里，任君春草深。
<br>
<br>
<br>
<br>&nbsp;&nbsp; 卷125_77 【羽林骑闺人】王维 
<br>
<br>秋月临高城，城中管弦思。离人堂上愁，稚子阶前戏。 
<br>出门复映户，望望青丝骑。行人过欲尽，狂夫终不至。 
<br>左右寂无言，相看共垂泪。
<br>
<br>
<br>
<br>&nbsp;&nbsp; 卷125_78 【偶然作六首】王维 
<br>
<br>楚国有狂夫，茫然无心想。散发不冠带，行歌南陌上。 
<br>孔丘与之言，仁义莫能奖。未尝肯问天，何事须击壤。 
<br>复笑采薇人，胡为乃长往。
<br>
<br>田舍有老翁，垂白衡门里。有时农事闲，斗酒呼邻里。 
<br>喧聒茅檐下，或坐或复起。短褐不为薄，园葵固足美。 
<br>动则长子孙，不曾向城市。五帝与三王，古来称天子。 
<br>干戈将揖让，毕竟何者是。得意苟为乐，野田安足鄙。 
<br>且当放怀去，行行没馀齿。
<br>
<br>日夕见太行，沉吟未能去。问君何以然，世网婴我故。 
<br>小妹日成长，兄弟未有娶。家贫禄既薄，储蓄非有素。 
<br>几回欲奋飞，踟蹰复相顾。孙登长啸台，松竹有遗处。 
<br>相去讵几许，故人在中路。爱染日已薄，禅寂日已固。 
<br>忽乎吾将行，宁俟岁云暮。
<br>
<br>陶潜任天真，其性颇耽酒。自从弃官来，家贫不能有。 
<br>九月九日时，菊花空满手。中心窃自思，傥有人送否。 
<br>白衣携壶觞，果来遗老叟。且喜得斟酌，安问升与斗。 
<br>奋衣野田中，今日嗟无负。兀傲迷东西，蓑笠不能守。 
<br>倾倒强行行，酣歌归五柳。生事不曾问，肯愧家中妇。
<br>
<br>赵女弹箜篌，复能邯郸舞。夫婿轻薄儿，斗鸡事齐主。 
<br>黄金买歌笑，用钱不复数。许史相经过，高门盈四牡。 
<br>客舍有儒生，昂藏出邹鲁。读书三十年，腰间无尺组。 
<br>被服圣人教，一生自穷苦。
<br>
<br>老来懒赋诗，惟有老相随。宿世谬词客，前身应画师。 
<br>不能舍余习，偶被世人知。名字本皆是，此心还不知。
<br>
<br>
<br>
<br>&nbsp;&nbsp; 卷125_79 【寓言二首（次首《律髓》入侠少类，作卢象《杂诗》）】王维 
<br>
<br>朱绂谁家子，无乃金张孙。骊驹从白马，出入铜龙门。 
<br>问尔何功德，多承明主恩。斗鸡平乐馆，射雉上林园。 
<br>曲陌车骑盛，高堂珠翠繁。奈何轩冕贵，不与布衣言。
<br>
<br>君家御沟上，垂柳夹朱门。列鼎会中贵，鸣珂朝至尊。 
<br>生死在八议，穷达由一言。须识苦寒士，莫矜狐白温。
<br>
<br>
<br>
<br>&nbsp;&nbsp; 卷125_80 【冬夜书怀】王维 
<br>
<br>冬宵寒且永，夜漏宫中发。草白霭繁霜，木衰澄清月。 
<br>丽服映颓颜，朱灯照华发。汉家方尚少，顾影惭朝谒。
<br>
<br>
<br>
<br>&nbsp;&nbsp; 卷125_81 【送康太守】王维 
<br>
<br>城下沧江水，江边黄鹤楼。朱阑将粉堞，江水映悠悠。 
<br>铙吹发夏口，使君居上头。郭门隐枫岸，候吏趋芦洲。 
<br>何异临川郡，还劳康乐侯。
<br>
<br>
<br>
<br>&nbsp;&nbsp; 卷125_82 【送权二】王维 
<br>
<br>高人不可有，清论复何深。一见如旧识，一言知道心。 
<br>明时当薄宦，解薜去中林。芳草空隐处，白云馀故岑。 
<br>韩侯久携手，河岳共幽寻。怅别千馀里，临堂鸣素琴。
<br>
<br>
<br>
<br>&nbsp;&nbsp; 卷125_83 【休假还旧业便使（一作卢象诗）】王维 
<br>
<br>谢病始告归，依依入桑梓。家人皆伫立，相候衡门里。 
<br>时辈皆长年，成人旧童子。上堂嘉庆毕，顾与姻亲齿。 
<br>论旧忽馀悲，目存且相喜。田园转芜没，但有寒泉水。 
<br>衰柳日萧条，秋光清邑里。入门乍如客，休骑非便止。 
<br>中饮顾王程，离忧从此始。
<br>
<br>
<br>
<br>&nbsp;&nbsp; 卷125_84 【叹白发】王维 
<br>
<br>我年一何长，鬓发日已白。俯仰天地间，能为几时客。 
<br>惆怅故山云，徘徊空日夕。何事与时人，东城复南陌。
<br>
<br>
<br>
<br>&nbsp;&nbsp; 卷125_85 【别弟妹二首（一作卢象诗）】王维 
<br>
<br>两妹日成长，双鬟将及人。已能持宝瑟，自解掩罗巾。 
<br>念昔别时小，未知疏与亲。今来始离恨，拭泪方殷勤。
<br>
<br>小弟更孩幼，归来不相识。同居虽渐惯，见人犹未觅。 
<br>宛作越人语，殊甘水乡食。别此最为难，泪尽有馀忆。
<br>
<br>
<br>
<br>&nbsp;&nbsp; 卷125_86 【哭殷遥】王维 
<br>
<br>人生能几何，毕竟归无形。念君等为死，万事伤人情。 
<br>慈母未及葬，一女才十龄。泱漭寒郊外，萧条闻哭声。 
<br>浮云为苍茫，飞鸟不能鸣。行人何寂寞，白日自凄清。 
<br>忆昔君在时，问我学无生。劝君苦不早，令君无所成。 
<br>故人各有赠，又不及生平。负尔非一途，恸哭返柴荆。
<br>
<br>
<br>
<br>&nbsp;&nbsp; 卷125_87 【故南阳夫人樊氏挽歌】王维 
<br>
<br>石窌恩荣重，金吾车骑盛。将朝每赠言，入室还相敬。 
<br>叠鼓秋城动，悬旌寒日映。不言长不归，环佩犹将听。
<br>
<br>
<br>
<br>&nbsp;&nbsp; 卷125_88 【夷门歌】王维 
<br>
<br>七雄雄雌犹未分，攻城杀将何纷纷。秦兵益围邯郸急， 
<br>魏王不救平原君。公子为嬴停驷马，执辔愈恭意愈下。 
<br>亥为屠肆鼓刀人，嬴乃夷门抱关者。非但慷慨献良谋， 
<br>意气兼将身命酬。向风刎颈送公子，七十老翁何所求。
<br>
<br>
<br>
<br>&nbsp;&nbsp; 卷125_89 【陇头吟】王维 
<br>
<br>长安少年游侠客，夜上戍楼看太白。陇头明月迥临关， 
<br>陇上行人夜吹笛。关西老将不胜愁，驻马听之双泪流。 
<br>身经大小百馀战，麾下偏裨万户侯。苏武才为典属国， 
<br>节旄落尽海西头。
<br>
<br>
<br>
<br>&nbsp;&nbsp; 卷125_90 【老将行】王维 
<br>
<br>少年十五二十时，步行夺得胡马骑。射杀中山白额虎， 
<br>肯数邺下黄须儿。一身转战三千里，一剑曾当百万师。 
<br>汉兵奋迅如霹雳，虏骑崩腾畏蒺藜。卫青不败由天幸， 
<br>李广无功缘数奇。自从弃置便衰朽，世事蹉跎成白首。 
<br>昔时飞箭无全目，今日垂杨生左肘。路傍时卖故侯瓜， 
<br>门前学种先生柳。苍茫古木连穷巷，寥落寒山对虚牖。 
<br>誓令疏勒出飞泉，不似颍川空使酒。贺兰山下阵如云， 
<br>羽檄交驰日夕闻。节使三河募年少，诏书五道出将军。 
<br>试拂铁衣如雪色，聊持宝剑动星文。愿得燕弓射天将， 
<br>耻令越甲鸣吴军。莫嫌旧日云中守，犹堪一战取功勋。
<br>
<br>
<br>
<br>&nbsp;&nbsp; 卷125_91 【燕支行（时年二十一）】王维 
<br>
<br>汉家天将才且雄，来时谒帝明光宫。万乘亲推双阙下， 
<br>千官出饯五陵东。誓辞甲第金门里，身作长城玉塞中。 
<br>卫霍才堪一骑将，朝廷不数贰师功。赵魏燕韩多劲卒， 
<br>关西侠少何咆勃。报雠只是闻尝胆，饮酒不曾妨刮骨。 
<br>画戟雕戈百白寒，连旗大旆黄尘没。叠鼓遥翻瀚海波， 
<br>鸣笳乱动天山月。麒麒锦带佩吴钩，飒沓青骊跃紫骝。 
<br>拔剑已断天骄臂，归鞍共饮月支头。汉兵大呼一当百， 
<br>虏骑相看哭且愁。教战虽令赴汤火，终知上将先伐谋。
<br>
<br>
<br>
<br>&nbsp;&nbsp; 卷125_92 【桃源行（时年十九）】王维 
<br>
<br>渔舟逐水爱山春，两岸桃花夹去津。坐看红树不知远， 
<br>行尽青溪不见人。山口潜行始隈隩，山开旷望旋平陆。 
<br>遥看一处攒云树，近入千家散花竹。樵客初传汉姓名， 
<br>居人未改秦衣服。居人共住武陵源，还从物外起田园。 
<br>月明松下房栊静，日出云中鸡犬喧。惊闻俗客争来集， 
<br>竞引还家问都邑。平明闾巷扫花开，薄暮渔樵乘水入。 
<br>初因避地去人间，及至成仙遂不还。峡里谁知有人事， 
<br>世中遥望空云山。不疑灵境难闻见，尘心未尽思乡县。 
<br>出洞无论隔山水，辞家终拟长游衍。自谓经过旧不迷， 
<br>安知峰壑今来变。当时只记入山深，青溪几曲到云林。 
<br>春来遍是桃花水，不辨仙源何处寻。
<br>
<br>
<br>
<br>&nbsp;&nbsp; 卷125_93 【洛阳女儿行（时年十六，一作十八）】王维 
<br>
<br>洛阳女儿对门居，才可容颜十五馀。良人玉勒乘骢马， 
<br>侍女金盘鲙鲤鱼。画阁朱楼尽相望，红桃绿柳垂檐向。 
<br>罗帏送上七香车，宝扇迎归九华帐。狂夫富贵在青春， 
<br>意气骄奢剧季伦。自怜碧玉亲教舞，不惜珊瑚持与人。 
<br>春窗曙灭九微火，九微片片飞花琐。戏罢曾无理曲时， 
<br>妆成只是薰香坐。城中相识尽繁华，日夜经过赵李家。 
<br>谁怜越女颜如玉，贫贱江头自浣纱。
<br>
<br>
<br>
<br>&nbsp;&nbsp; 卷125_94 【同崔傅答贤弟】王维 
<br>
<br>洛阳才子姑苏客，桂苑殊非故乡陌。九江枫树几回青， 
<br>一片扬州五湖白。扬州时有下江兵，兰陵镇前吹笛声。 
<br>夜火人归富春郭，秋风鹤唳石头城。周郎陆弟为俦侣， 
<br>对舞前溪歌白纻。曲几书留小史家，草堂棋赌山阴野。 
<br>衣冠若话外台臣，先数夫君席上珍。更闻台阁求三语， 
<br>遥想风流第一人。
<br>
<br>
<br>
<br>&nbsp;&nbsp; 卷125_95 【赠吴官】王维 
<br>
<br>长安客舍热如煮，无个茗糜难御暑。空摇白团其谛苦， 
<br>欲向缥囊还归旅。江乡鲭鲊不寄来，秦人汤饼那堪许。 
<br>不如侬家任挑达，草屩捞虾富春渚。
<br>
<br>
<br>
<br>&nbsp;&nbsp; 卷125_96 【故人张諲工诗善易卜兼能丹青草隶顷以诗见赠聊获酬之】王维 
<br>
<br>不逐城东游侠儿，隐囊纱帽坐弹棋。蜀中夫子时开卦， 
<br>洛下书生解咏诗。药阑花径衡门里，时复据梧聊隐几。 
<br>屏风误点惑孙郎，团扇草书轻内史。故园高枕度三春， 
<br>永日垂帷绝四邻。自想蔡邕今已老，更将书籍与何人。
<br>
<br>
<br>
<br>&nbsp;&nbsp; 卷125_97 【送崔五太守】王维 
<br>
<br>长安厩吏来到门，朱文露网动行轩。黄花县西九折坂， 
<br>玉树宫南五丈原。褒斜谷中不容幰，唯有白云当露冕。 
<br>子午山里杜鹃啼，嘉陵水头行客饭。剑门忽断蜀川开， 
<br>万井双流满眼来。雾中远树刀州出，天际澄江巴字回。 
<br>使君年纪三十馀，少年白皙专城居。欲持画省郎官笔， 
<br>回与临邛父老书。
<br>
<br>
<br>
<br>&nbsp;&nbsp; 卷125_98 【寒食城东即事】王维 
<br>
<br>清溪一道穿桃李，演漾绿蒲涵白芷。溪上人家凡几家， 
<br>落花半落东流水。蹴踘屡过飞鸟上，秋千竞出垂杨里。 
<br>少年分日作遨游，不用清明兼上巳。
<br>
<br>
<br>
<br>&nbsp;&nbsp; 卷125_99 【不遇咏】王维 
<br>
<br>北阙献书寝不报，南山种田时不登。百人会中身不预， 
<br>五侯门前心不能。身投河朔饮君酒，家在茂陵平安否。 
<br>且此登山复临水，莫问春风动杨柳。今人昨人多自私， 
<br>我心不说君应知。济人然后拂衣去，肯作徒尔一男儿。
<br>
<br>
<br>
<br>&nbsp;&nbsp; 卷125_100 【赠裴迪】王维 
<br>
<br>不相见，不相见来久。日日泉水头，常忆同携手。 
<br>携手本同心，复叹忽分襟。相忆今如此，相思深不深。
<br>
<br>
<br>
<br>&nbsp;&nbsp; 卷125_101 【青雀歌（与卢象、崔兴宗、裴迪、弟缙同赋）】王维 
<br>
<br>青雀翅羽短，未能远食玉山禾。 
<br>犹胜黄雀争上下，唧唧空仓复若何。
<br>
<br>
<br>
<br>&nbsp;&nbsp; 卷125_102 【黄雀痴（杂言走笔）】王维 
<br>
<br>黄雀痴，黄雀痴，谓言青鷇是我儿。一一口衔食， 
<br>养得成毛衣。到大啁啾解游飏，各自东西南北飞。 
<br>薄暮空巢上，羁雌独自归。凤凰九雏亦如此， 
<br>慎莫愁思憔悴损容辉。
<br>
<br>
<br>
<br>&nbsp;&nbsp; 卷125_103 【新秦郡松树歌】王维 
<br>
<br>青青山上松，数里不见今更逢。不见君，心相忆， 
<br>此心向君君应识。为君颜色高且闲，亭亭迥出浮云间。
<br>
<br>
<br>
<br>&nbsp;&nbsp; 卷125_104 【榆林郡歌】王维 
<br>
<br>山头松柏林，山下泉声伤客心。千里万里春草色， 
<br>黄河东流流不息。黄龙戍上游侠儿，愁逢汉使不相识。
<br>
<br>
<br>
<br>&nbsp;&nbsp; 卷125_105 【问寇校书双谿】王维 
<br>
<br>君家少室西，为复少室东，别来几日今春风。 
<br>新买双谿定何似，馀生欲寄白云中。
<br>
<br>
<br>
<br>&nbsp;&nbsp; 卷125_106 【寄崇梵僧（崇梵寺近东阿覆釜村）】王维 
<br>
<br>崇梵僧，崇梵僧，秋归覆釜春不还。落花啼鸟纷纷乱， 
<br>涧户山窗寂寂闲。峡里谁知有人事，郡中遥望空云山。
<br>
<br>
<br>
<br>&nbsp;&nbsp; 卷125_107 【同比部杨员外十五夜游有怀静者季】王维 
<br>
<br>承明少休沐，建礼省文书。夜漏行人息，归鞍落日馀。 
<br>悬知三五夕，万户千门辟。夜出曙翻归，倾城满南陌。 
<br>陌头驰骋尽繁华，王孙公子五侯家。由来月明如白日， 
<br>共道春灯胜百花。聊看侍中千宝骑，强识小妇七香车。 
<br>香车宝马共喧阗，个里多情侠少年。竞向长杨柳市北， 
<br>肯过精舍竹林前。独有仙郎心寂寞，却将宴坐为行乐。 
<br>傥觉忘怀共往来，幸沾同舍甘藜藿。
<br>
<br>
<br>
<br>&nbsp;&nbsp; 卷125_108 【答张五弟】王维 
<br>
<br>终南有茅屋，前对终南山。终年无客常闭关， 
<br>终日无心长自闲。不妨饮酒复垂钓，君但能来相往还。
<br>
<br>
<br>
<br>&nbsp;&nbsp; 卷125_109 【雪中忆李楫】王维 
<br>
<br>积雪满阡陌，故人不可期。长安千门复万户， 
<br>何处躞蹀黄金羁。
<br>
<br>
<br>
<br>&nbsp;&nbsp; 卷125_110 【送李睢阳（一本以前九句自为一首）】王维 
<br>
<br>将置酒，思悲翁。使君去，出城东。麦渐渐，雉子斑。 
<br>槐阴阴，到潼关。骑连连，车迟迟。心中悲，宋又远。 
<br>周间之，南淮夷。东齐儿，碎碎织练与素丝， 
<br>游人贾客信难持。五谷前熟方可为，下车闭閤君当思。 
<br>天子当殿俨衣裳，大官尚食陈羽觞。彤庭散绶垂鸣珰， 
<br>黄纸诏书出东厢，轻纨叠绮烂生光。宗室子弟君最贤， 
<br>分忧当为百辟先。布衣一言相为死，何况圣主恩如天。 
<br>鸾声哕哕鲁侯旂，明年上计朝京师。须忆今日斗酒别， 
<br>慎勿富贵忘我为。
<br>
<br>
<br>
<br>&nbsp;&nbsp; 卷125_111 【奉和圣制天长节赐宰臣歌应制】王维 
<br>
<br>太阳升兮照万方，开阊阖兮临玉堂，俨冕旒兮垂衣裳。 
<br>金天净兮丽三光，彤庭曙兮延八荒。德合天兮礼神遍， 
<br>灵芝生兮庆云见。唐尧后兮稷契臣，匝宇宙兮华胥人。 
<br>尽九服兮皆四邻，乾降瑞兮坤降珍。
<br>
<br>
<br>
<br>&nbsp;&nbsp; 卷125_112 【登楼歌】王维 
<br>
<br>聊上君兮高楼，飞甍鳞次兮在下。俯十二兮通衢， 
<br>绿槐参差兮车马。却瞻兮龙首，前眺兮宜春。 
<br>王畿郁兮千里，山河壮兮咸秦。舍人下兮青宫， 
<br>据胡床兮书空。执戟疲于下位，老夫好隐兮墙东。 
<br>亦幸有张伯英草圣兮龙腾虬跃，摆长云兮捩回风。 
<br>琥珀酒兮雕胡饭，君不御兮日将晚。秋风兮吹衣， 
<br>夕鸟兮争返。孤砧发兮东城，林薄暮兮蝉声远。 
<br>时不可兮再得，君何为兮偃蹇。
<br>
<br>
<br>
<br>&nbsp;&nbsp; 卷125_113 【双黄鹄歌送别（时为节度判官，在凉州作）】王维 
<br>
<br>天路来兮双黄鹄，云上飞兮水上宿，抚翼和鸣整羽族。 
<br>不得已，忽分飞，家在玉京朝紫微，主人临水送将归。 
<br>悲笳嘹唳垂舞衣，宾欲散兮复相依。几往返兮极浦， 
<br>尚裴回兮落晖。岸上火兮相迎，将夜入兮边城。 
<br>鞍马归兮佳人散，怅离忧兮独含情。
<br>
<br>
<br>
<br>&nbsp;&nbsp; 卷125_114 【赠徐中书望终南山歌】王维 
<br>
<br>晚下兮紫微，怅尘事兮多违。 
<br>驻马兮双树，望青山兮不归。
<br>
<br>
<br>
<br>&nbsp;&nbsp; 卷125_115 【送友人归山歌二首（离骚题作山中人）】王维 
<br>
<br>山寂寂兮无人，又苍苍兮多木。群龙兮满朝， 
<br>君何为兮空谷。文寡和兮思深，道难知兮行独。 
<br>悦石上兮流泉，与松间兮草屋。入云中兮养鸡， 
<br>上山头兮抱犊。神与枣兮如瓜，虎卖杏兮收谷。 
<br>愧不才兮妨贤，嫌既老兮贪禄。誓解印兮相从， 
<br>何詹尹兮何卜。
<br>
<br>山中人兮欲归，云冥冥兮雨霏霏。水惊波兮翠菅蘼， 
<br>白鹭忽兮翻飞，君不可兮褰衣。山万重兮一云， 
<br>混天地兮不分。树晻暧兮氛氲，猿不见兮空闻。 
<br>忽山西兮夕阳，见东皋兮远村。平芜绿兮千里， 
<br>眇惆怅兮思君。
<br>
<br>
<br>
<br>&nbsp;&nbsp; 卷125_116 【鱼山神女祠歌·迎神】王维 
<br>
<br>坎坎击鼓，鱼山之下。吹洞箫，望极浦。女巫进， 
<br>纷屡舞。陈瑶席，湛清酤。风凄凄兮夜雨， 
<br>不知神之来兮不来，使我心兮苦复苦。
<br>
<br>
<br>
<br>&nbsp;&nbsp; 卷125_117 【鱼山神女祠歌·送神】王维 
<br>
<br>纷进舞兮堂前，目眷眷兮琼筵。来不言兮意不传， 
<br>作暮雨兮愁空山。悲急管兮思繁弦，神之驾兮俨欲旋。 
<br>倏云收兮雨歇，山青青兮水潺湲。
<br>
<br>
<br>
<br>&nbsp;&nbsp; 卷125_118 【白鼋涡（杂言走笔）】王维 
<br>
<br>南山之瀑水兮，激石滈瀑似雷惊，人相对兮不闻语声。 
<br>翻涡跳沫兮苍苔湿，藓老且厚，春草为之不生。 
<br>兽不敢惊动，鸟不敢飞鸣。白鼋涡涛戏濑兮， 
<br>委身以纵横。王人之仁兮，不网不钓，得遂性以生成。
<br>
<br>
<br>
<br>&nbsp;&nbsp; 卷125_119 【宋进马哀词】王维 
<br>
<br>背春涉夏兮，众木蔼以繁阴。连金华与玉堂兮， 
<br>宫阁郁其沈沈。百官并入兮，何语笑之哑哑， 
<br>君独静嘿以伤心。草王言兮不得辞，我悲减思兮少时。 
<br>仆夫命驾兮，出阊阖，历通逵。陌上人兮如故， 
<br>识不识兮往来。眼中不见兮吾儿，骖紫骝兮从青骊。 
<br>低光垂彩兮，怳不知其所之。辟朱户兮望华轩， 
<br>意斯子兮候门。忽思瘗兮城南，心瞀乱兮重昏。 
<br>仰诉天之不仁兮，家唯一身，身止一子，何胤嗣之不繁， 
<br>就单鲜而又死。将清白兮遗谁，问诗礼兮已矣。 
<br>哀从中兮不可胜，岂暇料馀年兮复几。日黯黯兮颓晔， 
<br>鸟翩翩兮疾飞。邈穷天兮不返，疑有日兮来归。 
<br>静言思兮永绝，复惊叫兮沾衣。客有吊之者曰： 
<br>观未始兮有物，同委蜕兮胡悲？且延陵兮未至， 
<br>况西河兮不知。学无生兮庶可，幸能听于吾师。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
