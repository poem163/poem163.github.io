<HTML>
<HEAD>
<TITLE>全唐诗 卷302-305 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷302-305</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷302-305</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6116"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷302-305')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷302-305]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷302_1 【宫词一百首】王建 
<br>
<br>蓬莱正殿压金鳌，红日初生碧海涛。
<br>闲著五门遥北望，柘黄新帕御床高。
<br>
<br>殿前传点各依班，召对西来八诏蛮。
<br>上得青花龙尾道，侧身偷觑正南山。
<br>
<br>龙烟日暖紫曈曈，宣政门当玉殿风。
<br>五刻阁前卿相出，下帘声在半天中。
<br>
<br>白玉窗前起草臣，樱桃初赤赐尝新。
<br>殿头传语金阶远，只进词来谢圣人。
<br>
<br>内人对御叠花笺，绣坐移来玉案边。
<br>红蜡烛前呈草本，平明舁出阁门宣。
<br>
<br>千牛仗下放朝初，玉案傍边立起居。
<br>每日进来金凤纸，殿头无事不多书。
<br>
<br>延英引对碧衣郎，江砚宣毫各别床。
<br>天子下帘亲考试，宫人手里过茶汤。
<br>
<br>未明开著九重关，金画黄龙五色幡。
<br>直到银台排仗合，圣人三殿对西番。
<br>
<br>少年天子重边功，亲到凌烟画阁中。
<br>教觅勋臣写图本，长将殿里作屏风。
<br>
<br>丹凤楼门把火开，五云金辂下天来。
<br>阶前走马人宣尉，天子南郊一宿回。
<br>
<br>楼前立仗看宣赦，万岁声长拜舞齐。
<br>日照彩盘高百尺，飞仙争上取金鸡。
<br>
<br>集贤殿里图书满，点勘头边御印同。
<br>真迹进来依数字，别收锁在玉函中。
<br>
<br>秘殿清斋刻漏长，紫微宫女夜焚香。
<br>拜陵日近公卿发，卤簿分头入太常。
<br>
<br>新调白马怕鞭声，供奉骑来绕殿行。
<br>为报诸王侵早入，隔门催进打球名。
<br>
<br>对御难争第一筹，殿前不打背身球。
<br>内人唱好龟兹急，天子鞘回过玉楼。
<br>
<br>新衫一样殿头黄，银带排方獭尾长。
<br>总把玉鞭骑御马，绿鬃红额麝香香。
<br>
<br>罗衫叶叶绣重重，金凤银鹅各一丛。
<br>每遍舞时分两向，太平万岁字当中。
<br>
<br>鱼藻宫中锁翠娥，先皇行处不曾过。
<br>如今池底休铺锦，菱角鸡头积渐多。
<br>
<br>殿前明日中和节，连夜琼林散舞衣。
<br>传报所司分蜡烛，监开金锁放人归。
<br>
<br>五更三点索金车，尽放宫人出看花。
<br>仗下一时催立马，殿头先报内园家。
<br>
<br>城东北面望云楼，半下珠帘半上钩。
<br>骑马行人长远过，恐防天子在楼头。
<br>
<br>射生宫女宿红妆，把得新弓各自张。
<br>临上马时齐赐酒，男儿跪拜谢君王。
<br>
<br>新秋白兔大于拳，红耳霜毛趁草眠。
<br>天子不教人射杀，玉鞭遮到马蹄前。
<br>
<br>内鹰笼脱解红绦，斗胜争飞出手高。
<br>直上碧云还却下，一双金爪掬花毛。
<br>
<br>竞渡船头掉采旗，两边溅水湿罗衣。
<br>池东争向池西岸，先到先书上字归。
<br>
<br>灯前飞入玉阶虫，未卧常闻半夜钟。
<br>看著中元斋日到，自盘金线绣真容。
<br>
<br>红灯睡里唤春云，云上三更直宿分。
<br>金砌雨来行步滑，两人抬起隐花裙。
<br>
<br>一时起立吹箫管，得宠人来满殿迎。
<br>整顿衣裳皆著却，舞头当拍第三声。
<br>
<br>琵琶先抹六么头，小管丁宁侧调愁。
<br>半夜美人双唱起，一声声出凤凰楼。
<br>
<br>春池日暖少风波，花里牵船水上歌。
<br>遥索剑南新样锦，东宫先钓得鱼多。
<br>
<br>十三初学擘箜篌，弟子名中被点留。
<br>昨日教坊新进入，并房宫女与梳头。
<br>
<br>红蛮杆拨贴胸前，移坐当头近御筵。
<br>用力独弹金殿响，凤凰飞下四条弦。
<br>
<br>春风吹雨洒旗竿，得出深宫不怕寒。
<br>夸道自家能走马，团中横过觅人看。
<br>
<br>粟金腰带象牙锥，散插红翎玉突枝。
<br>旋猎一边还引马，归来鸡兔绕鞍垂。
<br>
<br>云駮花骢各试行，一般毛色一般缨。
<br>殿前来往重骑过，欲得君王别赐名。
<br>
<br>每夜停灯熨御衣，银熏笼底火霏霏。
<br>遥听帐里君王觉，上直钟声始得归。
<br>
<br>因吃樱桃病放归，三年著破旧罗衣。
<br>内中人识从来去，结得金花上贵妃。
<br>
<br>欲迎天子看花去，下得金阶却悔行。
<br>恐见失恩人旧院，回来忆著五弦声。
<br>
<br>往来旧院不堪修，近敕宣徽别起楼。
<br>闻有美人新进入，六宫未见一时愁。
<br>
<br>自夸歌舞胜诸人，恨未承恩出内频。
<br>连夜宫中修别院，地衣帘额一时新。
<br>
<br>闷来无处可思量，旋下金阶旋忆床。
<br>收得山丹红蕊粉，镜前洗却麝香黄。
<br>
<br>蜂须蝉翅薄松松，浮动搔头似有风。
<br>一度出时抛一遍，金条零落满函中。
<br>
<br>合暗报来门锁了，夜深应别唤笙歌。
<br>房房下著珠帘睡，月过金阶白露多。
<br>
<br>御厨不食索时新，每见花开即苦春。
<br>白日卧多娇似病，隔帘教唤女医人。
<br>
<br>丛丛洗手绕金盆，旋拭红巾入殿门。
<br>众里遥抛新摘子，在前收得便承恩。
<br>
<br>御池水色春来好，处处分流白玉渠。
<br>密奏君王知入月，唤人相伴洗裙裾。
<br>
<br>移来女乐部头边，新赐花檀木五弦。
<br>缏得红罗手帕子，中心细画一双蝉。
<br>
<br>新晴草色绿温暾，山雪初消渐出浑。
<br>今日踏青归校晚，传声留著望春门。
<br>
<br>两楼相换珠帘额，中尉明朝设内家。
<br>一样金盘五千面，红酥点出牡丹花。
<br>
<br>尽送春来出内家，记巡传把一枝花。
<br>散时各自烧红烛，相逐行归不上车。
<br>
<br>家常爱著旧衣裳，空插红梳不作妆。
<br>忽地下阶裙带解，非时应得见君王。
<br>
<br>别敕教歌不出房，一声一遍奏君王。
<br>再三博士留残拍，索向宣徽作彻章。
<br>
<br>行中第一争先舞，博士傍边亦被欺。
<br>忽觉管弦偷破拍，急翻罗袖不教知。
<br>
<br>私缝黄帔舍钗梳，欲得金仙观里居。
<br>近被君王知识字，收来案上检文书。
<br>
<br>月冷江清近猎时，玉阶金瓦雪澌澌。
<br>浴堂门外抄名入，公主家人谢面脂。
<br>
<br>未承恩泽一家愁，乍到宫中忆外头。
<br>求守管弦声款逐，侧商调里唱伊州。
<br>
<br>东风泼火雨新休，舁尽春泥扫雪沟。
<br>走马犊车当御路，汉阳宫主进鸡球。
<br>
<br>风帘水阁压芙蓉，四面钩栏在水中。
<br>避热不归金殿宿，秋河织女夜妆红。
<br>
<br>圣人生日明朝是，私地教人属内监。
<br>自写金花红榜子，前头先进凤凰衫。
<br>
<br>避暑昭阳不掷卢，井边含水喷鸦雏。
<br>内中数日无呼唤，拓得滕王蛱蝶图。
<br>
<br>内宴初秋入二更，殿前灯火一天明。
<br>中宫传旨音声散，诸院门开触处行。
<br>
<br>玉蝉金雀三层插，翠髻高丛绿鬓虚。
<br>舞处春风吹落地，归来别赐一头梳。
<br>
<br>树叶初成鸟护窠，石榴花里笑声多。
<br>众中遗却金钗子，拾得从他要赎么。
<br>
<br>小殿初成粉未乾，贵妃姊妹自来看。
<br>为逢好日先移入，续向街西索牡丹。
<br>
<br>内人相续报花开，准拟君王便看来。
<br>逢着五弦琴绣袋，宜春院里按歌回。
<br>
<br>巡吹慢遍不相和，暗数看谁曲校多。
<br>明日梨花园里见，先须逐得内家歌。
<br>
<br>黄金合里盛红雪，重结香罗四出花。
<br>一一傍边书敕字，中官送与大臣家。
<br>
<br>未明东上阁门开，排仗声从后殿来。
<br>阿监两边相对立，遥闻索马一时回。
<br>
<br>宫人早起笑相呼，不识阶前扫地夫。
<br>乞与金钱争借问，外头还似此间无。
<br>
<br>小随阿姊学吹笙，见好君王赐与名。
<br>夜拂玉床朝把镜，黄金殿外不教行。
<br>
<br>日高殿里有香烟，万岁声长动九天。
<br>妃子院中初降诞，内人争乞洗儿钱。
<br>
<br>宫花不共外花同，正月长生一半红。
<br>供御樱桃看守别，直无鸦鹊到园中。
<br>
<br>殿前铺设两边楼，寒食宫人步打球。
<br>一半走来争跪拜，上棚先谢得头筹。
<br>
<br>太仪前日暖房来，嘱向朝阳乞药栽。
<br>敕赐一窠红踯躅，谢恩未了奏花开。
<br>
<br>御前新赐紫罗襦，步步金阶上软舆。
<br>宫局总来为喜乐，院中新拜内尚书。
<br>
<br>鹦鹉谁教转舌关，内人手里养来奸。
<br>语多更觉承恩泽，数对君王忆陇山。
<br>
<br>分朋闲坐赌樱桃，收却投壶玉腕劳。
<br>各把沈香双陆子，局中斗累阿谁高。
<br>
<br>禁寺红楼内里通，笙歌引驾夹城东。
<br>裹头宫监堂前立，手把牙鞘竹弹弓。
<br>
<br>春风院院落花堆，金锁生衣掣不开。
<br>更筑歌台起妆殿，明朝先进画图来。
<br>
<br>舞来汗湿罗衣彻，楼上人扶下玉梯。
<br>归到院中重洗面，金花盆里泼银泥。
<br>
<br>宿妆残粉未明天，总立昭阳花树边。
<br>寒食内人长白打，库中先散与金钱。
<br>
<br>众中偏得君王笑，偷把金箱笔砚开。
<br>书破红蛮隔子上，旋推当直美人来。
<br>
<br>教遍宫娥唱遍词，暗中头白没人知。
<br>楼中日日歌声好，不问从初学阿谁。
<br>
<br>青楼小妇砑裙长，总被抄名入教坊。
<br>春设殿前多队舞，朋头各自请衣裳。
<br>
<br>水中芹叶土中花，拾得还将避众家。
<br>总待别人般数尽，袖中拈出郁金芽。
<br>
<br>玉箫改调筝移柱，催换红罗绣舞筵。
<br>未戴柘枝花帽子，两行宫监在帘前。
<br>
<br>窗窗户户院相当，总有珠帘玳瑁床。
<br>虽道君王不来宿，帐中长是炷牙香。
<br>
<br>雨入珠帘满殿凉，避风新出玉盆汤。
<br>内人恐要秋衣着，不住熏笼换好香。
<br>
<br>金吾除夜进傩名，画袴朱衣四队行。
<br>院院烧灯如白日，沈香火底坐吹笙。
<br>
<br>树头树底觅残红，一片西飞一片东。
<br>自是桃花贪结子，错教人恨五更风。
<br>
<br>金殿当头紫阁重，仙人掌上玉芙蓉。
<br>太平天子朝迎日，五色云车驾六龙。
<br>
<br>鸳鸯瓦上瞥然声，昼寝宫娥梦里惊。
<br>元是我王金弹子，海棠花下打流莺。
<br>
<br>忽地金舆向月陂，内人接著便相随。
<br>却回龙武军前过，当处教开卧鸭池。
<br>
<br>画作天河刻作牛，玉梭金镊采桥头。
<br>每年宫里穿针夜，敕赐诸亲乞巧楼。
<br>
<br>春来睡困不梳头，懒逐君王苑北游。
<br>暂向玉花阶上坐，簸钱赢得两三筹。
<br>
<br>步行送入长门里，不许来辞旧院花。
<br>只恐他时身到此，乞恩求赦放还家。
<br>
<br>缣罗不著索轻容，对面教人染退红。
<br>衫子成来一遍出，明朝半片在园中。
<br>
<br>弹棋玉指两参差，背局临虚斗著危。
<br>先打角头红子落，上三金字半边垂。
<br>
<br>后宫宫女无多少，尽向园中笑一团。
<br>舞蝶落花相觅著，春风共语亦应难。
<br>
<br>宛转黄金白柄长，青荷叶子画鸳鸯。
<br>把来不是呈新样，欲进微风到御床。
<br>
<br>供御香方加减频，水沈山麝每回新。
<br>内中不许相传出，已被医家写与人。
<br>
<br>药童食后送云浆，高殿无风扇少凉。
<br>每到日中重掠鬓，衩衣骑马绕宫廊。
<br>
<br>
<br>&nbsp;&nbsp; 卷302_2 【句】王建 
<br>
<br>单于不向南牧马，席萁遍满天山下。（《咏席萁帘》）
<br>
<br>却公不易胜，莫著外家欺。（见《事文类聚》）
<br>
<br>锦江诗弟子，时寄五花笺。（以下见《海录碎事》）
<br>
<br>花烧落第眼，雨破到家程。
<br>
<br>一朝金凤庭前下，当是虚皇诏沈曦。
<br>
<br>宣城四面水茫茫，草盖江城竹夹墙。
<br>
<br>
<br>
<br>
<br>
<br>
<br>
<br>
<br> 卷303_1 【铜雀妓】刘商 
<br>
<br>魏主矜蛾眉，美人美于玉。高台无昼夜，歌舞竟未足。 
<br>盛色如转圜，夕阳落深谷。仍令身殁后，尚纵平生欲。 
<br>红粉泪纵横，调弦向空屋。举头君不在，惟见西陵木。 
<br>玉辇岂再来，娇鬟为谁绿。那堪秋风里，更舞阳春曲。 
<br>曲罢情不胜，凭阑向西哭。台边生野草，来去罥罗縠。 
<br>况复陵寝间，双双见麋鹿。
<br>
<br>
<br>&nbsp;&nbsp; 卷303_2 【哭韩淮端公兼上崔中丞】刘商 
<br>
<br>坚贞与和璧，利用归干将。金玉徒自宝，高贤无比方。 
<br>挺生岩松姿，孤直凌雪霜。亭亭结清阴，不竞桃李芳。 
<br>读书哂霸业，翊赞思皇王。千载有疑议，一言能否臧。 
<br>儒风久沦弊，颜闵寿不长。邦国岂殄瘁，斯人今又亡。 
<br>别离长春草，存没隔楚乡。闻问尚书恸，泪凝向日黄。 
<br>奄忽薤露晞，杳冥泉夜长。贤愚自修短，天色空苍苍。 
<br>铭旌敛归魂，荆棘生路傍。门柳日萧索，繐帷掩空堂。 
<br>灯孤晦处明，高节殁后彰。芳兰已灰烬，幕府留馀香。 
<br>常爱独坐尊，绣衣如雁行。至今虚左位，言发泪沾裳。
<br>
<br>
<br>
<br>&nbsp;&nbsp; 卷303_3 【秋夜听严绅巴童唱竹枝歌】刘商 
<br>
<br>巴人远从荆山客，回首荆山楚云隔。思归夜唱竹枝歌， 
<br>庭槐叶落秋风多。曲中历历叙乡土，乡思绵绵楚词古。 
<br>身骑吴牛不畏虎，手提蓑笠欺风雨。猿啼日暮江岸边， 
<br>绿芜连山水连天。来时十三今十五，一成新衣已再补。 
<br>鸿雁南飞报邻伍，在家欢乐辞家苦。天晴露白钟漏迟， 
<br>泪痕满面看竹枝。曲终寒竹风袅袅，西方落日东方晓。
<br>
<br>
<br>
<br>&nbsp;&nbsp; 卷303_4 【乌夜啼（一作乌栖曲）】刘商 
<br>
<br>绕树哑哑惊复栖，含烟碧树高枝齐。月明露湿枝亦滑， 
<br>城上女墙西月低。愁人出户听乌啼，团团明月堕墙西。 
<br>月中有桂树，日中有伴侣。何不上天去，一声啼到曙。
<br>
<br>
<br>
<br>&nbsp;&nbsp; 卷303_5 【随阳雁歌送兄南游】刘商 
<br>
<br>塞鸿声声飞不住，终日南征向何处。大漠穷阴多沍寒， 
<br>分飞不得长怀安。春去秋来年岁疾，湖南蓟北关山难。 
<br>寒飞万里胡天雪。夜度千门汉家月。去住应多两地情， 
<br>东西动作经年别。南州风土复何如，春雁归时早寄书。
<br>
<br>
<br>
<br>&nbsp;&nbsp; 卷303_6 【赋得射雉歌送杨协律表弟赴婚期】刘商 
<br>
<br>昔日才高容貌古，相敬如宾不相睹。手奉蘋蘩喜盛门， 
<br>心知礼义感君恩。三星照户春空尽，一树桃花竟不言。 
<br>结束车舆强游往，和风霁日东皋上。鸾凤参差陌上行， 
<br>麦苗萦陇雉初鸣。修容尽饰将何益，极虑呈材欲导情。 
<br>六艺从师得机要，百发穿杨含绝妙。白羽风驰碎锦毛， 
<br>青娥怨处嫣然笑。杨生词赋比潘郎，不似前贤貌不扬。 
<br>听调琴弄能和室，更解弯弧足自防。秋深为尔持圆扇， 
<br>莫忘鲁连飞一箭。
<br>
<br>
<br>
<br>&nbsp;&nbsp; 卷303_7 【泛舒城南溪赋得沙…张侍御赴河南元博士赴扬州拜觐仆射】刘商 
<br>
<br>终日闾阎逐群鸡，喜逢野鹤临清溪。绿苔春水水中影， 
<br>夜月平沙沙上栖。惊谓汀洲白蘋发，又疑曲渚前年雪。 
<br>紫顶昂藏肯狎人，一声嘹亮冲天阙。素质翩翩带落晖， 
<br>湖南渭阳相背飞。东西分散别离促，宇宙苍茫相见稀。 
<br>皇华地仙如鹤驭，乘驾飘飘留不住。延望乘虚入紫霞， 
<br>陌头回首空烟树。会使抟风羽翮轻，九霄云路随先鸣。
<br>
<br>
<br>
<br>&nbsp;&nbsp; 卷303_8 【姑苏怀古送秀才下第归江南】刘商 
<br>
<br>姑苏台枕吴江水，层级鳞差向天倚。秋高露白万林空， 
<br>低望吴田三百里。当时雄盛如何比，千仞无根立平地。 
<br>台前夹月吹玉鸾，台上迎凉撼金翠。银河倒泻君王醉， 
<br>滟酒峨冠眄西子。宫娃酣态舞娉婷，香飙四飒青城坠。 
<br>伍员结舌长嘘嚱，忠谏无因到君耳。城乌啼尽海霞销， 
<br>深掩金屏日高睡。王道潜隳伍员死，可叹斗间瞻王气。 
<br>会稽勾践拥长矛，万马鸣蹄扫空垒。瓦解冰销真可耻， 
<br>凝艳妖芳安足恃。可怜荒堞晚冥濛，麋鹿呦呦达遗址。 
<br>君怀逸气还东吴，吟狂日日游姑苏。兴来下笔到奇景， 
<br>瑶盘迸洒蛟人珠。大鹏矫翼翻云衢，嵩峰霁后凌天孤。 
<br>海潮秋打罗刹石，月魄夜当彭蠡湖。有时凝思家虚无， 
<br>霓幢仿佛游仙都。琳琅暗戛玉华殿，天香静袅金芙蕖。 
<br>君声日下闻来久，清赡何人敢敌手。我逃名迹遁西林， 
<br>不得灞陵倾别酒。莫便五湖为隐沦，年年三十升仙人。
<br>
<br>
<br>
<br>&nbsp;&nbsp; 卷303_9 【金井歌】刘商 
<br>
<br>文明化洽天地清，和气氤氲孕至灵。瑞雪不散抱层岭， 
<br>阳谷霞光射山顶。薙草披沙石窦开，生金曜日明金井。 
<br>虞衡相贺为祯祥，畏人采攫持殳戕。羊驰马走尘满道， 
<br>郡邸封章开建章。君王俭德先简易，赡国肥家在仁义。 
<br>山泽藏金与万人，宣言郡邑无专利。闾阎少长竞奔凑， 
<br>黄金满袖家富有。欢心蹈舞歌皇风，愿载讴歌青史中。
<br>
<br>
<br>
<br>&nbsp;&nbsp; 卷303_10 【柳条歌送客】刘商 
<br>
<br>露井夭桃春未到，迟日犹寒柳开早。高枝低枝飞鹂黄， 
<br>千条万条覆宫墙。几回离别折欲尽，一夜东风吹又长。 
<br>毵毵拂人行不进，依依送君无远近。青春去住随柳条， 
<br>却寄来人以为信。
<br>
<br>
<br>
<br>&nbsp;&nbsp; 卷303_11 【胡笳十八拍·第一拍】刘商 
<br>
<br>汉室将衰兮四夷不宾，动干戈兮征战频。 
<br>哀哀父母生育我，见离乱兮当此辰。纱窗对镜未经事， 
<br>将谓珠帘能蔽身。一朝胡骑入中国，苍黄处处逢胡人。 
<br>忽将薄命委锋镝，可惜红颜随虏尘。
<br>
<br>
<br>
<br>&nbsp;&nbsp; 卷303_12 【胡笳十八拍·第二拍】刘商 
<br>
<br>马上将余向绝域，厌生求死死不得。戎羯腥膻岂是人， 
<br>豺狼喜怒难姑息。行尽天山足霜霰，风土萧条近胡国。 
<br>万里重阴鸟不飞，寒沙莽莽无南北。
<br>
<br>
<br>
<br>&nbsp;&nbsp; 卷303_13 【胡笳十八拍·第三拍】刘商 
<br>
<br>如羁囚兮在缧绁，忧虑万端无处说。使余刀兮剪余发， 
<br>食余肉兮饮余血。诚知杀身愿如此，以余为妻不如死。 
<br>早被蛾眉累此身，空悲弱质柔如水。
<br>
<br>
<br>
<br>&nbsp;&nbsp; 卷303_14 【胡笳十八拍·第四拍】刘商 
<br>
<br>山川路长谁记得，何处天涯是乡国。自从惊怖少精神， 
<br>不觉风霜损颜色。夜中归梦来又去，朦胧岂解传消息。 
<br>漫漫胡天叫不闻，明明汉月应相识。
<br>
<br>
<br>
<br>&nbsp;&nbsp; 卷303_15 【胡笳十八拍·第五拍】刘商 
<br>
<br>水头宿兮草头坐，风吹汉地衣裳破。羊脂沐发长不梳， 
<br>羔子皮裘领仍左。狐襟貉袖腥复膻，昼披行兮夜披卧。 
<br>毡帐时移无定居，日月长兮不可过。
<br>
<br>
<br>
<br>&nbsp;&nbsp; 卷303_16 【胡笳十八拍·第六拍】刘商 
<br>
<br>怪得春光不来久，胡中风土无花柳。天翻地覆谁得知， 
<br>如今正南看北斗。姓名音信两不通，终日经年常闭口。 
<br>是非取与在指撝，言语传情不如手。
<br>
<br>
<br>
<br>&nbsp;&nbsp; 卷303_17 【胡笳十八拍·第七拍】刘商 
<br>
<br>男儿妇人带弓箭，塞马蕃羊卧霜霰。寸步东西岂自由， 
<br>偷生乞死非情愿。龟兹觱篥愁中听，碎叶琵琶夜深怨。 
<br>竟夕无云月上天，故乡应得重相见。
<br>
<br>
<br>
<br>&nbsp;&nbsp; 卷303_18 【胡笳十八拍·第八拍】刘商 
<br>
<br>忆昔私家恣娇小，远取珍禽学驯扰。如今沦弃念故乡， 
<br>悔不当初放林表。朔风萧萧寒日暮，星河寥落胡天晓。 
<br>旦夕思归不得归，愁心想似笼中鸟。
<br>
<br>
<br>
<br>&nbsp;&nbsp; 卷303_19 【胡笳十八拍·第九拍】刘商 
<br>
<br>当日苏武单于问，道是宾鸿解传信。学他刺血写得书， 
<br>书上千重万重恨。髯胡少年能走马，弯弓射飞无远近。 
<br>遂令边雁转怕人，绝域何由达方寸。
<br>
<br>
<br>
<br>&nbsp;&nbsp; 卷303_20 【胡笳十八拍·第十拍】刘商 
<br>
<br>恨凌辱兮恶腥膻，憎胡地兮怨胡天。生得胡儿欲弃捐， 
<br>及生母子情宛然。貌殊语异憎还爱，心中不觉常相牵。 
<br>朝朝暮暮在眼前，腹生手养宁不怜。
<br>
<br>
<br>
<br>&nbsp;&nbsp; 卷303_21 【胡笳十八拍·第十一拍】刘商 
<br>
<br>日来月往相催迁，迢迢星岁欲周天。无冬无夏卧霜霰， 
<br>水冻草枯为一年。汉家甲子有正朔，绝域三光空自悬。 
<br>几回鸿雁来又去，肠断蟾蜍亏复圆。
<br>
<br>
<br>
<br>&nbsp;&nbsp; 卷303_22 【胡笳十八拍·第十二拍】刘商 
<br>
<br>破瓶落井空永沈，故乡望断无归心。宁知远使问姓名， 
<br>汉语泠泠传好音。梦魂几度到乡国，觉后翻成哀怨深。 
<br>如今果是梦中事，喜过悲来情不任。
<br>
<br>
<br>
<br>&nbsp;&nbsp; 卷303_23 【胡笳十八拍·第十三拍】刘商 
<br>
<br>童稚牵衣双在侧，将来不可留又忆。还乡惜别两难分， 
<br>宁弃胡儿归旧国。山川万里复边戍，背面无由得消息。 
<br>泪痕满面对残阳，终日依依向南北。
<br>
<br>
<br>
<br>&nbsp;&nbsp; 卷303_24 【胡笳十八拍·第十四拍】刘商 
<br>
<br>莫以胡儿可羞耻，恩情亦各言其子。手中十指有长短， 
<br>截之痛惜皆相似。还乡岂不见亲族，念此飘零隔生死。 
<br>南风万里吹我心，心亦随风度辽水。
<br>
<br>
<br>
<br>&nbsp;&nbsp; 卷303_25 【胡笳十八拍·第十五拍】刘商 
<br>
<br>叹息襟怀无定分，当时怨来归又恨。不知愁怨情若何， 
<br>似有锋铓扰方寸。悲欢并行情未快，心意相尤自相问。 
<br>不缘生得天属亲，岂向仇雠结恩信。
<br>
<br>
<br>
<br>&nbsp;&nbsp; 卷303_26 【胡笳十八拍·第十六拍】刘商 
<br>
<br>去时只觉天苍苍，归日始知胡地长。重阴白日落何处， 
<br>秋雁所向应南方。平沙四顾自迷惑，远近悠悠随雁行。 
<br>征途未尽马蹄尽，不见行人边草黄。
<br>
<br>
<br>
<br>&nbsp;&nbsp; 卷303_27 【胡笳十八拍·第十七拍】刘商 
<br>
<br>行尽胡天千万里，唯见黄沙白云起。马饥跑雪衔草根， 
<br>人渴敲冰饮流水。燕山仿佛辨烽戍，鼙鼓如闻汉家垒。 
<br>努力前程是帝乡，生前免向胡中死。
<br>
<br>
<br>
<br>&nbsp;&nbsp; 卷303_28 【胡笳十八拍·第十八拍】刘商 
<br>
<br>归来故乡见亲族，田园半芜春草绿。明烛重燃煨烬灰， 
<br>寒泉更洗沈泥玉。载持巾栉礼仪好，一弄丝桐生死足。 
<br>出入关山十二年，哀情尽在胡笳曲。
<br>
<br>
<br>
<br>&nbsp;&nbsp; 卷303_29 【杂言同豆卢郎中郭南七里桥哀悼姚仓曹】刘商 
<br>
<br>桥边足离别，终日为悲辛。登桥因叹逝，却羡别离人。 
<br>桥下东流水，芳树樱桃蕊。流水与潮回，花落明年开。 
<br>可怜三语掾，长作九泉灰。宿昔欢游在何处， 
<br>花前饮足求仙去。
<br>
<br>
<br>
<br>&nbsp;&nbsp; 卷303_30 【春日卧病】刘商 
<br>
<br>楚客经年病，孤舟人事稀。晚晴江柳变，春暮塞鸿归。 
<br>今日方知命，前身自觉非。不能忧岁计，无限故山薇。
<br>
<br>
<br>
<br>&nbsp;&nbsp; 卷303_31 【题禅居废寺】刘商 
<br>
<br>凋残精舍在，连步访缁衣。古殿门空掩，杨花雪乱飞。 
<br>鹤巢松影薄，僧少磬声稀。青眼能留客，疏钟逼夜归。
<br>
<br>
<br>
<br>&nbsp;&nbsp; 卷303_32 【题山寺（一作题悟空寺）】刘商 
<br>
<br>扁舟水淼淼，曲岸复长塘。古寺春山上，登楼忆故乡。 
<br>云烟横极浦，花木拥回廊。更有思归意，晴明陟上方。
<br>
<br>
<br>
<br>&nbsp;&nbsp; 卷303_33 【题杨侍郎新亭】刘商 
<br>
<br>毗陵过柱史，简易在茅茨。芳草如花种，修篁带笋移。 
<br>径幽人未赏，檐静燕初窥。野客怜霜壁，青松画一枝。
<br>
<br>
<br>
<br>&nbsp;&nbsp; 卷303_34 【同徐城季明府游重光寺题晃师壁（作同游重光寺题僧壁）】刘商 
<br>
<br>野寺僧房远，陶潜引客来。鸟喧残果落，兰败几花开。 
<br>真性知无住，微言欲望回。竹风清磬晚，归策步苍苔。
<br>
<br>
<br>
<br>&nbsp;&nbsp; 卷303_35 【送林衮侍御东阳秩满赴上都】刘商 
<br>
<br>几年乌府内，何处逐凫归。关吏迷骢马，铜章累绣衣。 
<br>野亭山草绿，客路柳花飞。况复长安远，音书从此稀。
<br>
<br>
<br>
<br>&nbsp;&nbsp; 卷303_36 【送人之江东】刘商 
<br>
<br>含香仍佩玉，宜入镜中行。尽室随乘兴，扁舟不计程。 
<br>渡江霖雨霁，对月夜潮生。莫虑当炎暑，稽山水木清。
<br>
<br>
<br>
<br>&nbsp;&nbsp; 卷303_37 【送李元规昆季赴举】刘商 
<br>
<br>见诵甘泉赋，心期折桂归。凤雏皆五色，鸿渐又双飞。 
<br>别思看衰柳，秋风动客衣。明朝问礼处，暂觉雁行稀。
<br>
<br>
<br>
<br>&nbsp;&nbsp; 卷303_38 【送杨闲侍御拜命赴上都】刘商 
<br>
<br>贺客移星使，丝纶出紫微。手中霜作简，身上绣为衣。 
<br>骢马朝天疾，台乌向日飞。亲朋皆避路，不是送人稀。
<br>
<br>
<br>
<br>&nbsp;&nbsp; 卷303_39 【赋得月下闻蛩送别】刘商 
<br>
<br>物候改秋节，炎凉此夕分。暗虫声遍草，明月夜无云。 
<br>清迥檐外见，凄其篱下闻。感时兼惜别，羁思自纷纷。
<br>
<br>
<br>
<br>&nbsp;&nbsp; 卷303_40 【重阳日寄上饶李明府】刘商 
<br>
<br>重阳秋雁未衔芦，始觉他乡节候殊。旅馆但知闻蟋蟀， 
<br>邮童不解献茱萸。陶潜何处登高醉，倦客停桡一事无。 
<br>来岁公田多种黍，莫教黄菊笑杨朱。
<br>
<br>
<br>
<br>&nbsp;&nbsp; 卷303_41 【同诸子哭张元易】刘商 
<br>
<br>盛德高名总是空，神明福善大朦胧。游魂永永无归日， 
<br>流水年年自向东。素帷旅榇乡关远，丹旐孤灯客舍中。 
<br>伯道共悲无后嗣，孀妻老母断根蓬。
<br>
<br>
<br>
<br>&nbsp;&nbsp; 卷303_42 【合肥至日愁中寄郑明府】刘商 
<br>
<br>失计为卑吏，三年滞楚乡。不能随世俗，应是昧行藏。 
<br>白璧空无玷，黄沙只自伤。暮天乡思乱，晓镜鬓毛苍。 
<br>灰管移新律，穷阴变一阳。岁时人共换，幽愤日先长。 
<br>拙宦惭知己，无媒悔自强。迍邅羞薄命，恩惠费馀光。 
<br>众口诚难称，长川却易防。鱼竿今尚在，行此掉沧浪。
<br>
<br>
<br>
<br>&nbsp;&nbsp; 卷303_43 【送庐州贾使君拜命】刘商 
<br>
<br>考绩朝称贵，时清武用文。二天移外府，三命佐元勋。 
<br>佩玉兼高位，摐金阅上军。威容冠是铁，图画阁名芸。 
<br>人咏甘棠茂，童谣竹马群。悬旌风肃肃，卧辙泪纷纷。 
<br>特达恩难报，升沈路易分。侯嬴不得从，心逐信陵君。
<br>
<br>
<br>
<br>
<br>
<br>
<br>&nbsp;&nbsp;卷304_1 【怨妇】刘商 
<br>
<br>净扫黄金阶，飞霜皎如雪。下帘弹箜篌，不忍见秋月。
<br>
<br>
<br>&nbsp;&nbsp; 卷304_2 【绿珠怨】刘商 
<br>
<br>从来上台榭，不敢倚阑干。零落知成血，高楼直下看。
<br>
<br>
<br>
<br>&nbsp;&nbsp; 卷304_3 【古意】刘商 
<br>
<br>达晓寝衣冷，开帷霜露凝。风吹昨夜泪，一片枕前冰。
<br>
<br>
<br>
<br>&nbsp;&nbsp; 卷304_4 【哭萧抡】刘商 
<br>
<br>何处哭故人，青门水如箭。当时水头别，从此不相见。
<br>
<br>
<br>
<br>&nbsp;&nbsp; 卷304_5 【送从弟赴上都】刘商 
<br>
<br>车骑秦城远，囊装楚客贫。月明思远道，诗罢诉何人。
<br>
<br>
<br>
<br>&nbsp;&nbsp; 卷304_6 【登相国寺阁】刘商 
<br>
<br>晴日登临好，春风各望家。垂杨夹城路，客思逐杨花。
<br>
<br>
<br>
<br>&nbsp;&nbsp; 卷304_7 【酬濬上人采药见寄】刘商 
<br>
<br>玉英期共采，云岭独先过。应得灵芝也，诗情一倍多。
<br>
<br>
<br>
<br>&nbsp;&nbsp; 卷304_8 【曲水寺枳实】刘商 
<br>
<br>枳实绕僧房，攀枝置药囊。洞庭山上橘，霜落也应黄。
<br>
<br>
<br>
<br>&nbsp;&nbsp; 卷304_9 【酬问师】刘商 
<br>
<br>虚空无处所，仿佛似琉璃。诗境何人到，禅心又过诗。
<br>
<br>
<br>
<br>&nbsp;&nbsp; 卷304_10 【殷秀才求诗】刘商 
<br>
<br>倾盖见芳姿，晴天琼树枝。连城犹隐石，唯有卞和知。
<br>
<br>
<br>
<br>&nbsp;&nbsp; 卷304_11 【行营即事】刘商 
<br>
<br>万姓厌干戈，三边尚未和。将军夸宝剑，功在杀人多。
<br>
<br>
<br>
<br>&nbsp;&nbsp; 卷304_12 【送刘寰北归】刘商 
<br>
<br>南巢登望县城孤，半是青山半是湖。
<br>知尔素多山水兴，此回归去更来无。
<br>
<br>
<br>
<br>&nbsp;&nbsp; 卷304_13 【送王閈归苏州】刘商 
<br>
<br>深山穷谷没人来，邂逅相逢眼渐开。
<br>云鹤洞宫君未到，夕阳帆影几时回。
<br>
<br>
<br>
<br>&nbsp;&nbsp; 卷304_14 【送人往虔州】刘商 
<br>
<br>莫叹乘轺道路赊，高楼日日望还家。
<br>人到南康皆下泪，唯君笑向此中花。
<br>
<br>
<br>
<br>&nbsp;&nbsp; 卷304_15 【送僧往湖南（一作送清上人）】刘商 
<br>
<br>闲出东林日影斜，稻苗深浅映袈裟。
<br>船到南湖风浪静，可怜秋水照莲花。
<br>
<br>
<br>
<br>&nbsp;&nbsp; 卷304_16 【送元使君自楚移越】刘商 
<br>
<br>露冕行春向若耶，野人怀惠欲移家。
<br>东风二月淮阴郡，唯见棠梨一树花。
<br>
<br>
<br>
<br>&nbsp;&nbsp; 卷304_17 【移居深山谢别亲故】刘商 
<br>
<br>不食黄精不采薇，葛苗为带草为衣。
<br>孤云更入深山去，人绝音书雁自飞。
<br>
<br>
<br>
<br>&nbsp;&nbsp; 卷304_18 【送王永二首（一作合溪送王永归东郭）】刘商 
<br>
<br>君去春山谁共游，鸟啼花落水空流。
<br>如今送别临溪水，他日相思来水头。
<br>
<br>绵衣似热夹衣寒，时景虽和春已阑。
<br>诚知暂别那惆怅，明日藤花独自看。
<br>
<br>
<br>
<br>&nbsp;&nbsp; 卷304_19 【送别】刘商 
<br>
<br>灞岸青门有弊庐，昨来闻道半丘墟。
<br>陌头空送长安使，旧里无人可寄书。
<br>
<br>
<br>
<br>&nbsp;&nbsp; 卷304_20 【送王贞】刘商 
<br>
<br>清阳玉润复多才，邂逅佳期过早梅。
<br>槿花亦可浮杯上，莫待东篱黄菊开。
<br>
<br>
<br>
<br>&nbsp;&nbsp; 卷304_21 【送薛六暂游扬州】刘商 
<br>
<br>志在乘轩鸣玉珂，心期未快隐青萝。
<br>广陵行路风尘合，城郭新秋砧杵多。
<br>
<br>
<br>
<br>&nbsp;&nbsp; 卷304_22 【送杨行元赴举】刘商 
<br>
<br>晚渡邗沟惜别离，渐看烽火马行迟。
<br>千钧何处穿杨叶，二月长安折桂枝。
<br>
<br>
<br>
<br>&nbsp;&nbsp; 卷304_23 【行营送人】刘商 
<br>
<br>鞞鼓喧喧对古城，独寻归鸟马蹄轻。
<br>回来看觅莺飞处，即是将军细柳营。
<br>
<br>
<br>
<br>&nbsp;&nbsp; 卷304_24 【滑州送人先归】刘商 
<br>
<br>河水冰消雁北飞，寒衣未足又春衣。
<br>自怜漂荡经年客，送别千回独未归。
<br>
<br>
<br>
<br>&nbsp;&nbsp; 卷304_25 【送濬上人】刘商 
<br>
<br>木落前山霜露多，手持寒锡远头陀。
<br>眼看庭树梅花发，不见诗人独咏歌。
<br>
<br>
<br>
<br>&nbsp;&nbsp; 卷304_26 【高邮送弟遇北游】刘商 
<br>
<br>门临楚国舟船路，易见行人易别离。
<br>今日送君心最恨，孤帆水下又风吹。
<br>
<br>
<br>
<br>&nbsp;&nbsp; 卷304_27 【送豆卢郎赴海陵】刘商 
<br>
<br>烟波极目已沾襟，路出东塘水更深。
<br>看取海头秋草色，一如江上别离心。
<br>
<br>
<br>
<br>&nbsp;&nbsp; 卷304_28 【送女子】刘商 
<br>
<br>青娥宛宛聚为裳，乌鹊桥成别恨长。
<br>惆怅梧桐非旧影，不悲鸿雁暂随阳。
<br>
<br>
<br>
<br>&nbsp;&nbsp; 卷304_29 【酬道芬寄画松】刘商 
<br>
<br>闻道铅华学沈宁，寒枝淅沥叶青青。
<br>一株将比囊中树，若个年多有茯苓。
<br>
<br>
<br>
<br>&nbsp;&nbsp; 卷304_30 【山翁持酒相访以画松酬之】刘商 
<br>
<br>白社风霜惊暮年，铜瓶桑落慰秋天。
<br>怜君意厚留新画，不著松枝当酒钱。
<br>
<br>
<br>
<br>&nbsp;&nbsp; 卷304_31 【题潘师房】刘商 
<br>
<br>渡水傍山寻石壁，白云飞处洞门开。
<br>仙人来往行无迹，石径春风长绿苔。
<br>
<br>
<br>
<br>&nbsp;&nbsp; 卷304_32 【谢自然却还旧居】刘商 
<br>
<br>仙侣招邀自有期，九天升降五云随。
<br>不知辞罢虚皇日，更向人间住几时。
<br>
<br>
<br>
<br>&nbsp;&nbsp; 卷304_33 【寄李俌】刘商 
<br>
<br>挂却衣冠披薜荔，世人应是笑狂愚。
<br>年来渐觉髭须黑，欲寄松花君用无。
<br>
<br>
<br>
<br>&nbsp;&nbsp; 卷304_34 【赠头陀师】刘商 
<br>
<br>少壮从戎马上飞，雪山童子未缁衣。
<br>秋山年长头陀处，说我军前射虎归。
<br>
<br>
<br>
<br>&nbsp;&nbsp; 卷304_35 【赠严四草屦】刘商 
<br>
<br>轻微菅蒯将何用，容足偷安事颇同。
<br>日入信陵宾馆静，赠君闲步月明中。
<br>
<br>
<br>
<br>&nbsp;&nbsp; 卷304_36 【题刘偃庄】刘商 
<br>
<br>何事退耕沧海畔，闲看富贵白云飞。
<br>门前种稻三回熟，县里官人四考归。
<br>
<br>
<br>
<br>&nbsp;&nbsp; 卷304_37 【题黄陂夫人祠】刘商 
<br>
<br>苍山云雨逐明神，唯有香名万岁春。
<br>东风三月黄陂水，只见桃花不见人。
<br>
<br>
<br>
<br>&nbsp;&nbsp; 卷304_38 【题道济上人房】刘商 
<br>
<br>何处营求出世间，心中无事即身闲。
<br>门外水流风叶落，唯将定性对前山。
<br>
<br>
<br>
<br>&nbsp;&nbsp; 卷304_39 【梨树阴】刘商 
<br>
<br>福庭人静少攀援，雨露偏滋影易繁。
<br>磊落紫香香亚树，清阴满地昼当轩。
<br>
<br>
<br>
<br>&nbsp;&nbsp; 卷304_40 【秋蝉声】刘商 
<br>
<br>萧条旅舍客心惊，断续僧房静又清。
<br>借问蝉声何所为，人家古寺两般声。
<br>
<br>
<br>
<br>&nbsp;&nbsp; 卷304_41 【归山留别子侄二首】刘商 
<br>
<br>车马驱驰人在世，东西南北鹤随云。
<br>莫言贫病无留别，百代簪缨将付君。
<br>
<br>不逐浮云不羡鱼，杏花茅屋向阳居。
<br>鹤鸣华表应传语，雁度霜天懒寄书。
<br>
<br>
<br>
<br>&nbsp;&nbsp; 卷304_42 【与湛上人院画松】刘商 
<br>
<br>水墨乍成岩下树，摧残半隐洞中云。
<br>猷公曾住天台寺，阴雨猿声何处闻。
<br>
<br>
<br>
<br>&nbsp;&nbsp; 卷304_43 【白沙宿窦常宅观妓】刘商 
<br>
<br>扬子澄江映晚霞，柳条垂岸一千家。
<br>主人留客江边宿，十月繁霜见杏花。
<br>
<br>
<br>
<br>&nbsp;&nbsp; 卷304_44 【上巳日两县寮友会集时主邮不遂驰赴辄题以寄方寸】刘商 
<br>
<br>踏青看竹共佳期，春水晴山祓禊词。
<br>独坐邮亭心欲醉，樱桃落尽暮愁时。
<br>
<br>
<br>
<br>&nbsp;&nbsp; 卷304_45 【怀张璪】刘商 
<br>
<br>苔石苍苍临涧水，阴风袅袅动松枝。
<br>世间唯有张通会，流向衡阳那得知。
<br>
<br>
<br>
<br>&nbsp;&nbsp; 卷304_46 【与于中丞】刘商 
<br>
<br>万顷荒林不敢看，买山容足拟求安。
<br>田园失计全芜没，何处春风种蕙兰。
<br>
<br>
<br>
<br>&nbsp;&nbsp; 卷304_47 【袁十五远访山门】刘商 
<br>
<br>僻居谋道不谋身，避病桃源不避秦。
<br>远入青山何所见，寒花满径白头人。
<br>
<br>
<br>
<br>&nbsp;&nbsp; 卷304_48 【行营病中】刘商 
<br>
<br>心许征南破虏归，可言羸病卧戎衣。
<br>迟迟不见怜弓箭，惆怅秋鸿敢近飞。
<br>
<br>
<br>
<br>&nbsp;&nbsp; 卷304_49 【合谿水涨寄敬山人】刘商 
<br>
<br>共爱碧谿临水住，相思来往践莓苔。
<br>而今却欲嫌谿水，雨涨春流隔往来。
<br>
<br>
<br>
<br>&nbsp;&nbsp; 卷304_50 【不羡花】刘商 
<br>
<br>惆怅朝阳午又斜，剩栽桃李学仙家。
<br>花开花落人如旧，谁道容颜不及花。
<br>
<br>
<br>
<br>&nbsp;&nbsp; 卷304_51 【醉后】刘商 
<br>
<br>春草秋风老此身，一瓢长醉任家贫。
<br>醒来还爱浮萍草，漂寄官河不属人。
<br>
<br>
<br>
<br>&nbsp;&nbsp; 卷304_52 【题水洞二首】刘商 
<br>
<br>桃花流出武陵洞，梦想仙家云树春。
<br>今看水入洞中去，却是桃花源里人。
<br>
<br>长看岩穴泉流出，忽听悬泉入洞声。
<br>莫摘山花抛水上，花浮出洞世人惊。
<br>
<br>
<br>
<br>&nbsp;&nbsp; 卷304_53 【代人村中悼亡二首】刘商 
<br>
<br>花落茅檐转寂寥，魂随暮雨此中销。
<br>迩来庭柳无人折，长得垂枝一万条。
<br>
<br>虚室无人乳燕飞，苍苔满地履痕稀。
<br>庭前唯有蔷薇在，花似残妆叶似衣。
<br>
<br>
<br>
<br>&nbsp;&nbsp; 卷304_54 【观猎三首】刘商 
<br>
<br>梦非熊虎数年间，驱尽豺狼宇宙闲。
<br>传道单于闻校猎，相期不敢过阴山。
<br>
<br>日隐寒山猎未归，鸣弦落羽雪霏霏。
<br>梁园射尽南飞雁，淮楚人惊阳鸟啼。
<br>
<br>松月东轩许独游，深恩未报复淹留。
<br>梁园日暮从公猎，每过青山不举头。
<br>
<br>
<br>
<br>&nbsp;&nbsp; 卷304_55 【画石】刘商 
<br>
<br>苍藓千年粉绘传，坚贞一片色犹全。
<br>那知忽遇非常用，不把分铢补上天。
<br>
<br>
<br>
<br>&nbsp;&nbsp; 卷304_56 【咏双开莲花】刘商 
<br>
<br>菡萏新花晓并开，浓妆美笑面相隈。
<br>西方采画迦陵鸟，早晚双飞池上来。
<br>
<br>
<br>
<br>&nbsp;&nbsp; 卷304_57 【夜闻邻管】刘商 
<br>
<br>何事霜天月满空，鹂雏百啭向春风。
<br>邻家思妇更长短，杨柳如丝在管中。
<br>
<br>
<br>
<br>&nbsp;&nbsp; 卷304_58 【山中寄元二侍御二首】刘商 
<br>
<br>心期汗漫卧云扃，家计漂零水上萍。
<br>桃李向秋凋落尽，一枝松色独青青。
<br>
<br>拖紫锵金济世才，知君倚玉望三台。
<br>深山穷谷无人到，唯有狂愚独自来。
<br>
<br>
<br>
<br>&nbsp;&nbsp; 卷304_59 【上崔十五老丈】刘商 
<br>
<br>天汉乘槎可问津，寂寥深景到无因。
<br>看花独往寻诗客，不为经时谒丈人。
<br>
<br>
<br>
<br>&nbsp;&nbsp; 卷304_60 【袁德师求画松】刘商 
<br>
<br>柏偃松頫势自分，森梢古意出浮云。
<br>如今眼暗画不得，旧有三株持赠君。
<br>
<br>
<br>
<br>&nbsp;&nbsp; 卷304_61 【早夏月夜问王开】刘商 
<br>
<br>清风首夏夜犹寒，嫩笋侵阶竹数竿。
<br>君向苏台长见月，不知何事此中看。
<br>
<br>
<br>
<br>&nbsp;&nbsp; 卷304_62 【裴十六厅即事】刘商 
<br>
<br>主人能政讼庭闲，帆影云峰户牖间。
<br>每到夕阳岚翠近，只言篱障倚前山。
<br>
<br>
<br>
<br>&nbsp;&nbsp; 卷304_63 【春日行营即事】刘商 
<br>
<br>风引双旌马首齐，曹南战胜日平西。
<br>为儒不解从戎事，花落春深闻鼓鼙。
<br>
<br>
<br>
<br>&nbsp;&nbsp; 卷304_64 【画树后呈濬师】刘商 
<br>
<br>翔凤边风十月寒，苍山古木更摧残。
<br>为君壁上画松柏，劲雪严霜君试看。
<br>
<br>
<br>
<br>&nbsp;&nbsp; 卷304_65 【吊从甥】刘商 
<br>
<br>日晚河边访茕独，衰柳寒芜绕茅屋。
<br>儿童惊走报人来，孀妇开门一声哭。
<br>
<br>
<br>
<br>&nbsp;&nbsp; 卷304_66 【句】刘商 
<br>
<br>邮筒不解献茱萸。（《容斋随笔》）。
<br>
<br>赵侯首带鹿耳巾，规模出自陶弘景。 
<br>（《鹿耳巾歌》。《海录碎事》）。
<br>
<br>
<br>
<br>
<br>
<br>
<br>
<br>&nbsp;&nbsp;卷305_1 【登城楼作】陈翊 
<br>
<br>井邑白云间，严城远带山。沙墟阴欲暮，郊色淡方闲。 
<br>孤径回榕岸，层峦破枳关。寥寥分远望，暂得一开颜。
<br>
<br>
<br>&nbsp;&nbsp; 卷305_2 【宴柏台】陈翊 
<br>
<br>华台陈桂席，密榭宴清真。柏叶犹霜气，桃花似汉津。 
<br>青尊照深夕，绿绮映芳春。欲忆相逢后，无言岭海人。
<br>
<br>
<br>
<br>&nbsp;&nbsp; 卷305_3 【过马侍中亭】陈翊 
<br>
<br>草色照双扉，轩车到客稀。苔衣香屐迹，花绶少尘飞。 
<br>薄望怜池净，开畦爱雨肥。相过忘日昃，坐待白云归。
<br>
<br>
<br>
<br>&nbsp;&nbsp; 卷305_4 【寄邵校书楚苌】陈翊 
<br>
<br>爱酒时称僻，高情自不凡。向人方白眼，违俗有青岩。 
<br>云际开三径，烟中挂一帆。相期同岁晚，闲兴与松杉。
<br>
<br>
<br>
<br>&nbsp;&nbsp; 卷305_5 【龙池春草】陈翊 
<br>
<br>青春光凤苑，细草遍龙池。曲渚交蘋叶，回塘惹柳枝。 
<br>因风初苒苒，覆岸欲离离。色带金堤静，阴连玉树移。 
<br>日光浮靃靡，波影动参差。岂比生幽远，芳馨众不知。
<br>
<br>
<br>
<br>&nbsp;&nbsp; 卷305_6 【郊行示友人】陈翊 
<br>
<br>水开长镜引诸峦，春洞花深落翠寒。
<br>醉向丝萝惊自醒，与君清耳听松湍。
<br>
<br>
<br>
<br>&nbsp;&nbsp; 卷305_7 【送别萧二】陈翊 
<br>
<br>橘花香覆白蘋洲，江引轻帆入远游。
<br>千里云天风雨夕，忆君不敢再登楼。
<br>
<br>
<br>
<br>&nbsp;&nbsp; 卷305_8 【游仙】刘复 
<br>
<br>税驾倚扶桑，逍遥望九州。二老佐轩辕，移戈戮蚩尤。 
<br>功成弃之去，乘龙上天游。天上见玉皇，寿与天地休。 
<br>俯视昆仑宫，五城十二楼。王母何窈眇，玉质清且柔。 
<br>扬袂折琼枝，寄我天东头。相思千万岁，大运浩悠悠。 
<br>安用知吾道，日月不能周。寄音青鸟翼，谢尔碧海流。
<br>
<br>
<br>
<br>&nbsp;&nbsp; 卷305_9 【寺居清晨】刘复 
<br>
<br>高枕对晓月，衣巾清且凉。露华朝未晞，滴沥含虚光。 
<br>隔竹闻汲井，开扉见焚香。幽心感衰病，结念依法王。 
<br>青冥早云飞，杳霭空鸟翔。此情皆有释，悠然知所忘。
<br>
<br>
<br>
<br>&nbsp;&nbsp; 卷305_10 【出东城】刘复 
<br>
<br>步出东城门，独行已彷徨。伊洛泛清流，密林含朝阳。 
<br>芳景虽可瞩，忧怀在中肠。人生几何时，苒苒随流光。 
<br>愿得心所亲，尊酒坐高堂。一为浮沉隔，会合殊未央。 
<br>双戏水中凫，和鸣自翱翔。我无此羽翼，安可以比方。
<br>
<br>
<br>
<br>&nbsp;&nbsp; 卷305_11 【经禁城】刘复 
<br>
<br>日没路且长，游子欲涕零。荒城无人路，秋草飞寒萤。 
<br>东南古丘墟，莽苍驰郊坰。黄云晦断岸，枯井临崩亭。 
<br>昔人竟何之，穷泉独冥冥。苍苔没碑版，朽骨无精灵。 
<br>俯仰寄世间，忽如流波萍。金石非汝寿，浮生等臊腥。 
<br>不如学神仙，服食求丹经。
<br>
<br>
<br>
<br>&nbsp;&nbsp; 卷305_12 【出三城留别幕中三判官】刘复 
<br>
<br>翔禽托高柯，倦客念主人。恩义有所知，四海同一身。 
<br>况皆旷大姿，翰音见良辰。陈规佐武略，高视据要津。 
<br>常愿投素诚，今果得所申。金罍列四座，广厦无氛尘。 
<br>留连徂暑中，观望历数旬。河山险以固，士卒勇且仁。 
<br>饬装去未归，相追越城闉。愧无青玉案，缄佩永不泯。
<br>
<br>
<br>
<br>&nbsp;&nbsp; 卷305_13 【送刘秀才南归（一作陈存诗）】刘复 
<br>
<br>鸟啼杨柳垂，此别千万里。古路入商山，春风生灞水。 
<br>停车落日在，罢酒离人起。蓬户寄龙沙，送归情讵已。
<br>
<br>
<br>
<br>&nbsp;&nbsp; 卷305_14 【送王伦（一作汪伦）】刘复 
<br>
<br>春江日未曛，楚客酣送君。翩翩孤黄鹤，万里沧洲云。 
<br>四方各有志，岂得常顾群。山连巴湘远，水与荆吴分。 
<br>清光日修阻，尺素安可论。相思寄梦寐，瑶草空氛氲。
<br>
<br>
<br>
<br>&nbsp;&nbsp; 卷305_15 【长相思】刘复 
<br>
<br>长相思，在桂林，苍梧山远潇湘深。秋堂零泪倚金瑟， 
<br>朱颜摇落随光阴。长宵嘹唳鸿命侣，河汉苍苍隔牛女。 
<br>宁知一水不可渡，况复万山修且阻。彩丝织绮文双鸳， 
<br>昔时赠君君可怜。何言一去瓶落井，流尘歇灭金炉前。
<br>
<br>
<br>
<br>&nbsp;&nbsp; 卷305_16 【长歌行】刘复 
<br>
<br>淮南木落秋云飞，楚宫商歌今正悲。青春白日不与我， 
<br>当垆举酒劝君持。出门驱驰四方事，徒用辛勤不得意。 
<br>三山海底无见期，百龄世间莫虚弃。 
<br>君不见金城帝业汉家有，东制诸侯欲长久。 
<br>奸雄窃命风尘昏，函谷重关不能守。龙蛇出没经两朝， 
<br>胡虏凭陵大道销。河水东流宫阙尽，五陵松柏自萧萧。
<br>
<br>
<br>
<br>&nbsp;&nbsp; 卷305_17 【春游曲】刘复 
<br>
<br>春风戏狭斜，相见莫愁家。细酌蒲桃酒，娇歌玉树花。 
<br>裁衫催白纻，迎客走朱车。不觉重城暮，争栖柳上鸦。
<br>
<br>
<br>
<br>&nbsp;&nbsp; 卷305_18 【杂曲】刘复 
<br>
<br>宝剑饰文犀，当风似切泥。逢君感意气，贳酒杜陵西。 
<br>赵女颜虽少，宛驹齿正齐。娇多不肯别，更待夜乌啼。
<br>
<br>
<br>
<br>&nbsp;&nbsp; 卷305_19 【春雨】刘复 
<br>
<br>细雨度深闺，莺愁欲懒啼。如烟飞漠漠，似露湿凄凄。 
<br>草色行看靡，花枝暮欲低。晓听钟鼓动，早送锦障泥。
<br>
<br>
<br>
<br>&nbsp;&nbsp; 卷305_20 【夕次襄邑】刘复 
<br>
<br>何处成吾道，经年远路中。客心犹向北，河水自归东。 
<br>古戍飘残角，疏林振夕风。轻舟难载月，那与故人同。
<br>
<br>
<br>
<br>&nbsp;&nbsp; 卷305_21 【夏日】刘复 
<br>
<br>映日纱窗深且闲，含桃红日石榴殷。银瓶绠转桐花井， 
<br>沉水烟销金博山。文簟象床娇倚瑟，彩奁铜镜懒拈环。 
<br>明朝戏去谁相伴，年少相逢狭路间。
<br>
<br>
<br>
<br>&nbsp;&nbsp; 卷305_22 【送黄晔明府岳州湘阴赴任（一作刘三复诗）】刘复 
<br>
<br>拟占名场第一科，龙门十上困风波。三年护塞从戎远， 
<br>万里投荒失意多。花县到时铜墨贵，叶舟行处水云和。 
<br>遥知布惠苏民后，应向祠堂吊汨罗。
<br>
<br>
<br>
<br>&nbsp;&nbsp; 卷305_23 【禅门寺暮钟】刘复 
<br>
<br>簨簴高悬于阗钟，黄昏发地殷龙宫。
<br>游人忆到嵩山夜，叠阁连楼满太空。
<br>
<br>
<br>
<br>&nbsp;&nbsp; 卷305_24 【同张深秀才游华严寺】冷朝阳 
<br>
<br>同游云外寺，渡水入禅关。立扫窗前石，坐看池上山。 
<br>有僧飞锡到，留客话松间。不是缘名利，好来长伴闲。
<br>
<br>
<br>
<br>&nbsp;&nbsp; 卷305_25 【中秋与空上人同宿华严寺】冷朝阳 
<br>
<br>扫榻相逢宿，论诗旧梵宫。磬声迎鼓尽，月色过山穷。 
<br>庭簇安禅草，窗飞带火虫。一宵何惜别，回首隔秋风。
<br>
<br>
<br>
<br>&nbsp;&nbsp; 卷305_26 【宿柏岩寺】冷朝阳 
<br>
<br>幽寺在岩中，行唯一径通。客吟孤峤月，蝉噪数枝风。 
<br>秋色生苔砌，泉声入梵宫。吾师修道处，不与世间同。
<br>
<br>
<br>
<br>&nbsp;&nbsp; 卷305_27 【登灵善寺塔】冷朝阳 
<br>
<br>飞阁青霞里，先秋独早凉。天花映窗近，月桂拂檐香。 
<br>华岳三峰小，黄河一带长。空闻指归路，烟处有垂杨。
<br>
<br>
<br>
<br>&nbsp;&nbsp; 卷305_28 【瀑布泉】冷朝阳 
<br>
<br>潺湲半空里，霖落石房边。风激珠光碎，山欹练影偏。 
<br>急流难起浪，迸沫只如烟。自古惟今日，凄凉一片泉。
<br>
<br>
<br>
<br>&nbsp;&nbsp; 卷305_29 【冬日逢冯法曹话怀】冷朝阳 
<br>
<br>分襟二年内，多少事相干。礼乐风全变，尘埃路渐难。 
<br>秋林新叶落，霜月满庭寒。虽喜逢知己，他乡岁又阑。
<br>
<br>
<br>
<br>&nbsp;&nbsp; 卷305_30 【送唐六赴举】冷朝阳 
<br>
<br>秋色生边思，送君西入关。草衰空大野，叶落露青山。 
<br>故国烟霞外，新安道路间。碧霄知己在，香桂月中攀。
<br>
<br>
<br>
<br>&nbsp;&nbsp; 卷305_31 【送远上人归京】冷朝阳 
<br>
<br>夏腊岁方深，思归彻曙吟。未离销雪院，已有过云心。 
<br>寒磬清函谷，孤钟宿华阴。别京游旧寺，月色似双林。
<br>
<br>
<br>
<br>&nbsp;&nbsp; 卷305_32 【别郎上人】冷朝阳 
<br>
<br>过云寻释子，话别更依依。静室开来久，游人到自稀。 
<br>触风香气尽，隔水磬声微。独傍孤松立，尘中多是非。
<br>
<br>
<br>
<br>&nbsp;&nbsp; 卷305_33 【立春】冷朝阳 
<br>
<br>玉律传佳节，青阳应此辰。土牛呈岁稔，彩燕表年春。 
<br>腊尽星回次，寒馀月建寅。风光行处好，云物望中新。 
<br>流水初销冻，潜鱼欲振鳞。梅花将柳色，偏思越乡人。
<br>
<br>
<br>
<br>&nbsp;&nbsp; 卷305_34 【送红线】冷朝阳 
<br>
<br>采菱歌怨木兰舟，送客魂销百尺楼。
<br>还似洛妃乘雾去，碧天无际水空流。
<br>
<br>
<br>
<br>&nbsp;&nbsp; 卷305_35 【南至日太史登台书云物】于尹躬 
<br>
<br>至日行时令，登台约礼文。官称伯赵氏，色辨五方云。 
<br>昼漏听初发，阳光望渐分。司天为岁备，持简出人群。 
<br>惠爱周微物，生灵荷圣君。长当有嘉瑞，郁郁复纷纷。
<br>
<br>
<br>
<br>&nbsp;&nbsp; 卷305_36 【赠别二首】柳郴 
<br>
<br>江浦程千里，离尊泪数行。无论吴与楚，俱是客他乡。
<br>
<br>何处最悲辛，长亭临古津。往来舟楫路，前后别离人。
<br>
<br>
<br>
<br>&nbsp;&nbsp; 卷305_37 【句】柳郴 
<br>
<br>他乡生白发，旧国有青山。 
<br>（《贼平后送客还乡》。见《纪事》）。
<br>
<br>
<br>
<br>&nbsp;&nbsp; 卷305_38 【望终南春雪】李子卿 
<br>
<br>山势抱西秦，初年瑞雪频。色摇鹑野霁，影落凤城春。 
<br>辉耀银峰逼，晶明玉树亲。尚寒由气劲，不夜为光新。 
<br>荆岫全疑近，昆丘宛合邻。馀辉倘可借，回照读书人。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
