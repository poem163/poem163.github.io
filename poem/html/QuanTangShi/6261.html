<HTML>
<HEAD>
<TITLE>全唐诗 卷888-891 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷888-891</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷888-891</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6261"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷888-891')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷888-891]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷888_1 【奉和郎中题仙岩瀑布十四韵】灵澈 
<br>
<br>致闲在一郡，民安已三年。每怀贞士心，孙许犹差肩。 
<br>采异百代后，得之古人前。扪险路坱圠，临深闻潺湲。 
<br>上有千岁树，下飞百丈泉。清谷长雷雨，丹青凝霜烟。 
<br>遥将大壑近，暗与方壶连。白石颜色寒，老藤花叶鲜。 
<br>轩皇自兹去，乔木空依然。碧山东极海，明月高升天。 
<br>平野生竹柏，虽远地不偏。永愿酬国恩，自将布金田。 
<br>穆穆早朝人，英英丹陛贤。谁思沧洲意，方欲涉巨川。
<br>
<br>
<br>&nbsp;&nbsp; 卷888_2 【过商山】贯休 
<br>
<br>吟缘横翠忆天台，啸狖啼猿见尽猜。四个老人何处去， 
<br>一声仙鹤过溪来。皇城宫阙回头尽，紫阁烟霞为我开。 
<br>天际峰峰尽堪住，红尘中去大悠哉。
<br>
<br>
<br>
<br>&nbsp;&nbsp; 卷888_3 【过西塞山】齐己 
<br>
<br>空江平野流，风岛苇飕飕。残日衔西塞，孤帆向北洲。 
<br>边鸿渡汉口，楚树出吴头。终日高云里，身依片石休。
<br>
<br>
<br>
<br>&nbsp;&nbsp; 卷888_4 【中秋月】可朋 
<br>
<br>登楼仍喜此宵晴，圆魄才观思便清。海面乍浮犹隐映， 
<br>天心高挂最分明。片云想有神仙出，回野应无鬼魅形。 
<br>曾向洞庭湖上看，君山半雾水初平。
<br>
<br>
<br>
<br>&nbsp;&nbsp; 卷888_5 【僧院泉】修睦 
<br>
<br>澄澈照人胆，深山只一般。来难穷处所，心去助波澜。 
<br>砌曲夜声苦，窗虚客梦阑。无心谁肯爱，时有老僧看。
<br>
<br>
<br>
<br>&nbsp;&nbsp; 卷888_6 【题僧院泉】修睦 
<br>
<br>何处云根新布得，归仍半日在烟萝。莫轻竹引经窗小， 
<br>须信更深入耳多。绕砌虽然清自别，出门长恐浊相和。 
<br>从此无心恋沧海，沧海无风亦起波。
<br>
<br>
<br>
<br>&nbsp;&nbsp; 卷888_7 【岳上作】修睦 
<br>
<br>始好步青苔，蝉声且莫催。辛勤来到此，容易便言回。 
<br>远水月未上，四方云正开。更堪逢道侣，特地话天台。
<br>
<br>
<br>
<br>&nbsp;&nbsp; 卷888_8 【望西山】修睦 
<br>
<br>积翠异诸岳，令人看莫休。有时经暮雨，独得倚高楼。 
<br>云外僧应老，林间水正秋。到头归隐处，岂在问嵩丘。
<br>
<br>
<br>
<br>&nbsp;&nbsp; 卷888_9 【题虎掊泉】修睦 
<br>
<br>一自虎掊得，清声四远流。众人怜尔处，长夜洗心头。 
<br>出谷花随去，背岩猿下偷。林边落江徼，风起雨翛翛。
<br>
<br>
<br>
<br>&nbsp;&nbsp; 卷888_10 【松】修睦 
<br>
<br>细韵飕飕入骨凉，影兼巢鹤过高墙。
<br>盘根一种依平地，自是梧桐不久长。
<br>
<br>
<br>
<br>&nbsp;&nbsp; 卷888_11 【岳阳对柳】修睦 
<br>
<br>谁此种秋色，令人看莫穷。正垂云梦雨，不奈洞庭风。 
<br>昔出长安道，独游隋苑东。当时今日思，须信苦相同。
<br>
<br>
<br>
<br>&nbsp;&nbsp; 卷888_12 【归山吟】清豁 
<br>
<br>聚如浮沫散如云，聚不相将散不分。
<br>入郭当时君是我，归山今日我非君。
<br>
<br>
<br>
<br>&nbsp;&nbsp; 卷888_13 【游倚帝山二首】吴筠 
<br>
<br>山间非吾心，物表翼所托。振衣超烦滓，策杖追岑壑。 
<br>绝地穷gK岈，造天究磐礴。迩临烟霞积，逖睇宇宙廓。 
<br>俯惊白云涌，仰骇飞泉落。苔浓鲜翠屏，松古丽丹崿。 
<br>目冀睹乔羡，心希驭龙鹤。乃知巢由情，岂伊猿鸟乐。
<br>
<br>兹山何独秀，万仞倚昊苍。晨跻烟霞趾，夕憩灵仙场。 
<br>俯观海上月，坐弄浮云翔。松风振雅音，桂露含晴光。 
<br>不出六合外，超然万累忘。信彼古来士，岩栖道弥彰。
<br>
<br>
<br>
<br>&nbsp;&nbsp; 卷888_14 【翰林院望终南山】吴筠 
<br>
<br>窃慕隐沦道，所欢岩穴居。谁言忝休命，遂入承明庐。 
<br>物情不可易，幽中未尝摅。幸见终南山，岧峣凌太虚。
<br>
<br>青霭长不灭，白云闲卷舒。悠然相探讨，延望空踌蹰。 
<br>迹系心无极，神超兴有馀。何当解维絷，永托逍遥墟。
<br>
<br>
<br>
<br>&nbsp;&nbsp; 卷888_15 【秋日彭蠡湖中观庐山】吴筠 
<br>
<br>泛舟太湖上，回瞰兹山隈。万顷沧波中，千峰郁崔嵬。 
<br>凉烟发炉峤，秋日明帝台。绝巅凌大漠，悬流泻昭回。 
<br>穹崇石梁引，岈豁天门开。飞鸟屡隐见，白云时往来。 
<br>超然契清赏，目醉心悠哉。董氏出六合，王君升九垓。 
<br>谁言旷遐祀，庶可相追陪。从此永栖托，拂衣谢浮埃。
<br>
<br>
<br>
<br>&nbsp;&nbsp; 卷888_16 【秋日望倚帝山】吴筠 
<br>
<br>楚服多奇山，灵表先倚帝。孤秀白云里，青冥何崇丽。 
<br>秋天已晴朗，晚日更澄霁。远峰列在目，杳与神襟契。 
<br>倏忽遗世间，宛如再登诣。伊予抱斯志，代处人烟闭。 
<br>何事牵俗网，悠然负芝桂。朅来从隐沦，式保羡门计。
<br>
<br>
<br>
<br>&nbsp;&nbsp; 卷888_17 【蔷薇花】李冶 
<br>
<br>翠融红绽浑无力，斜倚栏干似诧人。深处最宜香惹蝶， 
<br>摘时兼恐焰烧春。当空巧结玲珑帐，著地能铺锦绣裀。 
<br>最好凌晨和露看，碧纱窗外一枝新。
<br>
<br>
<br>
<br>&nbsp;&nbsp; 卷888_18 【柳】李冶 
<br>
<br>最爱纤纤曲水滨，夕阳移影过青蘋。东风又染一年绿， 
<br>楚客更伤千里春。低叶已藏依岸棹，高枝应闭上楼人。 
<br>舞腰渐重烟光老，散作飞绵惹翠裀。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷889_1 【好时光】李隆基 
<br>
<br>宝髻偏宜宫样，莲脸嫩，体红香。眉黛不须张敞画， 
<br>天教入鬓长¤ 
<br>莫倚倾国貌，嫁取个，有情郎。彼此当年少， 
<br>莫负好时光。
<br>
<br>
<br>&nbsp;&nbsp; 卷889_2 【巫山一段云】李晔 
<br>
<br>缥缈云间质，盈盈波上身。袖罗斜举动埃尘，明艳不胜春¤ 
<br>翠鬓晚妆烟重，寂寂阳台一梦。冰眸莲脸见长新， 
<br>巫峡更何人。
<br>
<br>蝶舞梨园雪，莺啼柳带烟。小池残日艳阳天，苎萝山又山¤ 
<br>青鸟不来愁绝，忍看鸳鸯双结。春风一等少年心， 
<br>闲情恨不禁。
<br>
<br>
<br>
<br>&nbsp;&nbsp; 卷889_3 【菩萨蛮（又名子夜歌、巫山一片云、重叠金）】李晔 
<br>
<br>登楼遥望秦宫殿，茫茫只见双飞燕。渭水一条流， 
<br>千山与万丘¤ 
<br>远烟笼碧树，陌上行人去。安得有英雄，迎归大内中。
<br>
<br>飘飘且在三峰下，秋风往往堪沾洒。肠断忆仙宫， 
<br>朦胧烟雾中¤ 
<br>思梦时时睡，不语长如醉。早晚是归期，苍穹知不知。
<br>
<br>
<br>
<br>&nbsp;&nbsp; 卷889_4 【一叶落】李存勖 
<br>
<br>一叶落，搴朱箔，此时景物正萧索。画楼月影寒， 
<br>西风吹罗幕。吹罗幕，往事思量著。
<br>
<br>
<br>
<br>&nbsp;&nbsp; 卷889_5 【如梦令（一名忆仙姿、宴桃源、比梅）】李存勖 
<br>
<br>曾宴桃源深洞，一曲清歌舞凤。长记别伊时， 
<br>和泪出门相送。如梦，如梦，残月落花烟重。
<br>
<br>
<br>
<br>&nbsp;&nbsp; 卷889_6 【阳台梦】李存勖 
<br>
<br>薄罗衫子金泥缝，困纤腰怯铢衣重。笑迎移步小兰丛， 
<br>亸金翘玉凤¤ 
<br>娇多情脉脉，羞把同心拈弄。楚天云雨却相和， 
<br>又入阳台梦。
<br>
<br>
<br>
<br>&nbsp;&nbsp; 卷889_7 【歌头】李存勖 
<br>
<br>赏芳春，暖风飘箔。莺啼绿树，轻烟笼晚阁。杏桃红， 
<br>开繁萼。灵和殿，禁柳千行斜，金丝络。夏云多， 
<br>奇峰如削。纨扇动微凉，轻绡薄，梅雨霁，火云烁。 
<br>临水槛，永日逃繁暑，泛觥酌¤ 
<br>露华浓，冷高梧，凋万叶。一霎晚风，蝉声新雨歇。 
<br>惜惜此光阴，如流水。东篱菊残时，叹萧索。繁阴积， 
<br>岁时暮，景难留。不觉朱颜失却，好容光。且且须呼宾友， 
<br>西园长宵。宴云谣，歌皓齿，且行乐。
<br>
<br>
<br>
<br>&nbsp;&nbsp; 卷889_8 【浣溪纱（一作浣纱溪、小庭花）】李璟 
<br>
<br>风压轻云贴水飞，乍晴池馆燕争泥，沈郎多病不胜衣¤ 
<br>沙上未闻鸿雁信，竹间时听鹧鸪啼，此情惟有落花知。
<br>
<br>
<br>
<br>&nbsp;&nbsp; 卷889_9 【摊破浣溪沙（一名山花子）】李璟 
<br>
<br>菡萏香销翠叶残，西风愁起绿波间。还与韶光共憔悴， 
<br>不堪看¤ 
<br>细雨梦回鸡塞远，小楼吹彻玉笙寒。多少泪珠何限恨， 
<br>倚阑干。
<br>
<br>手卷真珠上玉钩，依前春恨锁重楼。风里落花谁是主， 
<br>思悠悠¤ 
<br>青鸟不传云外信，丁香空结雨中愁。回首渌波三峡暮， 
<br>接天流。
<br>
<br>
<br>
<br>&nbsp;&nbsp; 卷889_10 【渔父（一名渔歌子）】李煜 
<br>
<br>浪花有意千里雪，桃花无言一队春。一壶酒，一竿身， 
<br>快活如侬有几人¤ 
<br>一棹春风一叶舟，一纶茧缕一轻钩。花满渚，酒满瓯， 
<br>万顷波中得自由。
<br>
<br>
<br>
<br>&nbsp;&nbsp; 卷889_11 【忆江南】李煜 
<br>
<br>（一名望江南、梦江南、江南好、梦江口、望江梅、 
<br>归塞北、谢秋娘、春去也） 
<br>多少恨，昨夜梦魂中。还似旧时游上苑， 
<br>车如流水马如龙。花月正春风。
<br>
<br>多少泪，沾袖复横颐。心事莫将和泪滴， 
<br>凤笙休向月明吹。肠断更无疑。
<br>
<br>闲梦远，南国正芳春。船上管弦江面绿， 
<br>满城飞絮混轻尘。愁杀看花人。
<br>
<br>闲梦远，南国正清秋。千里江山寒色暮， 
<br>芦花深处泊孤舟。笛在月明楼。
<br>
<br>
<br>
<br>&nbsp;&nbsp; 卷889_12 【捣练子（一名深院月）】李煜 
<br>
<br>深院静，小庭空，断续寒砧断续风。无奈夜长人不寐， 
<br>数声和月到帘栊。
<br>
<br>云鬓乱，晚妆残，带恨眉儿远岫攒。斜托香腮春笋懒， 
<br>为谁和泪倚阑干。
<br>
<br>
<br>
<br>&nbsp;&nbsp; 卷889_13 【相见欢（一名乌夜啼）】李煜 
<br>
<br>（又名上西楼、西楼子、月上瓜洲、秋夜月、忆真妃） 
<br>林花谢了春红，太匆匆。无奈朝来寒雨，晚来风¤ 
<br>胭脂泪，相留醉，几时重。自是人生长恨，水长东。
<br>
<br>无言独上西楼，月如钩。寂寞梧桐深院，锁清秋¤ 
<br>剪不断，理还乱，是离愁。别是一般滋味，在心头。
<br>
<br>
<br>
<br>&nbsp;&nbsp; 卷889_14 【长相思（一名双红豆、山渐青、忆多娇）】李煜 
<br>
<br>一重山，两重山。山远天高烟水寒，相思枫叶丹¤ 
<br>菊花开，菊花残。塞雁高飞人未还，一帘风月闲。
<br>
<br>云一涡，玉一梭。澹澹衫儿薄薄罗，轻颦双黛螺¤ 
<br>秋风多，雨如和。帘外芭蕉三两窠，夜长人奈何。
<br>
<br>
<br>
<br>&nbsp;&nbsp; 卷889_15 【浣溪沙】李煜 
<br>
<br>红日已高三丈透，金炉次第添香兽，红锦地衣随步皱¤ 
<br>佳人舞点金钗溜，酒恶时拈花蕊嗅，别殿遥闻箫鼓奏。
<br>
<br>转烛飘蓬一梦归，欲寻陈迹怅人非，天教心愿与身违¤ 
<br>待月池台空逝水，荫花楼阁漫斜晖，登临不惜更沾衣。
<br>
<br>
<br>
<br>&nbsp;&nbsp; 卷889_16 【采桑子（一名丑奴儿、罗敷媚、罗敷艳歌）】李煜 
<br>
<br>辘轳金井梧桐晚，几树惊秋。昼雨如愁，百尺虾须上玉钩¤ 
<br>琼窗春断双蛾皱，回首边头。欲寄鳞游，九曲寒波不溯流。
<br>
<br>亭前春逐红英尽，舞态徘徊。细雨霏微，不放双眉时暂开¤ 
<br>绿窗冷静芳音断，香印成灰。可奈情怀，欲睡朦胧入梦来。
<br>
<br>
<br>
<br>&nbsp;&nbsp; 卷889_17 【菩萨蛮】李煜 
<br>
<br>花明月暗笼轻雾，今宵好向郎边去。刬袜步香阶， 
<br>手提金缕鞋¤ 
<br>画堂南畔见，一晌偎人颤。好为出来难，教君恣意怜。
<br>
<br>蓬莱院闭天台女，画堂昼寝无人语。抛枕翠云光， 
<br>绣衣闻异香¤ 
<br>潜来珠锁动，惊觉鸳鸯梦。慢脸笑盈盈，相看无限情。
<br>
<br>铜簧韵脆锵寒竹，新声慢奏移纤玉。眼色暗相钩， 
<br>秋波横欲流¤ 
<br>雨云深绣户，来便谐衷素。宴罢又成空，梦迷春睡中。
<br>
<br>人生愁恨何能免，消魂独我情何限。故国梦重归， 
<br>觉来双泪垂¤ 
<br>高楼谁与上，长记秋晴望。往事已成空，还如一梦中。
<br>
<br>
<br>
<br>&nbsp;&nbsp; 卷889_18 【清平乐（一名忆萝月）】李煜 
<br>
<br>别来春半，触目愁肠断。砌下落梅如雪乱，拂了一身还满¤ 
<br>雁来音信无凭，路遥归梦难成。离恨却如春草， 
<br>更行更远还生。
<br>
<br>
<br>
<br>&nbsp;&nbsp; 卷889_19 【喜迁莺（一名鹤冲天、燕归来）】李煜 
<br>
<br>晓月坠，宿云微，无语枕频欹。梦回芳草思依依， 
<br>天远雁声稀¤ 
<br>啼莺散，馀花乱，寂寞画堂深院。片红休扫尽从伊， 
<br>留待舞人归。
<br>
<br>
<br>
<br>&nbsp;&nbsp; 卷889_20 【阮郎归（一名醉桃源、碧桃春）】李煜 
<br>
<br>东风吹水日衔山，春来长是闲。落花狼藉酒阑珊， 
<br>笙歌醉梦间¤ 
<br>春睡觉，晚妆残，无人整翠鬟。留连光景惜朱颜， 
<br>黄昏独倚阑。
<br>
<br>
<br>
<br>&nbsp;&nbsp; 卷889_21 【锦堂春（一名乌夜啼）】李煜 
<br>
<br>昨夜风兼雨，帘帏飒飒秋声。烛残漏滴频欹枕， 
<br>起坐不能平¤ 
<br>世事漫随流水，算来一梦浮生。醉乡路稳宜频到， 
<br>此外不堪行。
<br>
<br>
<br>
<br>&nbsp;&nbsp; 卷889_22 【应天长】李煜 
<br>
<br>一钩初月临妆镜，蝉鬓凤钗慵不整。重帘静，层楼迥， 
<br>惆怅落花风不定¤ 
<br>柳堤芳草径，梦断辘轳金井。昨夜更阑酒醒，春愁过却病。
<br>
<br>
<br>
<br>&nbsp;&nbsp; 卷889_23 【望远行】李煜 
<br>
<br>碧砌花光照眼明，朱扉长日镇长扃。馀寒欲去梦难成， 
<br>炉香烟冷自亭亭¤ 
<br>辽阳月，秣陵砧，不传消息但传情。黄金台下忽然惊， 
<br>征人归日二毛生。
<br>
<br>
<br>
<br>&nbsp;&nbsp; 卷889_24 【浪淘沙（一名卖花声）】李煜 
<br>
<br>帘外雨潺潺，春意阑珊。罗衾不耐五更寒。 
<br>梦里不知身是客，一晌贪欢¤ 
<br>独自暮凭阑，无限江山。别时容易见时难。 
<br>流水落花春去也，天上人间。
<br>
<br>往事只堪哀，对景难排。秋风庭院藓侵阶。 
<br>一桁珠帘闲不卷，终日谁来¤ 
<br>金剑已沈埋，壮气蒿莱。晚凉天净月华开。 
<br>想得玉楼瑶殿影，空照秦淮。
<br>
<br>
<br>
<br>&nbsp;&nbsp; 卷889_25 【木兰花（一名玉楼春、春晓曲、惜春容）】李煜 
<br>
<br>晓妆初了明肌雪，春殿嫔娥鱼贯列。凤箫声断水云闲， 
<br>重按霓裳歌遍彻¤ 
<br>临风谁更飘香屑，醉拍阑干情未切。归时休放烛花红， 
<br>待蹋马蹄清夜月。
<br>
<br>
<br>
<br>&nbsp;&nbsp; 卷889_26 【虞美人】李煜 
<br>
<br>风回小院庭芜绿，柳眼春相续。凭阑半日独无言， 
<br>依旧竹声新月，似当年¤ 
<br>笙歌未散尊罍在，池面冰初解。烛明香暗画楼深， 
<br>满鬓清霜残雪，思难禁。
<br>
<br>春花秋月何时了，往事知多少。小楼昨夜又东风， 
<br>故国不堪回首月明中¤ 
<br>雕阑玉砌应犹在，只是朱颜改。问君能有几多愁， 
<br>恰似一江春水向东流。
<br>
<br>
<br>
<br>&nbsp;&nbsp; 卷889_27 【一斛珠（一名醉落魄）】李煜 
<br>
<br>晚妆初过，沈檀轻注些儿个。向人微露丁香颗。 
<br>一曲清歌，暂引樱桃破¤ 
<br>罗袖裛残殷色可，杯深旋被香醪涴。 
<br>绣床斜凭娇无那。烂嚼红茸，笑向檀郎唾。
<br>
<br>
<br>
<br>&nbsp;&nbsp; 卷889_28 【临江仙】李煜 
<br>
<br>樱桃落尽春归去，蝶翻轻粉双飞。子规啼月小楼西。 
<br>玉钩罗幕，惆怅暮烟垂¤ 
<br>别巷寂寥人散后，望残烟草低迷。炉香闲袅凤凰儿。 
<br>空持罗带，回首恨依依。
<br>
<br>
<br>
<br>&nbsp;&nbsp; 卷889_29 【蝶恋花】李煜 
<br>
<br>（一名一箩金、黄金缕、明月生南浦、凤栖梧、 
<br>鹊蹋枝、卷珠帘、鱼水同欢） 
<br>遥夜亭皋闲信步。才过清明，渐觉伤春暮。 
<br>数点雨声风约住，朦胧澹月云来去¤ 
<br>桃李依依香暗度。谁在秋千，笑里轻轻语。 
<br>一片芳心千万绪，人间没个安排处。
<br>
<br>
<br>
<br>&nbsp;&nbsp; 卷889_30 【破阵子（一名十拍子）】李煜 
<br>
<br>四十年来家国，三千里地山河。凤阙龙楼连霄汉， 
<br>玉树琼枝作烟萝，几曾识干戈。¤ 
<br>一旦归为臣虏，沈腰潘鬓销磨。最是苍黄辞庙日， 
<br>教坊独奏别离歌，垂泪对宫娥。
<br>
<br>
<br>
<br>&nbsp;&nbsp; 卷889_31 【醉妆词】王衍 
<br>
<br>者边走，那边走，只是寻花柳。那边走，者边走， 
<br>莫厌金杯酒。
<br>
<br>
<br>
<br>&nbsp;&nbsp; 卷889_32 【甘州曲】王衍 
<br>
<br>画罗裙，能解束，称腰身。柳眉桃脸不胜春。 
<br>薄媚足精神，可惜沦落在风尘。
<br>
<br>
<br>
<br>&nbsp;&nbsp; 卷889_33 【木兰花】孟昶 
<br>
<br>冰肌玉骨清无汗，水殿风来暗香满。绣帘一点月窥人， 
<br>欹枕钗横云鬓乱¤ 
<br>起来琼户启无声，时见疏星渡河汉。屈指西风几时来， 
<br>只恐流年暗中换。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷890_1 【回波乐】李景伯 
<br>
<br>回波尔时酒卮，微臣职在箴规。侍宴既过三爵， 
<br>喧哗窃恐非仪。
<br>
<br>
<br>&nbsp;&nbsp; 卷890_2 【回波乐】沈佺期 
<br>
<br>回波尔时佺期，流向岭外生归。身名已蒙齿录， 
<br>袍笏未复牙绯。
<br>
<br>
<br>
<br>&nbsp;&nbsp; 卷890_3 【回波乐】裴谈 
<br>
<br>回波尔时栲栳，怕妇也是大好。外边只有裴谈， 
<br>内里无过李老。
<br>
<br>
<br>
<br>&nbsp;&nbsp; 卷890_4 【舞马词】张说 
<br>
<br>万玉朝宗凤扆，千金率领龙媒。眄鼓凝骄蹀躞， 
<br>听歌弄影徘徊。
<br>
<br>天鹿遥征卫叔，日龙上借羲和。将共两骖争舞， 
<br>来随八骏齐歌。
<br>
<br>彩旄八佾成行，时龙五色因方。屈膝衔杯赴节， 
<br>倾心献寿无疆。
<br>
<br>帝皂龙驹沛艾，星阑骥子权奇。腾倚骧洋应节， 
<br>繁骄接迹不移。
<br>
<br>二圣先天合德，群灵率土可封。击石骖驔紫燕， 
<br>摐金顾步苍龙。
<br>
<br>圣君出震应箓，神马浮河献图。足蹋天庭鼓舞， 
<br>心将帝乐踟蹰。
<br>
<br>
<br>
<br>&nbsp;&nbsp; 卷890_5 【蹋歌词】崔液 
<br>
<br>彩女迎金屋，仙姬出画堂。鸳鸯裁锦袖，翡翠贴花黄。 
<br>歌响舞分行，艳色动流光。
<br>
<br>庭际花微落，楼前汉已横。金壶催夜尽，罗袖舞寒轻。 
<br>乐笑畅欢情，未半著天明。
<br>
<br>
<br>
<br>&nbsp;&nbsp; 卷890_6 【桂殿秋】李白 
<br>
<br>仙女下，董双成，汉殿夜凉吹玉笙。曲终却从仙官去， 
<br>万户千门惟月明。
<br>
<br>河汉女，玉炼颜，云輧往往在人间。九霄有路去无迹， 
<br>袅袅香风生佩环。
<br>
<br>
<br>
<br>&nbsp;&nbsp; 卷890_7 【清平调】李白 
<br>
<br>云想衣裳花想容，春风拂槛露华浓。若非群玉山头见， 
<br>会向瑶台月下逢。
<br>
<br>一枝红艳露凝香，云雨巫山枉断肠。借问汉宫谁得似， 
<br>可怜飞燕倚新妆。
<br>
<br>名花倾国两相欢，常得君王带笑看。解得春风无限恨， 
<br>沈香亭北倚阑干。
<br>
<br>
<br>
<br>&nbsp;&nbsp; 卷890_8 【连理枝】李白 
<br>
<br>雪盖宫楼闭，罗幕昏金翠。斗压阑干，香心澹薄， 
<br>梅梢轻倚。喷宝猊香烬、麝烟浓，馥红绡翠被。
<br>
<br>浅画云垂帔，点滴昭阳泪。咫尺宸居，君恩断绝， 
<br>似遥千里。望水晶帘外、竹枝寒，守羊车未至。
<br>
<br>
<br>
<br>&nbsp;&nbsp; 卷890_9 【菩萨蛮】李白 
<br>
<br>平林漠漠烟如织，寒山一带伤心碧。暝色入高楼， 
<br>有人楼上愁¤ 
<br>玉阶空伫立，宿鸟归飞急。何处是归程，长亭更短亭。
<br>
<br>
<br>
<br>&nbsp;&nbsp; 卷890_10 【忆秦娥（一名秦楼月、碧云深、双荷叶）】李白 
<br>
<br>箫声咽，秦娥梦断秦楼月。秦楼月，年年柳色，灞陵伤别¤ 
<br>乐游原上清秋节，咸阳古道音尘绝。音尘绝， 
<br>西风残照，汉家陵阙。
<br>
<br>
<br>
<br>&nbsp;&nbsp; 卷890_11 【清平乐（一名忆萝月）】李白 
<br>
<br>禁庭春昼，莺羽披新绣。百草巧求花下斗，只赌珠玑满斗¤ 
<br>日晚却理残妆，御前闲舞霓裳。谁道腰肢窈窕， 
<br>折旋笑得君王。
<br>
<br>禁闱秋夜，月探金窗罅。玉帐鸳鸯喷兰麝，时落银灯香灺¤ 
<br>女伴莫话孤眠，六宫罗绮三千。一笑皆生百媚， 
<br>宸衷教在谁边。
<br>
<br>烟深水阔，音信无由达。惟有碧天云外月，偏照悬悬离别¤ 
<br>尽日感事伤怀，愁眉似锁难开。夜夜长留半被， 
<br>待君魂梦归来。
<br>
<br>鸾衾凤褥，夜夜常孤宿。更被银台红蜡烛，学妾泪珠相续¤ 
<br>花貌些子时光，抛人远泛潇湘。欹枕悔听寒漏， 
<br>声声滴断愁肠。
<br>
<br>画堂晨起，来报雪花坠。高卷帘栊看佳瑞，皓色远迷庭砌¤ 
<br>盛气光引炉烟，素草寒生玉佩。应是天仙狂醉， 
<br>乱把白云揉碎。
<br>
<br>
<br>
<br>&nbsp;&nbsp; 卷890_12 【欸乃曲】元结 
<br>
<br>偶存名迹在人间，顺俗与时未安闲。来谒大官兼问政， 
<br>扁舟却入九疑山。
<br>
<br>湘江二月春水平，满月和风宜夜行。唱桡欲过平阳戍， 
<br>守吏相呼问姓名。
<br>
<br>千里枫林烟雨深，无朝无暮有猿吟。倚桡静听曲中意， 
<br>好似云山韶濩音。
<br>
<br>零陵郡北湘水东，浯溪形胜满湘中。溪口石颠堪自逸， 
<br>谁能相伴作渔翁。
<br>
<br>下泷船似入深渊，上泷船似欲升天。泷南始到九疑郡， 
<br>应绝高人乘兴船。
<br>
<br>
<br>
<br>&nbsp;&nbsp; 卷890_13 【渔父】张志和 
<br>
<br>西塞山前白鹭飞，桃花流水鳜鱼肥。青箬笠，绿蓑衣， 
<br>斜风细雨不须归。
<br>
<br>钓台渔父褐为裘，两两三三舴艋舟。能纵棹，惯乘流， 
<br>长江白浪不曾忧。
<br>
<br>霅溪湾里钓鱼翁，舴艋为家西复东。江上雪，浦边风， 
<br>笑著荷衣不叹穷。
<br>
<br>松江蟹舍主人欢，菰饭莼羹亦共餐。枫叶落，荻花干， 
<br>醉宿渔舟不觉寒。
<br>
<br>青草湖中月正圆，巴陵渔父棹歌连。钓车子，橛头船， 
<br>乐在风波不用仙。
<br>
<br>
<br>
<br>&nbsp;&nbsp; 卷890_14 【渔父】张松龄 
<br>
<br>乐是风波钓是闲，草堂松桧已胜攀。太湖水，洞庭山， 
<br>狂风浪起且须还。
<br>
<br>
<br>
<br>&nbsp;&nbsp; 卷890_15 【章台柳（寄柳氏）】韩翃 
<br>
<br>章台柳，章台柳，往日依依今在否？纵使长条似旧垂， 
<br>也应攀折他人手。
<br>
<br>
<br>
<br>&nbsp;&nbsp; 卷890_16 【三台（或加令字，一名翠华引、开元乐）】韦应物 
<br>
<br>一年一年老去，明日后日花开。未报长安平定， 
<br>万国岂得衔杯。
<br>
<br>冰泮寒塘水绿，雨馀百草皆生。朝来衡门无事， 
<br>晚下高斋有情。
<br>
<br>
<br>
<br>&nbsp;&nbsp; 卷890_17 【调笑令（一名宫中调笑、转应曲、三台令）】韦应物 
<br>
<br>胡马，胡马，远放燕支山下。跑沙跑雪独嘶， 
<br>东望西望路迷。迷路，迷路，边草无穷日暮。
<br>
<br>河汉，河汉，晓挂秋城漫漫。愁人起望相思， 
<br>塞北江南别离。离别，离别，河汉虽同路绝。
<br>
<br>
<br>
<br>&nbsp;&nbsp; 卷890_18 【三台（宫中二首，江南四首）】王建 
<br>
<br>鱼藻池边射鸭，芙蓉苑里看花。日色柘袍相似， 
<br>不著红鸾扇遮。
<br>
<br>池北池南草绿，殿前殿后花红。天子千秋万岁， 
<br>未央明月清风。
<br>
<br>扬州桥边小妇，长干市里商人。三年不得消息， 
<br>各自拜鬼求神。
<br>
<br>青草湖边草色，飞猿岭上猿声。万里三湘客到， 
<br>有风有雨人行。
<br>
<br>树头花落花开，道上人去人来。朝愁暮愁即老， 
<br>百年几度三台。
<br>
<br>斗身强健且为，头白齿落难追。准拟百年千岁， 
<br>能得几许多时。
<br>
<br>
<br>
<br>&nbsp;&nbsp; 卷890_19 【调笑令（即宫中调笑）】王建 
<br>
<br>团扇，团扇，美人并来遮面。玉颜憔悴三年， 
<br>谁复商量管弦。弦管，弦管，春草昭阳路断。
<br>
<br>胡蝶，胡蝶，飞上金枝玉叶。君前对舞春风， 
<br>百叶桃花树红。红树，红树，燕语莺啼日暮。
<br>
<br>罗袖，罗袖，暗舞春风依旧。遥看歌舞玉楼， 
<br>好日新妆坐愁。愁坐，愁坐，一世虚生虚过。
<br>
<br>杨柳，杨柳，日暮白沙渡口。船头江水茫茫， 
<br>商人少妇断肠。肠断，肠断，鹧鸪夜飞失伴。
<br>
<br>
<br>
<br>&nbsp;&nbsp; 卷890_20 【调笑令（即转应曲）】戴叔伦 
<br>
<br>边草，边草，边草尽来兵老。山南山北雪晴， 
<br>千里万里月明。明月，明月，胡笳一声愁绝。
<br>
<br>
<br>
<br>&nbsp;&nbsp; 卷890_21 【纥那曲（二首）】刘禹锡 
<br>
<br>杨柳郁青青，竹枝无限情。同郎一回顾，听唱纥那声。
<br>
<br>蹋曲兴无穷，调同辞不同。愿郎千万寿，长作主人翁。
<br>
<br>
<br>
<br>&nbsp;&nbsp; 卷890_22 【忆江南（即春去也）】刘禹锡 
<br>
<br>春去也，多谢洛城人。弱柳从风疑举袂， 
<br>丛兰裛露似沾巾。独坐亦含嚬。
<br>
<br>春去也。共惜艳阳年。犹有桃花流水上， 
<br>无辞竹叶醉尊前。惟待见青天。
<br>
<br>
<br>
<br>&nbsp;&nbsp; 卷890_23 【潇湘神】刘禹锡 
<br>
<br>湘水流，湘水流，九疑云物至今愁。若问二妃何处所， 
<br>零陵芳草露中秋。
<br>
<br>斑竹枝，斑竹枝，泪痕点点寄相思。楚客欲听瑶瑟怨， 
<br>潇湘深夜月明时。
<br>
<br>
<br>
<br>&nbsp;&nbsp; 卷890_24 【抛球乐】刘禹锡 
<br>
<br>五色绣团圆，登君玳瑁筵。最宜红烛下，偏称落花前。 
<br>上客如先起，应须赠一船。
<br>
<br>春早见花枝，朝朝恨发迟。及看花落后，却忆未开时。 
<br>幸有抛球乐，一杯君莫辞。
<br>
<br>
<br>
<br>&nbsp;&nbsp; 卷890_25 【花非花】白居易 
<br>
<br>花非花，雾非雾。夜半来，天明去。来如春梦不多时， 
<br>去似朝云无觅处。
<br>
<br>
<br>
<br>&nbsp;&nbsp; 卷890_26 【忆江南】白居易 
<br>
<br>江南好，风景旧曾谙。日出江花红胜火， 
<br>春来江水绿如蓝。能不忆江南。
<br>
<br>江南忆，最忆是杭州。山寺月中寻桂子， 
<br>郡亭枕上看潮头。何日更重游。
<br>
<br>江南忆，其次忆吴宫。吴酒一杯春竹叶， 
<br>吴娃双舞醉芙蓉。早晚得相逢。
<br>
<br>
<br>
<br>&nbsp;&nbsp; 卷890_27 【如梦令】白居易 
<br>
<br>前度小花静院，不比寻常时见。见了又还休， 
<br>愁却等闲分散。肠断，肠断，记取钗横鬓乱。
<br>
<br>落月西窗惊起，好个匆匆些子。鬒鬓亸轻松， 
<br>凝了一双秋水。告你，告你，休向人间整理。
<br>
<br>频日雅欢幽会，打得来来越z4。说著暂分飞，
<br>蹙损一双眉黛。无奈，无奈，两个心儿总待。
<br>
<br>
<br>
<br>&nbsp;&nbsp; 卷890_25 【长相思】白居易 
<br>
<br>汴水流，泗水流。流到瓜洲古渡头，吴山点点愁¤ 
<br>思悠悠，恨悠悠。恨到归时方始休，月明人倚楼。
<br>
<br>深画眉，浅画眉。蝉鬓鬅鬙云满衣，阳台行雨回¤ 
<br>巫山高，巫山低。暮雨潇潇郎不归，空房独守时。
<br>
<br>
<br>
<br>&nbsp;&nbsp; 卷890_26 【谪仙怨（集作律诗，题云苕溪酬梁耿别后见寄）】刘长卿 
<br>
<br>晴川落日初低，惆怅孤舟解携。鸟向平芜远近， 
<br>人随流水东西¤ 
<br>白云千里万里，明月前溪后溪。独恨长沙谪去， 
<br>江潭春草萋萋。
<br>
<br>
<br>
<br>&nbsp;&nbsp; 卷890_27 【广谪仙怨】窦弘馀 
<br>
<br>胡尘犯阙冲关，金辂提携玉颜。云雨此时萧散， 
<br>君王何日归还¤ 
<br>伤心朝恨暮恨，回首千山万山。独望天边初月， 
<br>蛾眉犹自弯弯。
<br>
<br>
<br>
<br>&nbsp;&nbsp; 卷890_28 【广谪仙怨】康骈 
<br>
<br>晴山碍目横天，绿叠君王马前。銮辂西巡蜀国， 
<br>龙颜东望秦川¤ 
<br>曲江魂断芳草，妃子愁凝暮烟。长笛此时吹罢， 
<br>何言独为婵娟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷891_1 【八六子】杜牧 
<br>
<br>洞房深，画屏灯照，山色凝翠沈沈。听夜雨，冷滴芭蕉， 
<br>惊断红窗好梦。龙烟细飘绣衾，辞恩久归长信。 
<br>凤帐萧疏，椒殿闲扃¤ 
<br>辇路苔侵，绣帘垂，迟迟漏传丹禁。蕣华偷悴， 
<br>翠鬟羞整。愁坐望处，金舆渐远，何时彩仗重临。 
<br>正消魂，梧桐又移翠阴。
<br>
<br>
<br>&nbsp;&nbsp; 卷891_2 【忆江南】崔怀宝 
<br>
<br>平生愿，愿作乐中筝。得近玉人纤手子， 
<br>砑罗裙上放娇声。便死也为荣。
<br>
<br>
<br>
<br>&nbsp;&nbsp; 卷891_3 【闲中好】郑符 
<br>
<br>闲中好，尽日松为侣。此趣人不知，轻风度僧语。
<br>
<br>
<br>
<br>&nbsp;&nbsp; 卷891_4 【闲中好】段成式 
<br>
<br>闲中好，尘务不萦心。坐对当窗木，看移三面阴。
<br>
<br>
<br>
<br>&nbsp;&nbsp; 卷891_5 【闲中好】张希复 
<br>
<br>闲中好，幽磬度声迟。卷上论题肇，画中僧姓支。
<br>
<br>
<br>
<br>&nbsp;&nbsp; 卷891_6 【南歌子（歌或作柯，一名春宵曲）】温庭筠 
<br>
<br>手里金鹦鹉，胸前绣凤凰。偷眼暗形相，不如从嫁与， 
<br>作鸳鸯。
<br>
<br>似带如丝柳，团酥握雪花。帘卷玉钩斜，九衢尘欲暮， 
<br>逐香车。
<br>
<br>倭堕低梳髻，连娟细扫眉。终日两相思，为君憔悴尽， 
<br>百花时。
<br>
<br>脸上金霞细，眉间翠钿深。欹枕覆鸳衾，隔帘莺百转， 
<br>感君心。
<br>
<br>扑蕊添黄子，呵花满翠鬟。鸳枕映屏山，月明三五夜， 
<br>对芳颜。
<br>
<br>转盼如波眼，娉婷似柳腰。花里暗相招，忆君肠欲断， 
<br>恨春宵。
<br>
<br>懒拂鸳鸯枕，休缝翡翠裙。罗帐罢炉熏，近来心更切， 
<br>为思君。
<br>
<br>
<br>
<br>&nbsp;&nbsp; 卷891_7 【荷叶杯】温庭筠 
<br>
<br>一点露珠凝冷，波影，满池塘。绿茎红艳两相乱，肠断， 
<br>水风凉。
<br>
<br>镜水夜来秋月，如雪，采莲时。小娘红粉对寒浪，惆怅， 
<br>正思惟。
<br>
<br>楚女欲归南浦，朝雨，湿愁红。小船摇漾入花里，波起， 
<br>隔西风。
<br>
<br>
<br>
<br>&nbsp;&nbsp; 卷891_8 【忆江南】温庭筠 
<br>
<br>千万恨，恨极在天涯。山月不知心里事， 
<br>水风空落眼前花。摇曳碧云斜。
<br>
<br>梳洗罢，独倚望江楼。过尽千帆皆不是， 
<br>斜晖脉脉水悠悠。肠断白蘋洲。
<br>
<br>
<br>
<br>&nbsp;&nbsp; 卷891_9 【蕃女怨】温庭筠 
<br>
<br>万枝香雪开已遍，细雨双燕。钿蝉筝，金雀扇， 
<br>画梁相见。雁门消息不归来，又飞回。
<br>
<br>碛南沙上惊雁起，飞雪千里。玉连环，金镞箭， 
<br>年年征战。画楼离恨锦屏空，杏花红。
<br>
<br>
<br>
<br>&nbsp;&nbsp; 卷891_10 【遐方怨】温庭筠 
<br>
<br>凭绣槛，解罗帏。未得君书，断肠潇湘春雁飞， 
<br>不知征马几时归，海棠花谢也，雨霏霏。
<br>
<br>花半拆，雨初晴。未卷珠帘，梦残惆怅闻晓莺， 
<br>宿妆眉浅粉山横，约鬟鸾镜里，绣罗轻。
<br>
<br>
<br>
<br>&nbsp;&nbsp; 卷891_11 【诉衷情（一名一丝风）】温庭筠 
<br>
<br>莺语，花舞，春昼午，雨霏微。金带枕，宫锦，凤凰帷。 
<br>柳弱燕交飞，依依。辽阳音信稀，梦中归。
<br>
<br>
<br>
<br>&nbsp;&nbsp; 卷891_12 【定西番】温庭筠 
<br>
<br>汉使昔年离别，攀弱柳，折寒梅，上高台¤ 
<br>千里玉关春雪，雁来人不来。羌笛一声愁绝，月裴回。
<br>
<br>海燕欲飞调羽，萱草绿，杏花红，隔帘栊¤ 
<br>双鬓翠霞金缕，一枝春艳浓。楼上月明三五，琐窗中。
<br>
<br>细雨晓莺春晚，人似玉，柳如眉，正相思¤ 
<br>罗幕翠帘初卷，镜中花一枝。肠断塞门消息，雁来稀。
<br>
<br>
<br>
<br>&nbsp;&nbsp; 卷891_13 【思帝乡】温庭筠 
<br>
<br>花花，满枝红似霞。罗袖画帘肠断，卓香车。 
<br>回面共人闲语，战篦金凤斜。惟有阮郎春尽，不归家。
<br>
<br>
<br>
<br>&nbsp;&nbsp; 卷891_14 【酒泉子】温庭筠 
<br>
<br>花映柳条，闲向绿萍池上。凭栏干，窥细浪，雨萧萧¤ 
<br>近来音信两疏索，洞房空寂寞。掩银屏，垂翠箔，度春宵。
<br>
<br>日映纱窗，金鸭小屏山碧。故乡春，烟霭隔，背兰釭¤ 
<br>宿妆惆怅倚高阁，千里云影薄。草初齐，花又落，燕双飞。
<br>
<br>楚女不归，楼枕小河春水。月孤明，风又起，杏花稀¤ 
<br>玉钗斜篸云鬟重，裙上金缕凤。八行书，千里梦，雁南飞。
<br>
<br>罗带惹香，犹系别时红豆。泪痕新，金缕旧，断离肠¤ 
<br>一双娇燕语雕梁，还是去年时节。绿杨浓，芳草歇， 
<br>柳花狂。
<br>
<br>
<br>
<br>&nbsp;&nbsp; 卷891_15 【玉蝴蝶】温庭筠 
<br>
<br>秋风凄切伤离，行客未归时。塞外草先衰，江南雁到迟¤ 
<br>芙蓉凋嫩脸，杨柳堕新眉。摇落使人悲，断肠谁得知。
<br>
<br>
<br>
<br>&nbsp;&nbsp; 卷891_16 【女冠子】温庭筠 
<br>
<br>含娇含笑，宿翠残红窈窕。鬓如蝉，寒玉簪秋水， 
<br>轻纱卷碧烟¤ 
<br>雪胸鸾镜里，琪树凤楼前。寄语青娥伴，早求仙。
<br>
<br>霞帔云发，钿镜仙容似雪。画愁眉，遮语回轻扇， 
<br>含羞下绣帏¤ 
<br>玉楼相望久，花洞恨来迟。早晚乘鸾去，莫相遗。
<br>
<br>
<br>
<br>&nbsp;&nbsp; 卷891_17 【归国遥（国一作自，遥一作谣）】温庭筠 
<br>
<br>香玉，翠凤宝钗垂s4zy。钿筐交胜金粟，越罗春水绿¤
<br>画堂照帘残烛，梦馀更漏促。谢娘无限心曲，晓屏山断续。
<br>
<br>双脸，小凤战篦金飐艳。舞衣无力风敛，藕丝秋色染¤ 
<br>锦帐绣帏斜掩，露珠清晓簟。粉心黄蕊花靥，黛眉山两点。
<br>
<br>
<br>
<br>&nbsp;&nbsp; 卷891_19 【菩萨蛮】温庭筠 
<br>
<br>小山重叠金明灭，鬓云欲度香腮雪。懒起画蛾眉， 
<br>弄妆梳洗迟¤ 
<br>照花前后镜，花面交相映。新帖绣罗襦，双双金鹧鸪。
<br>
<br>水精帘里颇黎枕，暖香惹梦鸳鸯锦。江上柳如烟， 
<br>雁飞残月天¤ 
<br>藕丝秋色浅，人胜参差剪。双鬓隔香红，玉钗头上风。
<br>
<br>蕊黄无限当山额，宿妆隐笑纱窗隔。相见牡丹时， 
<br>暂来还别离¤ 
<br>翠钗金作股，钗上蝶双舞。心事竟谁知，月明花满枝。
<br>
<br>翠翘金缕双鸂鶒，水文细起春池碧。池上海棠梨， 
<br>雨晴红满枝¤ 
<br>绣衫遮笑靥，烟草黏飞蝶。青琐对芳菲，玉关音信稀。
<br>
<br>杏花含露团香雪，绿杨陌上多离别。灯在月胧明， 
<br>觉来闻晓莺¤ 
<br>玉钩褰翠幕，妆浅旧眉薄。春梦正关情，镜中蝉鬓轻。
<br>
<br>玉楼明月长相忆，柳丝袅娜春无力。门外草萋萋， 
<br>送君闻马嘶¤ 
<br>画罗金翡翠，香烛销成泪。花落子规啼，绿窗残梦迷。
<br>
<br>凤凰相对盘金缕，牡丹一夜经微雨。明镜照新妆， 
<br>鬓轻双脸长¤ 
<br>画楼相望久，阑外垂丝柳。音信不归来，社前双燕回。
<br>
<br>牡丹花谢莺声歇，绿杨满院中庭月。相忆梦难成， 
<br>背窗灯半明¤ 
<br>翠钿金压脸，寂寞香闺掩。人远泪阑干，燕飞春又残。
<br>
<br>满宫明月梨花白，故人万里关山隔。金雁一双飞， 
<br>泪痕沾绣衣¤ 
<br>小园芳草绿，家住越溪曲。杨柳色依依，燕归君不归。
<br>
<br>宝函钿雀金鸂鶒，沈香阁上吴山碧。杨柳又如丝， 
<br>驿桥春雨时¤ 
<br>画楼音信断，芳草江南岸。鸾镜与花枝，此情谁得知。
<br>
<br>南园满地堆轻絮，愁闻一霎清明雨。雨后却斜阳， 
<br>杏花零落香¤ 
<br>无言匀睡脸，枕上屏山掩。时节欲黄昏，无憀独倚门。
<br>
<br>夜来皓月才当午，重帘悄悄无人语。深处麝烟长， 
<br>卧时留薄妆¤ 
<br>当年还自惜，往事那堪忆。花露月明残，锦衾知晓寒。
<br>
<br>雨晴夜合玲珑日，万枝香袅红丝拂。闲梦忆金堂， 
<br>满庭萱草长¤ 
<br>绣帘垂s4zy，眉黛远山绿。春水渡溪桥，凭阑魂欲消。竹风轻动庭除冷，珠帘月上玲珑影。山枕隐浓妆， 
<br>绿檀金凤凰¤ 
<br>两蛾愁黛浅，故国吴宫远。春恨正关情，画楼残点声。
<br>
<br>玉纤弹处真珠落，流多暗湿铅华薄。春露浥朝花， 
<br>秋波浸晚霞¤ 
<br>风流心上物，本为风流出。看取薄情人，罗衣无此痕。
<br>
<br>
<br>
<br>&nbsp;&nbsp; 卷891_9 【清平乐】温庭筠 
<br>
<br>上阳春晚，宫女愁蛾浅。新岁清平思同辇，争奈长安路远¤ 
<br>凤帐鸳被徒熏，寂寞花锁千门。竞把黄金买赋， 
<br>为妾将上明君。
<br>
<br>洛阳愁绝，杨柳花飘雪。终日行人争攀折，桥下水流呜咽¤ 
<br>上马争劝离觞，南浦莺声断肠。愁杀平原年少， 
<br>回首挥泪千行。
<br>
<br>
<br>
<br>&nbsp;&nbsp; 卷891_10 【更漏子】温庭筠 
<br>
<br>柳丝长，春雨细，花外漏声迢递。惊塞雁，起城乌， 
<br>画屏金鹧鸪¤ 
<br>香雾薄，透帘幕，惆怅谢家池阁。红烛背，绣帘垂， 
<br>梦长君不知。
<br>
<br>星斗稀，钟鼓歇，帘外晓莺残月。兰露重，柳风斜， 
<br>满庭堆落花¤ 
<br>虚阁上，倚阑望，还似去年惆怅。春欲暮，思无穷， 
<br>旧欢如梦中。
<br>
<br>金雀钗，红粉面，花里暂时相见。知我意，感君怜， 
<br>此情须问天¤ 
<br>香作穗，蜡成泪，还似两人心意。山枕腻，锦衾寒， 
<br>觉来更漏残。
<br>
<br>相见稀，相忆久，眉浅淡烟如柳。垂翠幕，结同心， 
<br>待郎熏绣衾¤ 
<br>城上月，白如雪，蝉鬓美人愁绝。宫树暗，鹊桥横， 
<br>玉签初报明。
<br>
<br>背江楼，临海月，城上角声呜咽。堤柳动，岛烟昏， 
<br>两行征雁分¤ 
<br>京口路，归帆渡，正是芳菲欲度。银烛尽，玉绳低， 
<br>一声村落鸡。
<br>
<br>玉炉香，红蜡泪，偏照画堂秋思。眉翠薄，鬓云残， 
<br>夜长衾枕寒¤ 
<br>梧桐树，三更雨，不道离情正苦。一叶叶，一声声， 
<br>空阶滴到明。
<br>
<br>
<br>
<br>&nbsp;&nbsp; 卷891_11 【河渎神】温庭筠 
<br>
<br>河上望丛祠，庙前春雨来时。楚山无限鸟飞迟， 
<br>兰棹空伤别离¤ 
<br>何处杜鹃啼不歇，艳红开尽如血。蝉鬓美人愁绝， 
<br>百花芳草佳节。
<br>
<br>孤庙对寒潮，西陵风雨潇潇。谢娘惆怅倚兰桡， 
<br>泪流玉箸千条¤ 
<br>暮天愁听思归乐，早梅香满山郭。回首两情萧索， 
<br>离魂何处飘泊。
<br>
<br>铜鼓赛神来，满庭幡盖裴回。水村江浦过风雷， 
<br>楚山如画烟开¤ 
<br>离别橹声空萧索，玉容惆怅妆薄。青麦燕飞落落， 
<br>卷帘愁对珠阁。
<br>
<br>
<br>
<br>&nbsp;&nbsp; 卷891_12 【河传】温庭筠 
<br>
<br>江畔，相唤。晓妆鲜，仙景个女采莲。请君莫向那岸边。 
<br>少年，好花新满船¤ 
<br>红袖摇曳逐风软，垂玉腕。肠向柳丝断。浦南归， 
<br>浦北归。莫知，晚来人已稀。
<br>
<br>湖上，闲望。雨萧萧，烟浦花桥路遥。谢娘翠蛾愁不销。 
<br>终朝，梦魂迷晚潮¤ 
<br>荡子天涯归棹远，春已晚。莺语空肠断。若耶溪， 
<br>溪水西。柳堤，不闻郎马嘶。
<br>
<br>同伴，相唤。杏花稀，梦里每愁依违。仙客一去燕已飞。 
<br>不归，泪痕空满衣¤ 
<br>天际云鸟引情远，春已晚。烟霭渡南苑。雪梅香， 
<br>柳带长。小娘，转令人意伤。
<br>
<br>
<br>
<br>&nbsp;&nbsp; 卷891_13 【木兰花（即春晓曲）】温庭筠 
<br>
<br>家临长信往来道，乳燕双双拂烟草。油壁车轻金犊肥， 
<br>流苏帐晓春鸡早¤ 
<br>笼中娇鸟暖犹睡，帘外落花闲不扫。衰桃一树近前池， 
<br>似惜容颜镜中老。
<br>
<br>
<br>
<br>&nbsp;&nbsp; 卷891_14 【竹枝（一名巴渝辞）】皇甫松 
<br>
<br>槟榔花发鹧鸪啼，雄飞烟瘴雌亦飞。
<br>
<br>木棉花尽荔支垂，千花万花待郎归。
<br>
<br>芙蓉并蒂一心连，花侵槅子眼应穿。
<br>
<br>筵中蜡烛泪珠红，合欢桃核两人同。
<br>
<br>斜江风起动横波，劈开莲子苦心多。
<br>
<br>山头桃花谷底杏，两花窈窕遥相映。
<br>
<br>
<br>
<br>&nbsp;&nbsp; 卷891_15 【摘得新】皇甫松 
<br>
<br>酌一卮，须教玉笛吹。锦筵红蜡烛，莫来迟。 
<br>繁红一夜经风雨，是空枝。
<br>
<br>摘得新，枝枝叶叶春。管弦兼美酒，最关人。 
<br>平生都得几十度，展香茵。
<br>
<br>
<br>
<br>&nbsp;&nbsp; 卷891_16 【采莲子】皇甫松 
<br>
<br>菡萏香连十顷陂（举棹），小姑贪戏采莲迟（年少）。 
<br>晚来弄水船头湿（举棹），更脱红裙裹鸭儿（年少）。
<br>
<br>船动湖光滟滟秋（举棹），贪看年少信船流（年少）。 
<br>无端隔水抛莲子（举棹），遥被人知半日羞（年少）。
<br>
<br>
<br>
<br>&nbsp;&nbsp; 卷891_17 【抛球乐】皇甫松 
<br>
<br>红拨一声飘，轻裘坠越绡。带翻金孔雀，香满绣蜂腰。 
<br>少少抛分数，花枝正索饶。
<br>
<br>金蹙花球小，真珠绣带垂。几回冲蜡烛，千度入香怀。 
<br>上客终须醉，觥盂且乱排。
<br>
<br>
<br>
<br>&nbsp;&nbsp; 卷891_18 【忆江南】皇甫松 
<br>
<br>兰烬落，屏上暗红蕉。闲梦江南梅熟日， 
<br>夜船吹笛雨潇潇。人语驿边桥。
<br>
<br>楼上寝，残月下帘旌。梦见秣陵惆怅事， 
<br>桃花柳絮满江城。双髻坐吹笙。
<br>
<br>
<br>
<br>&nbsp;&nbsp; 卷891_19 【天仙子】皇甫松 
<br>
<br>晴野鹭鸶飞一只，水葓花发秋江碧。刘郎此日别天仙， 
<br>登绮席，泪珠滴，十二晚峰青历历。
<br>
<br>踯躅花开红照水，鹧鸪飞绕青山觜。行人经岁始归来， 
<br>千万里，错相倚，懊恼天仙应有以。
<br>
<br>
<br>
<br>&nbsp;&nbsp; 卷891_20 【怨回纥】皇甫松 
<br>
<br>白首南朝女，愁听异域歌。收兵颉利国，饮马胡卢河¤ 
<br>毳布腥膻久，穹庐岁月多。雕窠城上宿，吹笛泪滂沱。
<br>
<br>祖席驻征棹，开帆候信潮。隔筵桃叶泣，吹管杏花飘¤ 
<br>船去鸥飞阁，人归尘上桥。别离惆怅泪，江路湿红蕉。
<br>
<br>
<br>
<br>&nbsp;&nbsp; 卷891_21 【酒泉子】司空图 
<br>
<br>买得杏花，十载归来方始坼。假山西畔药阑东，满枝红¤ 
<br>旋开旋落旋成空，白发多情人更惜。黄昏把酒祝东风， 
<br>且从容。
<br>
<br>
<br>
<br>&nbsp;&nbsp; 卷891_22 【生查子】韩偓 
<br>
<br>侍女动妆奁，故故惊人睡。那知本未眠，背面偷垂泪¤ 
<br>懒卸凤凰钗，羞入鸳鸯被。时复见残灯，和烟坠金穗。
<br>
<br>
<br>
<br>&nbsp;&nbsp; 卷891_23 【浣溪沙】韩偓 
<br>
<br>拢鬓新收玉步摇，背灯初解绣裙腰，枕寒衾冷异香焦¤ 
<br>深院不关春寂寂，落花和雨夜迢迢，恨情残醉却无聊。
<br>
<br>宿醉离愁慢髻鬟，六铢衣薄惹轻寒，慵红闷翠掩青鸾¤ 
<br>罗袜况兼金菡萏，雪肌仍是玉琅玕，骨香腰细更沉檀。
<br>
<br>
<br>
<br>&nbsp;&nbsp; 卷891_24 【浣溪沙】张曙2 
<br>
<br>枕障熏炉隔绣帷，二年终日苦相思，杏花明月始应知¤ 
<br>天上人间何处去，旧欢新梦觉来时，黄昏微雨画帘垂。
<br>
<br>
<br>
<br>&nbsp;&nbsp; 卷891_25 【卜算子慢】钟辐 
<br>
<br>桃花院落，烟重露寒，寂寞禁烟晴昼。风拂珠帘， 
<br>还记去年时候。惜春心，不喜闲窗绣。倚屏山， 
<br>和衣睡觉。醺醺暗消残酒¤ 
<br>独倚危阑久。把玉笋偷弹，黛蛾轻斗。一点相思， 
<br>万般自家甘受。抽金钗， 欲买丹青手。 
<br>写别来，容颜寄与，使知人清瘦。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
