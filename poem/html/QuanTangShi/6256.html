<HTML>
<HEAD>
<TITLE>全唐诗 卷868-871 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷868-871</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷868-871</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6256"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷868-871')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷868-871]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  卷868_1 【梦丹书】李亨 
<br>
<br>厥不云乎，惟其惟时。上天所保，福禄不亏。
<br>
<br>
<br>&nbsp;&nbsp; 卷868_2 【梦黄衣童子歌】李豫 
<br>
<br>中五之德方峨峨，胡胡呼呼何奈何。
<br>
<br>
<br>
<br>&nbsp;&nbsp; 卷868_3 【梦扬州乐妓和诗】刘禹锡 
<br>
<br>花作婵娟玉作妆，风流争似旧徐娘。
<br>夜深曲曲湾湾月，万里随君一寸肠。
<br>
<br>
<br>
<br>&nbsp;&nbsp; 卷868_4 【梦中美人歌】邢凤 
<br>
<br>长安少女踏春阳，何处春阳不断肠。
<br>舞袖弓弯浑忘却，罗衣空换九秋霜。
<br>
<br>
<br>
<br>&nbsp;&nbsp; 卷868_5 【梦中诗】石季武 
<br>
<br>耸辔排金阙，乘轩上汉槎。浮名何足恋，高举入烟霞。
<br>
<br>
<br>
<br>&nbsp;&nbsp; 卷868_6 【葬西施挽歌】王炎 
<br>
<br>西望吴王国，云书凤字牌。连江起珠帐，择地葬金钗。 
<br>满地红心草，三层碧玉阶。春风无处所，凄恨不胜怀。
<br>
<br>
<br>
<br>&nbsp;&nbsp; 卷868_7 【秦梦诗三首·挽公主】沈亚之 
<br>
<br>泣葬一枝红，生同死不同。金钿坠芳草，香绣满春风。 
<br>旧日闻箫处，高楼当月中。梨花寒食夜，深闭翠微宫。
<br>
<br>
<br>
<br>&nbsp;&nbsp; 卷868_8 【秦梦诗三首·别穆公】沈亚之 
<br>
<br>击髆舞，恨满烟光无处所。泪如雨，欲拟著辞不成语。 
<br>金凤衔红旧绣衣，几度宫中同看舞。人间春日正欢乐， 
<br>日暮东风何处去。
<br>
<br>
<br>
<br>&nbsp;&nbsp; 卷868_9 【秦梦诗三首·题宫门】沈亚之 
<br>
<br>君王多感放东归，从此秦宫不复期。
<br>春景似伤秦丧主，落花如雨泪燕脂。
<br>
<br>
<br>
<br>&nbsp;&nbsp; 卷868_10 【梦中诗】卢献卿 
<br>
<br>卜筑郊原古，青山无四邻。扶疏绕屋树，寂寞独归人。
<br>
<br>
<br>
<br>&nbsp;&nbsp; 卷868_11 【梦为吴泰伯作胜儿歌】刘景复 
<br>
<br>繁弦已停杂吹歇，胜儿调弄逻娑拨。四弦拢撚三五声， 
<br>唤起边风驻明月。大声嘈嘈奔淈淈，浪蹙波翻倒溟渤。 
<br>小弦切切怨飔飔，鬼哭神悲秋窸窣。倒腕斜挑掣流电， 
<br>春雷直戛腾秋鹘。汉妃徒得端正名，秦女虚夸有仙骨。 
<br>我闻天宝十年前，凉州未作西戎窟。麻衣右衽皆汉民， 
<br>不省胡尘暂蓬勃。太平之末狂胡乱，犬豕崩腾恣唐突。 
<br>玄宗未到万里桥，东洛西京一时没。汉土民皆没为虏， 
<br>饮恨吞声空嗢咽。时看汉月望汉天，怨气冲星成彗孛。 
<br>国门之西八九镇，高城深垒闭闲卒。河湟咫尺不能收， 
<br>挽粟推车徒兀兀。今朝闻奏凉州曲，使我心神暗超忽。 
<br>胜儿若向边塞弹，征人泪血应阑干。
<br>
<br>
<br>
<br>&nbsp;&nbsp; 卷868_12 【梦中辞】郭仁表 
<br>
<br>飘风暴雨可思惟，鹤望巢门敛翅飞。吾道之宗正可依， 
<br>万物之先数在兹，不能行此欲何为。
<br>
<br>
<br>
<br>&nbsp;&nbsp; 卷868_13 【梦崔嘏妻诗】国邵南 
<br>
<br>莫以真留妾，从他理管弦。容华难久驻，知得几多年。
<br>
<br>
<br>
<br>&nbsp;&nbsp; 卷868_14 【梦白衣妇人歌词】卢绛 
<br>
<br>玉京人去秋萧索，画檐鹊起梧桐落。欹枕悄无言， 
<br>月和残梦圆。背灯惟暗泣，甚处砧声急。眉黛小山攒， 
<br>芭蕉生暮寒。
<br>
<br>清风明月夜深时，箕帚卢郎恨已迟。
<br>他日孟家坡上约，再来相见是佳期。
<br>
<br>
<br>
<br>&nbsp;&nbsp; 卷868_15 【梦舜抚琴歌】张生 
<br>
<br>南风薰薰兮草芊芊，妙有之音兮归清弦。 
<br>荡荡之教兮由自然，熙熙之化兮吾道全，薰薰兮思何传。
<br>
<br>
<br>
<br>&nbsp;&nbsp; 卷868_16 【梦康仙示诗】漳郡守 
<br>
<br>卖药因循未得还，却因耽酒到人间。
<br>有心只恋琵琶坂，无意更登山上山。
<br>
<br>
<br>
<br>&nbsp;&nbsp; 卷868_17 【梦中歌】白氏 
<br>
<br>今夕何夕，存耶没耶？良人去兮天之涯， 
<br>园树伤心兮三见花。
<br>
<br>
<br>
<br>&nbsp;&nbsp; 卷868_18 【梦中歌】张生妻 
<br>
<br>叹衰草，络纬声切切。良人一去不复还， 
<br>今夕坐愁鬓如雪。（为长须人歌）
<br>
<br>劝君酒，君莫辞。落花徒绕枝，流水无返期。 
<br>莫恃少年时，少年能几时。（为白面少年歌）
<br>
<br>怨空闺，秋日亦难暮。夫婿断音书，遥天雁空度。 
<br>（为紫衣人歌）
<br>
<br>切切夕风急，露滋庭草湿。良人去不回，焉知掩闺泣。 
<br>（为黑衣胡人歌）
<br>
<br>萤火穿白杨，悲风入荒草。疑是梦中游，愁迷故园道。 
<br>（为绿衣少年歌）
<br>
<br>花前始相见，花下又相送。何必言梦中，人生尽如梦。 
<br>（长须人歌答）
<br>
<br>
<br>
<br>&nbsp;&nbsp; 卷868_19 【梦王尚书口授吟】张氏女 
<br>
<br>鬟梳闹扫学宫妆，独立闲庭纳夜凉。
<br>手把玉簪敲砌竹，清歌一曲月如霜。
<br>
<br>
<br>
<br>&nbsp;&nbsp; 卷868_20 【歌】病狂人 
<br>
<br>踏阳春，人间三月雨和尘。阳春踏，秋风起， 
<br>肠断人间白发人。
<br>
<br>五灵华，晓玲珑，天府由来汝府中。惆怅此情言不尽， 
<br>一丸萝卜火吾宫。
<br>
<br>
<br>
<br>&nbsp;&nbsp; 卷868_21 【题禅窟兰若】陈季卿 
<br>
<br>霜钟鸣时夕风急，乱鸦又望寒林集。
<br>此时辍棹悲且吟，独向莲华一峰立。
<br>
<br>
<br>
<br>&nbsp;&nbsp; 卷868_22 【题潼关普通院门】陈季卿 
<br>
<br>度关悲失志，万绪乱心机。下坂马无力，扫门尘满衣。 
<br>计谋多不就，心口自相违。已作羞归计，还胜羞不归。
<br>
<br>
<br>
<br>&nbsp;&nbsp; 卷868_23 【江亭晚望题书斋】陈季卿 
<br>
<br>立向江亭满目愁，十年前事信悠悠。田园已逐浮云散， 
<br>乡里半随逝水流。川上莫逢诸钓叟，浦边难得旧沙鸥。 
<br>不缘齿发未迟暮，吟对远山堪白头。
<br>
<br>
<br>
<br>&nbsp;&nbsp; 卷868_24 【别妻】陈季卿 
<br>
<br>月斜寒露白，此夕去留心。酒至添愁饮，诗成和泪吟。 
<br>离歌凄凤管，别鹤怨瑶琴。明夜相思处，秋风吹半衾。
<br>
<br>
<br>
<br>&nbsp;&nbsp; 卷868_25 【别兄弟】陈季卿 
<br>
<br>谋身非不早，其奈命来迟。旧友皆霄汉，此身犹路岐。 
<br>北风微雪后，晚景有云时。惆怅清江上，区区趁试期。
<br>
<br>
<br>
<br>&nbsp;&nbsp; 卷868_26 【梦中句】周延翰 
<br>
<br>紫髯之伴有丹砂。
<br>
<br>
<br>
<br>&nbsp;&nbsp; 卷868_27 【梦中和句】任玠 
<br>
<br>故国路遥归去来（山叟），春风天远望不尽。（玠）
<br>
<br>
<br>
<br>&nbsp;&nbsp; 卷868_28 【梦中语】杜牧 
<br>
<br>辞春不及秋，昆脚与皆头。
<br>
<br>
<br>
<br>&nbsp;&nbsp; 卷868_29 【梦中诗】胥偃 
<br>
<br>昔作树头花，今为冢中骨。
<br>
<br>
<br>
<br>&nbsp;&nbsp; 卷868_30 【梦中语】曾崇范妻 
<br>
<br>田头有鹿迹，由尾著日炙。
<br>
<br>
<br>
<br>&nbsp;&nbsp; 卷868_31 【纪梦句】张孜 
<br>
<br>上天知我忆其人，使向人间梦中见。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷869_1 【嘲苏世长】李渊 
<br>
<br>名长意短，口正心邪。弃忠贞于郑国，忘信义于吾家。
<br>
<br>
<br>&nbsp;&nbsp; 卷869_2 【戏题画】李旦 
<br>
<br>唤出眼，何用苦深藏。缩却鼻，何畏不闻香。
<br>
<br>
<br>
<br>&nbsp;&nbsp; 卷869_3 【嘲萧瑀射】欧阳询 
<br>
<br>急风吹缓箭，弱手驭强弓。欲高翻复下，应西还更东。 
<br>十回俱著地，两手并擎空。借问谁为此，乃应是宋公。
<br>
<br>
<br>
<br>&nbsp;&nbsp; 卷869_4 【与欧阳询互嘲（无忌嘲询）】长孙无忌 
<br>
<br>耸膊成山字，埋肩不出头。谁家麟角上，画此一猕猴。
<br>
<br>
<br>
<br>&nbsp;&nbsp; 卷869_5 【与欧阳询互嘲（询嘲无忌）】欧阳询 
<br>
<br>索头连背暖，漫裆畏肚寒。只因心浑浑，所以面团团。
<br>
<br>
<br>
<br>&nbsp;&nbsp; 卷869_6 【为温仆射嘲竹】裴略 
<br>
<br>竹，风吹青肃肃。凌冬叶不凋，经春子不熟。 
<br>虚心未得待国士，皮上何须生节目。
<br>
<br>
<br>
<br>&nbsp;&nbsp; 卷869_7 【又嘲屏墙】裴略 
<br>
<br>高下八九尺，东西六七步。突兀当厅坐，几许遮贤路。
<br>
<br>
<br>
<br>&nbsp;&nbsp; 卷869_8 【嘲崔左丞】省吏 
<br>
<br>崔子曲如钩，随例得封侯。髆上全无项，胸前别有头。
<br>
<br>
<br>
<br>&nbsp;&nbsp; 卷869_9 【嘲高士廉木履】选人 
<br>
<br>刺鼻何曾嚏，蹋面不知嗔。高生两个齿，自谓得胜人。
<br>
<br>
<br>
<br>&nbsp;&nbsp; 卷869_10 【书化度藏院壁】裴玄智 
<br>
<br>将肉遣狼守，置骨向狗头。自非阿罗汉，焉能免得偷。
<br>
<br>
<br>
<br>&nbsp;&nbsp; 卷869_11 【嘲许子儒】窦昉 
<br>
<br>不能专习礼，虚心强觅阶。一年辞爵弁，半岁履麻鞋。 
<br>瓦恶频蒙cv，墙虚屡被叉。映树便侧睡，过匮即放乖。 
<br>岁暮良工毕，言是越朋侪。今日纶言降，方知愚计喎。
<br>
<br>
<br>
<br>&nbsp;&nbsp; 卷869_12 【与赵神德互嘲】梁宝 
<br>
<br>赵神德，天上既无云，闪电何以无准则？ --梁宝
<br>向者入门来，案后惟见一挺墨。 --赵神德
<br>官里料朱砂，半眼供一国。 --梁宝
<br>磨公小拇指，涂得太社北。 --赵神德
<br>
<br>
<br>&nbsp;&nbsp; 卷869_13 【与讲师互谑】释元康 
<br>
<br>甘桃不结实，苦李压低枝。 --释元康
<br>轮王千个子，巷伯勿孙儿。 --讲师
<br>
<br>
<br>&nbsp;&nbsp; 卷869_14 【咏兴善寺佛殿灾】李荣 
<br>
<br>道善何曾善，言兴且不兴。如来烧赤尽，惟有一群僧。
<br>
<br>
<br>
<br>&nbsp;&nbsp; 卷869_15 【叙可笑事】张元一 
<br>
<br>朱前疑著绿，逯仁杰著朱。阎知微骑马，马吉甫骑驴。 
<br>将名作姓李千里，将姓作名吴栖梧。左台胡御史， 
<br>右台御史胡。
<br>
<br>
<br>
<br>&nbsp;&nbsp; 卷869_16 【嘲武懿宗】张元一 
<br>
<br>长弓短度箭，蜀马临阶骗。去贼七百里，隈墙独自战。 
<br>忽然逢著贼，骑猪向南r2。
<br>
<br>
<br>
<br>&nbsp;&nbsp; 卷869_17 【又嘲】张元一 
<br>
<br>裹头极草草，掠鬓不菶菶。未见桃花面皮，漫作杏子眼孔。
<br>
<br>
<br>
<br>&nbsp;&nbsp; 卷869_18 【咏静乐县主】张元一 
<br>
<br>马带桃花锦，裙衔绿草罗。定知帏帽底，仪容似大哥。
<br>
<br>
<br>
<br>&nbsp;&nbsp; 卷869_19 【嘲格辅元】杜易简 
<br>
<br>有耻宿龙门，精彩先瞰浑。眼瘦呈近店，睡响彻遥林。 
<br>埒囊将旧识，制被异新婚。谁言骢马使，翻作蛰熊蹲。
<br>
<br>
<br>
<br>&nbsp;&nbsp; 卷869_20 【始平谐诗】石抱忠 
<br>
<br>平明发始平，薄暮至何城。库塔朝云上，晃池夜月明。 
<br>略彴桥头逢长史，棂星门外揖司兵，一群县尉驴骡骤， 
<br>数个参军鹅鸭行。
<br>
<br>
<br>
<br>&nbsp;&nbsp; 卷869_21 【咏傅岩监祠】梁载言 
<br>
<br>闻道监中霤，初言是大祠。很傍索传马，偬动出安徽。 
<br>卫司无帟幕，供膳乏鲜肥。形容消瘦尽，空往复空归。
<br>
<br>
<br>
<br>&nbsp;&nbsp; 卷869_22 【嘲崔生】刘行敏 
<br>
<br>崔生犯夜行，武候正严更。幞头拳下落，高髻掌中擎。 
<br>杖迹胸前出，绳文腕后生。愁人不惜夜，随意晓参横。
<br>
<br>
<br>
<br>&nbsp;&nbsp; 卷869_23 【又嘲杨文瓘】刘行敏 
<br>
<br>武陵敬爱客，终宴不知疲。遣共浑王饮，错宴延陀儿。 
<br>始被鸿胪识，终蒙御史知。精神既如此，长叹复何为。
<br>
<br>
<br>
<br>&nbsp;&nbsp; 卷869_24 【嘲李叔慎、贺兰僧伽、杜善贤（善贤长安令三人皆黑）】刘行敏 
<br>
<br>叔慎骑乌马，僧伽把漆弓。唤取长安令，共猎北山熊。
<br>
<br>
<br>
<br>&nbsp;&nbsp; 卷869_25 【嘲父】陆子 
<br>
<br>陆馀庆，笔头无力觜头硬。一朝受辞讼，十日判不竟。 
<br>（先是人有嘲陆者云：说事则喙长三寸，判事则手重五斤）
<br>
<br>
<br>
<br>&nbsp;&nbsp; 卷869_26 【回波词】杨廷玉 
<br>
<br>回波尔时廷玉，打獠取钱未足。 
<br>阿姑婆见作天子，傍人不得枨触。
<br>
<br>
<br>
<br>&nbsp;&nbsp; 卷869_27 【回波词】中宗朝优人 
<br>
<br>回波尔时栲栳，怕妇也是大好。 
<br>外边只有裴谈，内里无过李老。
<br>
<br>
<br>
<br>&nbsp;&nbsp; 卷869_28 【乞金鱼词】崔日用 
<br>
<br>台中鼠子直须谙，信足跳梁上壁龛。倚翻灯脂污张五， 
<br>还来啮带报韩三。莫浪语，直王相。大家必若赐金龟， 
<br>卖却猫儿相报赏。
<br>
<br>
<br>
<br>&nbsp;&nbsp; 卷869_29 【又赐宴自歌】崔日用 
<br>
<br>东馆总是鹓鸾，南台自多杞梓。日用读书万卷， 
<br>何忍不蒙学士。墨制帘下出来，微臣眼看喜死。
<br>
<br>
<br>
<br>&nbsp;&nbsp; 卷869_30 【咏痴】吴人 
<br>
<br>榆儿复榆妇，造屋兼造车。十七八九夜，还书复借书。
<br>
<br>
<br>
<br>&nbsp;&nbsp; 卷869_31 【歇后】封抱一 
<br>
<br>面作天地玄，鼻有雁门紫。既无左达承，何劳罔谈彼。
<br>
<br>
<br>
<br>&nbsp;&nbsp; 卷869_32 【送司功入京】麹崇裕 
<br>
<br>崇裕有幸会，得遇明流行。司士向京去，旷野哭声哀。
<br>
<br>
<br>
<br>&nbsp;&nbsp; 卷869_33 【岭南归后献诗】权龙褒 
<br>
<br>龙褒有何罪，天恩放岭南。敕知无罪过，追来与将军。
<br>
<br>
<br>
<br>&nbsp;&nbsp; 卷869_34 【初到沧州呈州官】权龙褒 
<br>
<br>遥看沧海城，杨柳郁青青。中央一群汉，聚坐打杯觥。
<br>
<br>
<br>
<br>&nbsp;&nbsp; 卷869_35 【秋日述怀】权龙褒 
<br>
<br>檐前飞七百，雪白后园强。饱食房里侧，家粪集野螂。
<br>
<br>
<br>
<br>&nbsp;&nbsp; 卷869_36 【喜雨】权龙褒 
<br>
<br>暗去也没雨，明来也没云。日头赫赤出，地上绿氤氲。
<br>
<br>
<br>
<br>&nbsp;&nbsp; 卷869_37 【皇太子夏日赐宴诗】权龙褒 
<br>
<br>严霜白浩浩，明月赤团团。
<br>
<br>
<br>
<br>&nbsp;&nbsp; 卷869_38 【哭李峤诗】崔泰之 
<br>
<br>台阁神仙地，衣冠君子乡。昨朝犹对坐，今日忽云亡。 
<br>魂随司命鬼，魄逐见阎王。此时罢欢笑，无复向朝堂。
<br>
<br>
<br>
<br>&nbsp;&nbsp; 卷869_39 【咏尹字（颋幼年，有京兆尹过父瑰命咏尹字）】苏颋 
<br>
<br>丑虽有足，甲不全身。见君无口，知伊少人。
<br>
<br>
<br>
<br>&nbsp;&nbsp; 卷869_40 【咏王主敬】张敬忠 
<br>
<br>有意嫌兵部，专心望考功。谁知脚踜蹬，却落省墙东。
<br>
<br>
<br>
<br>&nbsp;&nbsp; 卷869_41 【嘲邵景、萧嵩】韦铿 
<br>
<br>一双胡子著绯袍，一个须多一鼻高。
<br>相对厅前捺且立，自惭身品世间毛。
<br>
<br>
<br>
<br>&nbsp;&nbsp; 卷869_42 【嘲韦铿】邵景 
<br>
<br>飘风忽起团团旋，倒地还如著脚z2。
<br>莫怪殿上空行事，却为元非五品才。
<br>
<br>
<br>
<br>&nbsp;&nbsp; 卷869_43 【咏毁天枢】李休烈 
<br>
<br>天门街上倒天枢，火急先须卸火珠。
<br>计合一条麻线挽，何劳两县索人夫。
<br>
<br>
<br>
<br>&nbsp;&nbsp; 卷869_44 【与李全交诗（全交，监察御史）】石惠泰 
<br>
<br>御史非常任，参军不久居。待君迁转后，此职还到余。
<br>
<br>
<br>
<br>&nbsp;&nbsp; 卷869_45 【嘲刘文树】黄幡绰 
<br>
<br>可怜好个刘文树，髭须共颏颐别住。 
<br>文树面孔不似猢狲，猢狲面孔强似文树。
<br>
<br>
<br>
<br>&nbsp;&nbsp; 卷869_46 【尚书省门吟】祖咏 
<br>
<br>落去他，两两三三戴帽子。 
<br>日暮祖侯吟一声，长安竹柏皆枯死。
<br>
<br>
<br>
<br>&nbsp;&nbsp; 卷869_47 【上马当山神】王昌龄 
<br>
<br>青骢一匹昆仑牵，奏上大王不取钱。
<br>直为猛风波滚骤，莫怪昌龄不下船。
<br>
<br>
<br>
<br>&nbsp;&nbsp; 卷869_48 【窃李义府诗】张怀庆 
<br>
<br>生情镂月为歌扇，出性裁云作舞衣。
<br>照镜自怜回雪影，来时好取洛川归。
<br>
<br>
<br>
<br>&nbsp;&nbsp; 卷869_49 【答朝士】贺知章 
<br>
<br>fk镂银盘盛蛤蜊，镜湖莼菜乱如丝。
<br>乡曲近来佳此味，遮渠不道是吴儿。
<br>
<br>
<br>
<br>&nbsp;&nbsp; 卷869_50 【和知章诗】顾况 
<br>
<br>fk镂银盘盛炒虾，镜湖莼菜乱如麻。
<br>汉儿女嫁吴儿妇，吴儿尽是汉儿爷。
<br>
<br>
<br>
<br>&nbsp;&nbsp; 卷869_51 【续茅山秀才吟】顾况 
<br>
<br>驻马上山阿（茅山秀才），风来屎气多。
<br>
<br>
<br>
<br>&nbsp;&nbsp; 卷869_52 【樱桃子诗】史思明 
<br>
<br>樱桃子，半赤半已黄。一半与怀王，一半与周至。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷870_1 【讥元载诗】高亭 
<br>
<br>上元官吏务剥削，江淮之人皆白著。
<br>
<br>
<br>&nbsp;&nbsp; 卷870_2 【嘲赵谦光】贺遂涉 
<br>
<br>员外由来美，郎中望亦优。宁知粉署里，翻作土山头。
<br>
<br>
<br>
<br>&nbsp;&nbsp; 卷870_3 【答贺遂涉（时遂涉为户部员外，谦光答此）】赵谦光 
<br>
<br>锦帐随情设，金炉任意熏。唯愁员外置，不应列星文。
<br>
<br>
<br>
<br>&nbsp;&nbsp; 卷870_4 【上浙东孟尚书】孔颙 
<br>
<br>有个将军不得名，唯教健卒喝书生。
<br>尚书近日清如镜，天子官街不许行。
<br>
<br>
<br>
<br>&nbsp;&nbsp; 卷870_5 【嘲柳州柳子厚】吕温 
<br>
<br>柳州柳刺史，种柳柳江边。柳管依然在，千秋柳拂天。
<br>
<br>
<br>
<br>&nbsp;&nbsp; 卷870_6 【嘲黔南观察南卓（一云卓故人效吕温作）】吕温 
<br>
<br>终南南太守，南郡在云南。闲向南亭醉，南风变俗谈。
<br>
<br>
<br>
<br>&nbsp;&nbsp; 卷870_7 【戏简朱坛诗】张祜 
<br>
<br>昔人有玉碗，击之千里鸣。今日睹斯文，碗有当时声。
<br>
<br>
<br>
<br>&nbsp;&nbsp; 卷870_8 【戏颜郎官骑猎诗】张祜 
<br>
<br>忽闻射猎出军城，人著戎衣马带缨。
<br>倒把角弓呈一箭，满山狐兔当头行。
<br>
<br>
<br>
<br>&nbsp;&nbsp; 卷870_9 【嘲张祜】朱冲和 
<br>
<br>白在东都元已薨，兰台凤阁少人登。
<br>冬瓜堰下逢张祜，牛屎堆边说我能。
<br>
<br>
<br>
<br>&nbsp;&nbsp; 卷870_10 【嘲妓】崔涯 
<br>
<br>虽得苏方木，犹贪玳瑁皮。怀胎十个月，生下昆仑儿。
<br>
<br>布袍披袄火烧毡，纸补箜篌麻接弦。
<br>更著一双皮屐子，纥梯纥榻出门前。
<br>
<br>
<br>
<br>&nbsp;&nbsp; 卷870_11 【嘲李端端】崔涯 
<br>
<br>黄昏不语不知行，鼻似烟窗耳似铛。
<br>独把象牙梳插鬓，昆仑山上月初明。
<br>
<br>觅得黄骝鞁绣鞍，善和坊里取端端。
<br>扬州近日浑成差，一朵能行白牡丹。
<br>
<br>
<br>
<br>&nbsp;&nbsp; 卷870_12 【咏崔云娘】李宣古 
<br>
<br>何事最堪悲，云娘只首奇。瘦拳抛令急，长啸出歌迟。 
<br>只见肩侵鬓，唯忧骨透皮。不须当户立，头上有钟馗。
<br>
<br>
<br>
<br>&nbsp;&nbsp; 卷870_13 【嘲妓（牧罢宣州幕，经陕，有酒纠妓肥硕，牧赠此诗）】杜牧 
<br>
<br>盘古当时有远孙，尚令今日逞家门。一车白土将泥项， 
<br>十幅红旗补破裈。瓦官寺里逢行迹，华岳山前见掌痕。 
<br>不须惆怅忧难嫁，待与将书问乐坤。
<br>
<br>
<br>
<br>&nbsp;&nbsp; 卷870_14 【嘲游使君】卢肇 
<br>
<br>白帝城头二月时，忍教清醒看花枝。
<br>莫言世上无袁许，客子由来是相师。
<br>
<br>
<br>
<br>&nbsp;&nbsp; 卷870_15 【嘲李玚题名】韦蟾 
<br>
<br>渭水秦山照眼明，希仁何事寡诗情。
<br>只因学得虞姬婿，书字才能记姓名。
<br>
<br>
<br>
<br>&nbsp;&nbsp; 卷870_16 【闻鹿鸣互谑】严震 
<br>
<br>釜戴山中鹿又鸣， --中表
<br>此际多应到表兄。 --严震
<br>表兄不是严家子，合是三兄与四兄。 --中表
<br>
<br>
<br>&nbsp;&nbsp; 卷870_17 【及第后寄李绅】章孝标 
<br>
<br>及第全胜十政官，金鞍镀了出长安。
<br>马头渐入扬州郭，为报时人洗眼看。
<br>
<br>
<br>
<br>&nbsp;&nbsp; 卷870_18 【答章孝标】李绅 
<br>
<br>假金只用真金镀，若是真金不镀金。
<br>十载长安得一第，何须空腹用高心。
<br>
<br>
<br>
<br>&nbsp;&nbsp; 卷870_19 【戏柳棠】杨汝士 
<br>
<br>文章漫道能吞凤，杯酒何曾解吃鱼。
<br>今日梓州张社会，应须遭这老尚书。
<br>
<br>
<br>
<br>&nbsp;&nbsp; 卷870_20 【答杨尚书】柳棠 
<br>
<br>未向燕台逢厚礼，幸因社会接馀欢。
<br>一鱼吃了终无愧，鲲化为鹏也不难。
<br>
<br>
<br>
<br>&nbsp;&nbsp; 卷870_21 【又忤杨尚书诗】柳棠 
<br>
<br>莫言名位未相俦，风月何曾阻献酬。
<br>前辈不须轻后辈，靖安今日在衡州。
<br>
<br>
<br>
<br>&nbsp;&nbsp; 卷870_22 【嘲郭凝素】朱泽 
<br>
<br>三春桃李本无言，苦被残阳鸟雀喧。
<br>借问东邻效西子，何如郭素拟王轩。
<br>
<br>
<br>
<br>&nbsp;&nbsp; 卷870_23 【纪中表试案】郑光业 
<br>
<br>新糊案子，其白如银。入试出试，千春万春。
<br>
<br>
<br>
<br>&nbsp;&nbsp; 卷870_24 【醉题广州使院】郑愚 
<br>
<br>数年百姓受饥荒，太守贪残似虎狼。
<br>今日海隅鱼米贱，大须惭愧石榴黄。
<br>
<br>
<br>
<br>&nbsp;&nbsp; 卷870_25 【拟权龙褒体赠鄠县李令及寄朝右（李令因之休官）】郑愚 
<br>
<br>鄠县李长官，横琴膝上弄。不闻有政声，但见手子动。
<br>
<br>
<br>
<br>&nbsp;&nbsp; 卷870_26 【题沧浪峡榜】郑仁表 
<br>
<br>分峡东西路正长，行人名利火然汤。
<br>路傍著板沧浪峡，真是将闲搅撩忙。
<br>
<br>
<br>
<br>&nbsp;&nbsp; 卷870_27 【戏妻族语不正】胡曾 
<br>
<br>呼十却为石，唤针将作真。忽然云雨至，总道是天因。
<br>
<br>
<br>
<br>&nbsp;&nbsp; 卷870_28 【婢仆诗】李昌符 
<br>
<br>春娘爱上酒家楼，不怕归迟总不忧。
<br>推道那家娘子卧，且留教住待梳头。
<br>
<br>不论秋菊与春花，个个能噇空腹茶。
<br>无事莫教频入库，一名闲物要些些。
<br>
<br>
<br>
<br>&nbsp;&nbsp; 卷870_29 【嘲郑傪妓】孙子多 
<br>
<br>相公经文复经武，常侍好今兼好古。
<br>昔人曾闻阿武婆，今日亲见阿婆舞。
<br>
<br>
<br>
<br>&nbsp;&nbsp; 卷870_30 【嘲赵璘】薛能 
<br>
<br>巡关每傍摴蒲局，望月还登乞巧楼。
<br>第一莫教娇太过，缘人衣带上人头。
<br>
<br>不知原在鞍轿里，将谓空驮席帽归。
<br>
<br>火炉床上平身立，便与夫人作镜台。
<br>
<br>
<br>
<br>&nbsp;&nbsp; 卷870_31 【口号】薛能 
<br>
<br>素脊鸣秋杖，乌靴响暮厅。 --薛能
<br>刃飞三尺雪，白日落文星。 --秦宗权
<br>
<br>
<br>&nbsp;&nbsp; 卷870_32 【嘲归仁绍龟诗】皮日休 
<br>
<br>硬骨残形知几秋，尸骸终是不风流。
<br>顽皮死后钻须遍，都为平生不出头。
<br>
<br>
<br>
<br>&nbsp;&nbsp; 卷870_33 【咏螃蟹呈浙西从事】皮日休 
<br>
<br>未游沧海早知名，有骨还从肉上生。
<br>莫道无心畏雷电，海龙王处也横行。
<br>
<br>
<br>
<br>&nbsp;&nbsp; 卷870_34 【题中书壁】郑綮 
<br>
<br>侧坡蛆蜫蜦，蚁子竞来拖。一朝白雨中，无钝无喽罗。
<br>
<br>
<br>
<br>&nbsp;&nbsp; 卷870_35 【别庐州郡人】郑綮 
<br>
<br>唯有两行公廨泪，一时洒向渡头风。
<br>
<br>
<br>
<br>&nbsp;&nbsp; 卷870_36 【戏答成汭】徐彦若 
<br>
<br>南海黄茅瘴，不死成和尚。
<br>
<br>
<br>
<br>&nbsp;&nbsp; 卷870_37 【醉中谑浙江廉使】崔立言 
<br>
<br>山夫留意向丹梯，连帅邀来出药畦。
<br>常见浙东夸镜水，镜湖元在浙江西。
<br>
<br>
<br>
<br>&nbsp;&nbsp; 卷870_38 【戏题盱眙邵明府壁】韦鹏翼 
<br>
<br>岂肯闲寻竹径行，却嫌丝管好蛙声。
<br>自从煮鹤烧琴后，背却青山卧月明。
<br>
<br>
<br>
<br>&nbsp;&nbsp; 卷870_39 【题大梁临汴驿】姚嵘 
<br>
<br>近日侯门不重才，莫将文艺拟为媒。
<br>相逢若要如胶漆，不是红妆即拨灰。
<br>
<br>
<br>
<br>&nbsp;&nbsp; 卷870_40 【题仙娥驿】李日新 
<br>
<br>商山食店大悠悠，陈鹖z2锣古ie头。
<br>更有台中牛肉炙，尚盘数脔紫光球。
<br>
<br>
<br>
<br>&nbsp;&nbsp; 卷870_41 【嘲染家】柳逢 
<br>
<br>紫绿终朝染，因何不识非。莆田竹木贵，背负十柴归。
<br>
<br>
<br>
<br>&nbsp;&nbsp; 卷870_42 【赠漳州崔使君乡饮翻韵诗】黎瓘 
<br>
<br>惯向溪边折柳杨，因循行客到州漳。
<br>无端触忤王衙押，不得今朝看饮乡。
<br>
<br>
<br>
<br>&nbsp;&nbsp; 卷870_43 【示妓榜子】张保胤 
<br>
<br>绿罗裙下标三棒，红粉腮边泪两行。
<br>叉手向前咨大使，这回不敢恼儿郎。
<br>
<br>
<br>
<br>&nbsp;&nbsp; 卷870_44 【又留别同院】张保胤 
<br>
<br>忆昔当年富贵时，如今头脑尚依稀。布袍破后思宫内， 
<br>锦袴穿时忆御衣。鹘子背钻高力士，婵娟翻画太真妃。 
<br>如今憔悴离南海，恰似当时幸蜀时。
<br>
<br>
<br>
<br>&nbsp;&nbsp; 卷870_45 【桂州筵上赠胡予女】陆岩梦 
<br>
<br>自道风流不可攀，却堪蹙额更颓颜。眼睛深却湘江水， 
<br>鼻孔高于华岳山。舞态固难居掌上，歌声应不绕梁间。 
<br>孟阳死后欲千载，犹在佳人觅往还。
<br>
<br>
<br>
<br>&nbsp;&nbsp; 卷870_46 【戏答朝士】李都 
<br>
<br>华缄千里到荆门，章草纵横任意论。应笑钟张虚用力， 
<br>却教羲献枉劳魂。惟堪爱惜为珍宝，不敢传留误子孙。 
<br>深荷故人相厚处，天行时气许教吞。
<br>
<br>
<br>
<br>&nbsp;&nbsp; 卷870_47 【嘲僧惟恭】荆人 
<br>
<br>灵岿作尽业，惟恭继其迹。地狱千万重，莫厌排头入。
<br>
<br>
<br>
<br>&nbsp;&nbsp; 卷870_48 【题酒户修孔庙状】冯道幕客 
<br>
<br>槐影参差覆杏坛，儒门子弟尽高官。
<br>却教酒户重修庙，觅我惭惶也不难。
<br>
<br>
<br>
<br>&nbsp;&nbsp; 卷870_49 【孔庙口号】李花开 
<br>
<br>破落三间屋，萧条一旅人。不知负何事，生死厄于陈。
<br>
<br>
<br>
<br>&nbsp;&nbsp; 卷870_50 【答妻】冯晖 
<br>
<br>休说办不办，且看瓮里飞出雁。
<br>
<br>
<br>
<br>&nbsp;&nbsp; 卷870_51 【题僧院】李涛 
<br>
<br>走却坐禅客，移将不动尊。世间颠倒事，八万四千门。
<br>
<br>
<br>
<br>&nbsp;&nbsp; 卷870_52 【咏垂丝蜘蛛嘲云辨僧】杨苎萝 
<br>
<br>吃得肚婴撑，寻思绕寺行。空中设罗网，只待杀众生。
<br>
<br>
<br>
<br>&nbsp;&nbsp; 卷870_53 【自嘲绝句】冯涓 
<br>
<br>取水郎中何日了，破柴员外几时休。
<br>早知蜀地区娵与，悔不长安大比丘。
<br>
<br>
<br>
<br>&nbsp;&nbsp; 卷870_54 【哭亡将诗】卢延让 
<br>
<br>自是硇砂发，非干骇石伤。牒高身上职，碗大背边创。
<br>
<br>
<br>
<br>&nbsp;&nbsp; 卷870_55 【咏王给事】蒋贻恭 
<br>
<br>厥父元非道郡奴，允光何事太侏儒。
<br>可中与个皮裈著，擎得天王左脚无。
<br>
<br>
<br>
<br>&nbsp;&nbsp; 卷870_56 【咏金刚】蒋贻恭 
<br>
<br>扬眉斗目恶精神，捏合将来恰似真。
<br>刚被时流借拳势，不知身自是泥人。
<br>
<br>
<br>
<br>&nbsp;&nbsp; 卷870_57 【咏伛背子】蒋贻恭 
<br>
<br>出得门来背拄天，同行难可与差肩。
<br>若教倚向闲窗下，恰似箜篌不著弦。
<br>
<br>
<br>
<br>&nbsp;&nbsp; 卷870_58 【咏安仁宰捣蒜】蒋贻恭 
<br>
<br>安仁县令好诛求，百姓脂膏满面流。半破磁缸成醋酒， 
<br>死牛肠肚作馒头。帐生岁取餐三顿，乡老盘庚犯五瓯。 
<br>半醉半醒齐出县，共伤涂炭不胜愁。
<br>
<br>
<br>
<br>&nbsp;&nbsp; 卷870_59 【五门街望有题】蒋贻恭 
<br>
<br>我皇开国十馀年，一辈超升炙手欢。
<br>闲向五门楼下望，衙官骑马使衙官。
<br>
<br>
<br>
<br>&nbsp;&nbsp; 卷870_60 【谢郎中惠茶】蒋贻恭 
<br>
<br>三斤绿茗赐贻恭，一种颁沾事不同。
<br>想料肠怀无答处，披毛戴角谢郎中。
<br>
<br>
<br>
<br>&nbsp;&nbsp; 卷870_61 【咏虾蟆】蒋贻恭 
<br>
<br>坐卧兼行总一般，向人努眼太无端。
<br>欲知自己形骸小，试就蹄涔照影看。
<br>
<br>
<br>
<br>&nbsp;&nbsp; 卷870_62 【住名山日陈情上府主高太保】蒋贻恭 
<br>
<br>名山主簿实堪愁，难咬他家大骨头。
<br>米纳功南钱纳府，只看江面水东流。
<br>
<br>
<br>
<br>&nbsp;&nbsp; 卷870_63 【咏刺猬】李贞白 
<br>
<br>行似针毡动，卧若栗球圆。莫欺如此大，谁敢便行拳。
<br>
<br>
<br>
<br>&nbsp;&nbsp; 卷870_64 【谒贵公子，不礼，书格子屏风】李贞白 
<br>
<br>道格何曾格，言糊又不糊。浑身总是眼，还解识人无。
<br>
<br>
<br>
<br>&nbsp;&nbsp; 卷870_65 【咏月】李贞白 
<br>
<br>当涂当涂见，芜湖芜湖见。八月十五夜，一似没柄扇。
<br>
<br>
<br>
<br>&nbsp;&nbsp; 卷870_66 【咏狗蚤】李贞白 
<br>
<br>与虱都来不较多，zh挑筋斗太喽罗。
<br>忽然管著一篮子，有甚心情那你何。
<br>
<br>
<br>
<br>&nbsp;&nbsp; 卷870_67 【咏罂粟子】李贞白 
<br>
<br>倒排双陆子，希插碧牙筹。既似牺牛乳，又如铃马兜。 
<br>鼓捶并瀑箭，直是有来由。
<br>
<br>
<br>
<br>&nbsp;&nbsp; 卷870_68 【咏蟹】李贞白 
<br>
<br>蝉眼龟形脚似蛛，未曾正面向人趋。
<br>如今饤在盘筵上，得似江湖乱走无。
<br>
<br>
<br>
<br>&nbsp;&nbsp; 卷870_69 【示女诗】郫城令 
<br>
<br>深宫富贵事风流，莫忘生身老骨头。
<br>因与太师欢笑处，为吾方便觅彭州。
<br>
<br>
<br>
<br>&nbsp;&nbsp; 卷870_70 【寄女】李令 
<br>
<br>有人教我向衡阳，一度思归欲断肠。
<br>为报艳妻兼少女，与吾觅取朗州场。
<br>
<br>
<br>
<br>&nbsp;&nbsp; 卷870_71 【讽刘炎索贿诗】太守 
<br>
<br>未到桃源时，长忆出家景。及到桃源了，还似鉴中影。
<br>
<br>
<br>
<br>&nbsp;&nbsp; 卷870_72 【被按自悔诗】刘炎 
<br>
<br>早知太守如狼虎，猎取膏粱以啖之。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷871_1 【与王仙客互嘲（二人相友善，互以姓相嘲）】甘洽 
<br>
<br>王，计尔应姓田。为你面拨獭，抽却你两边。 --甘洽
<br>甘，计尔应姓丹。为你头不曲，回脚向上安。 --仙客
<br>
<br>&nbsp;&nbsp; 卷871_2 【题濠州高塘馆（敬爱为御史，过宿处）】阎敬爱 
<br>
<br>借问襄王安在哉，山川此地胜阳台。
<br>今宵寓宿高塘馆，神女何曾入梦来。
<br>
<br>
<br>
<br>&nbsp;&nbsp; 卷871_3 【题敬爱诗后】李和风 
<br>
<br>高唐不是这高塘，淮畔荆南各异方。
<br>若向此中求荐枕，参差笑杀楚襄王。
<br>
<br>
<br>
<br>&nbsp;&nbsp; 卷871_4 【答日休皮字诗】归氏子 
<br>
<br>八片尖裁浪作球，火中燖了水中揉。
<br>一包闲气如长在，惹踢招拳卒未休。
<br>
<br>
<br>
<br>&nbsp;&nbsp; 卷871_5 【谑池亳二州宾佐兼寄宣武军掌书记李昼】张鲁封 
<br>
<br>杜叟学仙轻蕙质，韦公事佛畏青娥。
<br>乐营却是闲人管，两地风情日渐多。
<br>
<br>
<br>
<br>&nbsp;&nbsp; 卷871_6 【戏酬张鲁封】李昼 
<br>
<br>秋浦亚卿颜叔子，谯都中宪老桑门。
<br>如今柳巷通车马，唯恐他时立棘垣。
<br>
<br>
<br>
<br>&nbsp;&nbsp; 卷871_7 【即事】杨鸾 
<br>
<br>白日苍蝇满饭盘，夜间蚊子又成团。
<br>每到更深人静后，定来头上咬杨鸾。
<br>
<br>
<br>
<br>&nbsp;&nbsp; 卷871_8 【嘲周颛】座客 
<br>
<br>龙津掉尾十年劳，声价当时斗月高。
<br>惟有红妆回舞手，似持霜刀向猿猱。
<br>
<br>
<br>
<br>&nbsp;&nbsp; 卷871_9 【和座客】周颛 
<br>
<br>十载文场敢惮劳，宋都回鶂为风高。
<br>今朝甘被花枝笑，任道尊前爱缚猱。
<br>
<br>
<br>
<br>&nbsp;&nbsp; 卷871_10 【答或人】张鷟 
<br>
<br>宁可且将朱唇饮酒，谁能逐你黑齿常之。
<br>
<br>
<br>
<br>&nbsp;&nbsp; 卷871_11 【嘲崔嘏】施肩吾 
<br>
<br>二十九人及第，五十七眼看花。
<br>
<br>
<br>
<br>&nbsp;&nbsp; 卷871_12 【岭南诗句】苏芸 
<br>
<br>郭里多榕树，街中足使君。
<br>
<br>
<br>
<br>&nbsp;&nbsp; 卷871_13 【谐诗逸句】包贺 
<br>
<br>雾是山巾子，船为水靸鞋。
<br>
<br>棹摇船掠鬓，风动水槌胸。
<br>
<br>苦竹笋抽青橛子，石榴树挂小瓶儿。
<br>
<br>
<br>
<br>&nbsp;&nbsp; 卷871_14 【题洞庭湖】蔡押衙 
<br>
<br>可怜洞庭湖，恰到三冬无髭须。
<br>
<br>
<br>
<br>&nbsp;&nbsp; 卷871_15 【戏令狐相】温庭筠 
<br>
<br>自从元老登庸后，天下诸胡悉带铃。
<br>
<br>
<br>
<br>&nbsp;&nbsp; 卷871_16 【与罗隐互谑】顾云 
<br>
<br>青蝇被扇扇离席， --顾云
<br>白泽遭钉钉在门。 --罗隐
<br>
<br>
<br>&nbsp;&nbsp; 卷871_17 【引自落便宜句】孙光宪 
<br>
<br>窗下有时留客宿，室中无事伴僧眠。
<br>
<br>
<br>
<br>&nbsp;&nbsp; 卷871_18 【嘲廪丘令丞】商则 
<br>
<br>令丞俱动手，县尉止回身。
<br>
<br>
<br>
<br>&nbsp;&nbsp; 卷871_19 【题汉祖庙】罗颖 
<br>
<br>项羽英雄犹不惧，可怜容得辟阳侯。
<br>
<br>
<br>
<br>&nbsp;&nbsp; 卷871_20 【自赋催妆诗】陈峤 
<br>
<br>彭祖尚闻年八百，陈郎犹是小孩儿。
<br>
<br>
<br>
<br>&nbsp;&nbsp; 卷871_21 【戏为举子对句】何承裕 
<br>
<br>晓来犬吠张三妇，日暮猿啼吕四妻。
<br>
<br>
<br>
<br>&nbsp;&nbsp; 卷871_22 【答弟妇歇后语】李涛 
<br>
<br>惭无窦建，愧作梁山。
<br>
<br>
<br>
<br>&nbsp;&nbsp; 卷871_23 【与释惠江互谑】程紫霄 
<br>
<br>僧录琵琶腿， --程紫霄
<br>先生觱栗头。 --释惠江
<br>
<br>
<br>&nbsp;&nbsp; 卷871_24 【与李荣互谑】僧法轨 
<br>
<br>姓李应须礼，言荣又不荣。 --僧法轨
<br>身长三尺半，头毛犹未生。 --李荣
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
