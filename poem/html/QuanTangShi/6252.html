<HTML>
<HEAD>
<TITLE>全唐诗 卷853-856 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷853-856</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷853-856</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6252"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷853-856')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷853-856]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷853_1 【游仙二十四首】吴筠 
<br>
<br>启册观往载，摇怀考今情。终古已寂寂，举世何营营。 
<br>悟彼众仙妙，超然含至精。凝神契冲玄，化服凌太清。 
<br>心同宇宙广，体合云霞轻。翔风吹羽盖，庆霄拂霓旌。 
<br>龙驾朝紫微，后天保令名。岂如寰中士，轩冕矜暂荣。
<br>
<br>鸾凤栖瑶林，雕鹗集平楚。饮啄本殊好，翱翔终异所。 
<br>吾方遗喧嚣，立节慕高举。解兹区中恋，结彼霄外侣。 
<br>谁谓天路遐，感通自无阻。
<br>
<br>愍俗从迁谢，寻仙去沦没。三元有真人，与我生道骨。 
<br>凌晨吸丹景，入夜饮黄月。百关弥调畅，方寸益清越。 
<br>栖神合虚无，洞览周恍惚。不觉随玉皇，焚香诣金阙。
<br>
<br>西龟初定箓，东华已校名。三官无遗谴，七祖升云輧。 
<br>体妙尘累隔，心微玄化并。一朝出天地，亿载犹童婴。 
<br>使我齐浩劫，萧萧宴玉清。
<br>
<br>怡神在灵府，皎皎含清澄。仙经不吾欺，轻举信有征。 
<br>畴昔希道念，而今果天矜。岂非阴功著，乃致白日升。 
<br>焉用过洞府，吾其越朱陵。
<br>
<br>高真诚寥邈，道合不我遗。孰谓姑射远，神人可同嬉。 
<br>结驾从之游，飘飘出天垂。不理人自化，神凝物无疵。 
<br>因知至精感，足以和四时。
<br>
<br>碧海广无际，三山高不极。金台罗中天，羽客恣游息。 
<br>霞液朝可饮，虹芝晚堪食。啸歌自忘心，腾举宁假翼。 
<br>保寿同三光，安能纪千亿。
<br>
<br>将过太帝宫，暂诣扶桑处。真童已相迓，为我清宿雾。 
<br>海若宁洪涛，羲和止奔驭。五云结层阁，八景动飞舆。 
<br>青霞正可挹，丹椹时一遇。留我宴玉堂，归轩不令遽。
<br>
<br>欲超洞阳界，试鉴丹极表。赤帝跃火龙，炎官控朱鸟。 
<br>导我升绛府，长驱出天杪。阳灵赫重晖，四达何皎皎。 
<br>为尔流飘风，群生遂无夭。
<br>
<br>予因诣金母，飞盖超西极。遂入素中天，停轮太蒙侧。 
<br>若华拂流影，不使白日匿。倾曦复亭午，六合无暝色。 
<br>道化随感迁，此理谁能测。
<br>
<br>九龙何蜿蜿，载我升云纲。临睨怀旧国，风尘混苍茫。 
<br>依依远人寰，去去迩帝乡。上超星辰纪，下视日月光。 
<br>倏已过太微，天居焕煌煌。
<br>
<br>停骖太仪侧，整服金阙前。肃肃承上帝，锵锵会群仙。 
<br>鸿炉发灵香，广庑张钧天。玉醴洽中座，霞膏充四筵。 
<br>良期无终极，俯仰移亿年。
<br>
<br>峻朗妙门辟，澄微真鉴通。琼林九霞上，金阁三天中。 
<br>飞虬跃庆云，翔鹤抟灵风。郁彼玉京会，仙期六合同。
<br>
<br>予升至阳元，欲憩明霞馆。飘飘琼轮举，晔晔金景散。 
<br>结虚成万有，高妙咸可玩。玉山郁嵯峨，琅海杳无岸。 
<br>暂赏过千椿，遐龄谁复算。
<br>
<br>招携紫阳友，合宴玉清台。排景羽衣振，浮空云驾来。 
<br>灵幡七曜动，琼障九光开。凤舞龙璈奏，虬轩殊未回。
<br>
<br>高升紫极上，宴此玄都岑。玉藻散奇香，琼柯流雅音。 
<br>灵风生太漠，习习吹人襟。体混希微广，神凝空洞深。 
<br>萧然宇宙外，自得乾坤心。
<br>
<br>晨登千仞岭，俯瞰四人居。原野间城邑，山河分里闾。 
<br>眇彼埃尘中，争奔声利途。百龄宠辱尽，万事皆为虚。 
<br>自昔无成功，安能与尔俱。将期驾云景，超迹升天衢。
<br>
<br>骨炼体弥清，鉴明尘已绝。恬夷宇宙泰，焕朗天光彻。 
<br>羽服参烟霄，童颜皎冰雪。隐符千魔骇，鸣玉万帝悦。 
<br>遂使区宇中，祅气永沦灭。
<br>
<br>朝逾弱水北，夕憩钟山顶。颛顼清玄宫，禺强扫幽境。 
<br>烛龙发神曜，阴野弥焕炳。导达三气和，驱除六天静。 
<br>玉楼互相晖，烟客何秀颖。一举流霞津，千年在俄顷。
<br>
<br>扬盖造辰极，乘烟游阆风。上元降玉闼，王母开琳宫。 
<br>天人何济济，高会碧堂中。列侍奏云歌，真音满太空。 
<br>千年紫柰熟，四劫灵瓜丰。斯乐异荒宴，陶陶殊未终。
<br>
<br>整驾辞五岳，排烟凌九霄。纷然太虚中，羽旆更相招。 
<br>且盼蓬壶近，谁言昆阆遥。悠悠竟安适，仰赴三天朝。
<br>
<br>予招三清友，迥出九天上。挠挑绝漠中，差池遥相望。 
<br>大空含常明，八外无隐障。鸾凤有逸翮，泠然恣飘飏。 
<br>寥寥唯玄虚，至乐在神王。
<br>
<br>纵身太霞上，眇眇虚中浮。八威先启行，五老同我游。 
<br>灵景何灼灼，祥风正寥寥。啸歌振长空，逸响清且柔。 
<br>遨嬉无迹赏，顾眄皆真俦。不疾而自速，万天俄已周。
<br>
<br>返视太初先，与道冥至一。空洞凝真精，乃为虚中实。 
<br>变通有常性，合散无定质。不行迅飞电，隐曜光白日。 
<br>玄栖忘玄深，无得固无失。
<br>
<br>
<br>&nbsp;&nbsp; 卷853_2 【览古十四首】吴筠 
<br>
<br>圣人重周济，明道欲救时。孔席不暇暖，墨突何尝缁。 
<br>兴言振颓纲，将以有所维。君臣恣淫惑，风俗日凋衰。 
<br>三代业遽陨，七雄遂交驰。庶物坠涂炭，区中若棼丝。 
<br>秦皇燎儒术，方册靡孑遗。大汉历五叶，斯文复崇推。 
<br>乃验经籍道，与世同屯夷。弛张固天意，设教安能持。
<br>
<br>兴亡道之运，否泰理所全。奈何淳古风，既往不复旋。 
<br>三皇已散朴，五帝初尚贤。王业与霸功，浮伪日以宣。 
<br>忠诚及狙诈，淆混安可甄。馀智入九霄，守愚沦重泉。 
<br>永怀巢居时，感涕徒泫然。
<br>
<br>栋宇代巢穴，其来自三皇。迹生固为累，经始增百王。 
<br>瑶台既灭夏，琼室复陨汤。覆车世不悟，秦氏兴阿房。 
<br>继踵迷反正，汉家崇建章。力役弊万人，瑰奇殚八方。 
<br>徇志仍未极，促龄已云亡。侈靡竟何在，荆榛生庙堂。
<br>
<br>闲居览前载，恻彼商与秦。所残必忠良，所宝皆凶嚚。 
<br>昵谀方自圣，不悟祸灭身。箕子作周辅，孙通为汉臣。 
<br>洪范及礼仪，后王用经纶。
<br>
<br>吾观采苓什，复感青蝇诗。谗佞乱忠孝，古今同所悲。 
<br>奸邪起狡猾，骨肉相残夷。汉储殒江充，晋嗣灭骊姬。 
<br>天性犹可间，君臣固其宜。子胥烹吴鼎，文种断越铍。 
<br>屈原沈湘流，厥戚咸自贻。何不若范蠡，扁舟无还期。
<br>
<br>尝稽真仙道，清寂祛众烦。秦皇及汉武，焉得游其藩。 
<br>情扰万机屑，位骄四海尊。既欲先宇宙，仍规后乾坤。 
<br>崇高与久远，物莫能两存。矧乃恣所欲，荒淫伐灵根。 
<br>金膏恃延期，玉色复动魂。征战穷外域，杀伤被中原。 
<br>天鉴谅难诬，神理不可谖。安期返蓬莱，王母还昆仑。 
<br>异术终莫告，悲哉竟何言。
<br>
<br>鲁侯祈政术，尼父从弃捐。汉主思英才，贾生被排迁。 
<br>始皇重韩子，及睹乃不全。武帝爱相如，既征复忘贤。 
<br>贵远世咸尔，贱今理共然。方知古来主，难以效当年。
<br>
<br>食其昔未偶，落魄为狂生。一朝君臣契，雄辩何纵横。 
<br>运筹康汉业，凭轼下齐城。既以智所达，还为智所烹。 
<br>岂若终贫贱，酣歌本无营。
<br>
<br>晁错抱远策，为君纳良规。削彼诸侯权，永用得所宜。 
<br>奸臣负旧隙，乘衅谋相危。世主竟不辨，身戮宗且夷。 
<br>汉景称钦明，滥罚犹如斯。比干与龙逢，残害何足悲。
<br>
<br>绛侯成大绩，赏厚位仍尊。一朝对狱吏，荣辱安可论。 
<br>苏生佩六印，奕奕为殃源。主父食五鼎，昭昭成祸根。 
<br>李斯佐二辟，巨衅钟其门。霍孟翼三后，伊戚及后昆。 
<br>天人忌盈满，兹理固永存。方知得意者，何必乘朱轮。 
<br>灭景栖远壑，弦歌对清樽。二疏返海滨，蒋诩归林园。 
<br>萧洒去物累，此谋诚足敦。
<br>
<br>至人顺通塞，委命固无疵。吾观太史公，可谓识道规。 
<br>留滞焉足愤，感怀殄生涯。吾叹龚夫子，秉义确不移。 
<br>晦迹一何晚，天年夭当时。薰膏自销铄，楚老空馀悲。
<br>
<br>达者贵量力，至人尚知几。京房洞幽赞，神奥咸发挥。 
<br>如何嫉元恶，不悟祸所归。谋物暗谋已，谁言尔精微。
<br>
<br>玄元明知止，大雅尚保躬。茂先洽闻者，幽赜咸该通。 
<br>弱年赋鹪鹩，可谓达养蒙。晚节希鸾鹄，长飞戾曾穹。 
<br>知进不知退，遂令其道穷。伊昔辨福初，胡为迷祸终。 
<br>方验嘉遁客，永贞天壤同。
<br>
<br>圣人垂大训，奥义不苟设。天道殃顽凶，神明祐懿哲。 
<br>斯言犹影响，安得复回穴。鲧瞍诞英睿，唐虞育昏孽。 
<br>盗跖何延期，颜生乃短折。鲁隐全克让，祸机遂潜结。 
<br>楚穆肆巨逆，福柄奚赫烈。田常弑其主，祚国久罔缺。 
<br>管仲存霸功，世祖成诡说。汉氏方版荡，群阉恣邪谲。 
<br>謇謇陈蕃徒，孜孜抗忠节。誓期区宇静，爰使凶丑绝。 
<br>谋协事靡从，俄而反诛灭。古来若兹类，纷扰难尽列。 
<br>道遐理微茫，谁为我昭晰。吾将询上帝，寥廓讵跻彻。 
<br>已矣勿用言，忘怀庶自悦。
<br>
<br>
<br>
<br>&nbsp;&nbsp; 卷853_3 【步虚词十首】吴筠 
<br>
<br>众仙仰灵范，肃驾朝神宗。金景相照曜，逶迤升太空。 
<br>七玄已高飞，火炼生珠宫。馀庆逮天壤，平和王道融。 
<br>八威清游气，十绝舞祥风。使我跻阳源，其来自阴功。 
<br>逍遥太霞上，真鉴靡不通。
<br>
<br>逸辔登紫清，乘光迈奔电。阆风隔三天，俯视犹可见。 
<br>玉闼摽敞朗，琼林郁葱蒨。自非挺金骨，焉得谐夙愿。 
<br>真朋何森森，合景恣游宴。良会忘淹留，千龄才一眄。
<br>
<br>三宫发明景，朗照同郁仪。纷然驰飙欻，上采空清蕤。 
<br>令我洞金色，后天耀琼姿。心协太虚静，寥寥竟何思。 
<br>玄中有至乐，淡泊终无为。但与正真友，飘飖散遨嬉。
<br>
<br>禀化凝正气，炼形为真仙。忘心符元宗，返本协自然。 
<br>帝一集绛宫，流光出丹玄。元英与桃君，朗咏长生篇。 
<br>六府焕明霞，百关罗紫烟。飙车涉寥廓，靡靡乘景迁。 
<br>不觉云路远，斯须游万天。
<br>
<br>扶桑诞初景，羽盖凌晨霞。倏欻造西域，嬉游金母家。 
<br>碧津湛洪源，灼烁敷荷花。煌煌青琳宫，粲粲列玉华。 
<br>真气溢绛府，自然思无邪。俯矜区中士，夭浊良可嗟。
<br>
<br>琼台劫万仞，孤映大罗表。常有三素云，凝光自飞绕。 
<br>羽幢泛明霞，升降何缥缈。鸾凤吹雅音，栖翔绛林标。 
<br>玉虚无昼夜，灵景何皎皎。一睹太上京，方知众天小。
<br>
<br>灼灼青华林，灵风振琼柯。三光无冬春，一气清且和。 
<br>回首迩结灵，倾眸亲曜罗。豁落制六天，流铃威百魔。 
<br>绵绵庆不极，谁谓椿龄多。
<br>
<br>高情无侈靡，遇物生华光。至乐无箫歌，金玉音琅琅。 
<br>或登明真台，宴此羽景堂。杳霭结宝云，霏微散灵香。 
<br>天人诚遐旷，欢泰不可量。
<br>
<br>爰从太微上，肆觐虚皇尊。腾我八景舆，威迟入天门。 
<br>既登玉宸庭，肃肃仰紫轩。敢问龙汉末，如何辟乾坤。 
<br>怡然辍云璈，告我希夷言。幸闻至精理，方见造化源。
<br>
<br>二气播万有，化机无停轮。而我操其端，乃能出陶钧。 
<br>寥寥大漠上，所遇皆清真。澄莹含元和，气同自相亲。 
<br>绛树结丹实，紫霞流碧津。以兹保童婴，永用超形神。
<br>
<br>
<br>
<br>&nbsp;&nbsp; 卷853_4 【登北固山望海】吴筠 
<br>
<br>此山镇京口，迥出沧海湄。跻览何所见，茫茫潮汐驰。 
<br>云生蓬莱岛，日出扶桑枝。万里混一色，焉能分两仪。 
<br>愿言策烟驾，缥缈寻安期。挥手谢人境，吾将从此辞。
<br>
<br>
<br>
<br>&nbsp;&nbsp; 卷853_5 【听尹炼师弹琴】吴筠 
<br>
<br>至乐本太一，幽琴和乾坤。郑声久乱雅，此道稀能尊。 
<br>吾见尹仙翁，伯牙今复存。众人乘其流，夫子达其源。 
<br>在山峻峰峙，在水洪涛奔。都忘迩城阙，但觉清心魂。 
<br>代乏识微者，幽音谁与论。
<br>
<br>
<br>
<br>&nbsp;&nbsp; 卷853_6 【题龚山人草堂】吴筠 
<br>
<br>世人负一美，未肯甘陆沉。独抱匡济器，能怀真隐心。 
<br>结庐迩城郭，及到云木深。灭迹慕颍阳，忘机同汉阴。 
<br>启户面白水，凭轩对苍岑。但歌考槃诗，不学梁父吟。 
<br>兹道我所适，感君齐素襟。勖哉龚夫子，勿使嚣尘侵。
<br>
<br>
<br>
<br>&nbsp;&nbsp; 卷853_7 【游庐山五老峰】吴筠 
<br>
<br>彭蠡隐深翠，沧波照芙蓉。日初金光满，景落黛色浓。 
<br>云外听猿鸟，烟中见杉松。自然符幽情，潇洒惬所从。 
<br>整策务探讨，嬉游任从容。玉膏正滴沥，瑶草多zv茸。
<br>羽人栖层崖，道合乃一逢。挥手欲轻举，为余扣琼钟。 
<br>空香清人心，正气信有宗。永用谢物累，吾将乘鸾龙。
<br>
<br>
<br>
<br>&nbsp;&nbsp; 卷853_43 【登庐山东峰观九江合彭蠡湖】吴筠 
<br>
<br>百川灌彭蠡，秋水方浩浩。九派混东流，朝宗合天沼。 
<br>写心陟云峰，纵目还缥缈。宛转众浦分，差池群山绕。 
<br>江妃弄明霞，仿佛呈窈窕。而我临长风，飘然欲腾矫。 
<br>昔怀沧洲兴，斯志果已绍。焉得忘机人，相从洽鱼鸟。
<br>
<br>
<br>
<br>&nbsp;&nbsp; 卷853_44 【建业怀古】吴筠 
<br>
<br>炎精既失御，宇内为三分。吴王霸荆越，建都长江滨。 
<br>爰资股肱力，以静淮海民。魏后欲济师，临流遽旋军。 
<br>岂惟限天堑，所忌在有人。惜哉归命侯，淫虐败前勋。 
<br>衔璧入洛阳，委躬为晋臣。无何覆宗社，为尔含悲辛。 
<br>俄及永嘉末，中原塞胡尘。五马浮渡江，一龙跃天津。 
<br>此时成大业，实赖贤缙绅。辟土虽未远，规模亦振振。 
<br>谢公佐王室，仗节扫伪秦。谁为吴兵孱，用之在有伦。 
<br>荏苒宋齐末，斯须变梁陈。绵历已六代，兴亡互纷纶。 
<br>在德不在险，成败良有因。高堞复于隍，广殿摧于榛。 
<br>王风久泯灭，胜气犹氤氲。皇家一区域，玄化通无垠。 
<br>常言宇宙泰，忽遘云雷屯。极目梁宋郊，茫茫晦妖氛。 
<br>安得倚天剑，斩兹横海鳞。徘徊江山暮，感激为谁申。
<br>
<br>
<br>
<br>&nbsp;&nbsp; 卷853_45 【经羊角哀墓作】吴筠 
<br>
<br>祇召出江国，路傍旌古坟。伯桃葬角哀，墓近荆将军。 
<br>神道不相得，称兵解其纷。幽明信难知，胜负理莫分。 
<br>长呼遂刎颈，此节古未闻。两贤结情爱，骨肉何足云。 
<br>感子初并粮，我心正氛氲。迟回驻征骑，不觉空林醺。
<br>
<br>
<br>
<br>&nbsp;&nbsp; 卷853_46 【过天门山怀友】吴筠 
<br>
<br>举帆遇风劲，逸势如飞奔。缥缈凌烟波，崩腾走川原。 
<br>两山夹沧江，豁尔开天门。须臾轻舟远，想象孤屿存。 
<br>归路日已近，怡然慰心魂。所经多奇趣，待与吾友论。 
<br>一日如三秋，相思意弥敦。
<br>
<br>
<br>
<br>&nbsp;&nbsp; 卷853_47 【舟中遇柳伯存归潜山，因有此赠】吴筠 
<br>
<br>浇风久成俗，真隐不可求。何悟非所冀，得君在扁舟。 
<br>目击道已存，一笑遂忘言。况观绝交书，兼睹箴隐文。
<br>
<br>见君浩然心，视世如浮空。君归潜山曲，我复庐山中。 
<br>形间心不隔，谁能嗟异同。他日或相访，无辞驭冷风。
<br>
<br>
<br>
<br>&nbsp;&nbsp; 卷853_48 【舟中夜行】吴筠 
<br>
<br>榜人识江路，挂席从宵征。莫辨洲渚状，但闻风波惊。 
<br>阴云正飘飖，落月无光晶。岂不畏艰险，所凭在忠诚。 
<br>何时达遥夜，伫见初日明。
<br>
<br>
<br>
<br>&nbsp;&nbsp; 卷853_49 【晚到湖口见庐山作呈诸故人】吴筠 
<br>
<br>夜舟达湖口，渐近庐山侧。高高标横天，隐隐何峻极。 
<br>石镜启晨晖，垆烟凝寒色。旅泊将休暇，归心已隮陟。 
<br>虚名久为累，使我辞逸域。良愿道不违，幽襟果兹得。 
<br>故人在云峤，乃复同晏息。鸿飞入青冥，虞氏罢缯弋。
<br>
<br>
<br>
<br>&nbsp;&nbsp; 卷853_50 【苦春霖作寄友】吴筠 
<br>
<br>应龙迁南方，霪雨备江干。俯望失平陆，仰瞻隐崇峦。 
<br>阴风敛暄气，残月凄已寒。时鸟戢好音，众芳亦微残。 
<br>万流注江湖，日夜增波澜。数君旷不接，悄然无与欢。 
<br>对酒聊自娱，援琴为谁弹。弹为愁霖引，曲罢仍永叹。 
<br>此叹因感物，谁能识其端。写怀寄同心，词极意未殚。
<br>
<br>
<br>
<br>&nbsp;&nbsp; 卷853_51 【酬叶县刘明府避地庐山言怀诒郑录事昆季苟尊师兼见赠之】吴筠 
<br>
<br>明哲良罕遇，遇君辄思齐。挺生著天爵，自可析人珪。 
<br>河洛初沸腾，方期扫虹霓。时命竟未合，安能亲鼓鼙。 
<br>从此罢飞凫，投簪辞割鸡。驱车适南土，忠孝两不暌。 
<br>庐岳镇江介，于焉惬林栖。入门披彩服，出谷杖红藜。 
<br>隐令旧闾里，而今复成跻。郑公解簪绂，华萼曜松谿。 
<br>贤哉苟征君，灭迹为圃畦。顾已成非薄，忝兹忘筌蹄。 
<br>相观对绿樽，逸思凌丹梯。道泰我长往，时清君勿迷。 
<br>王孙且无归，芳草正萋萋。
<br>
<br>
<br>
<br>&nbsp;&nbsp; 卷853_52 【高士咏·混元皇帝】吴筠 
<br>
<br>玄元九仙主，道冠三气初。应物方佐命，栖真亦归居。 
<br>贻篇训终古，驾景还太虚。孔父叹犹龙，谁能知所如。
<br>
<br>
<br>
<br>&nbsp;&nbsp; 卷853_53 【高士咏·广成子】吴筠 
<br>
<br>广成卧云岫，缅邈逾千龄。轩辕来顺风，问道修神形。 
<br>至言发玄理，告以从杳冥。三光入无穷，寂默返太宁。
<br>
<br>
<br>
<br>&nbsp;&nbsp; 卷853_54 【高士咏·许先生】吴筠 
<br>
<br>大名贤所尚，宝位圣所珍。皎皎许仲武，遗之若纤尘。 
<br>弃瓢箕山下，洗耳颍水滨。物外两寂寞，独与玄冥均。
<br>
<br>
<br>
<br>&nbsp;&nbsp; 卷853_55 【高士咏·樊先生】吴筠 
<br>
<br>巢父志何远，潜精人莫知。耻闻让王事，饮犊方见移。 
<br>不欲散大朴，焉能为尧师。炼真自轻举，浮世何足遗。
<br>
<br>
<br>
<br>&nbsp;&nbsp; 卷853_56 【高士咏·柏成子高】吴筠 
<br>
<br>大禹受禅让，子高辞诸侯。退躬适外野，放浪夫何求。 
<br>万乘造中亩，一言良见酬。俋俋耕不顾，斯情邈难俦。
<br>
<br>
<br>
<br>&nbsp;&nbsp; 卷853_57 【高士咏·臧丈人】吴筠 
<br>
<br>臧叟隐中壑，垂纶心浩然。文王感昔梦，授政道斯全。 
<br>一遵无为术，三载淳化宣。功成遂不处，遁迹符冲玄。
<br>
<br>
<br>
<br>&nbsp;&nbsp; 卷853_58 【高士咏·伯夷叔齐】吴筠 
<br>
<br>夷齐互崇让，弃国从所钦。聿来及宗周，乃复非其心。 
<br>世浊不可处，冰清首阳岑。采薇咏羲农，高义越古今。
<br>
<br>
<br>
<br>&nbsp;&nbsp; 卷853_59 【高士咏·南华真人】吴筠 
<br>
<br>南华源道宗，玄远故不测。动与造化游，静合太和息。 
<br>放旷生死外，逍遥神明域。况乃资九丹，轻举归太极。
<br>
<br>
<br>
<br>&nbsp;&nbsp; 卷853_60 【高士咏·冲虚真人】吴筠 
<br>
<br>冲虚冥至理，体道自玄通。不受子阳禄，但饮壶丘宗。 
<br>泠然竟何依，挠挑游大空。未知风乘我，为是我乘风。
<br>
<br>
<br>
<br>&nbsp;&nbsp; 卷853_61 【高士咏·洞灵真人】吴筠 
<br>
<br>亢仓致虚极，潜迹依远岫。智去愚独留，日亏岁方就。 
<br>乡人谋尸祝，不欲闻俎豆。尚贤非至理，尧舜固为陋。
<br>
<br>
<br>
<br>&nbsp;&nbsp; 卷853_62 【高士咏·通玄真人】吴筠 
<br>
<br>通玄贵阴德，利物非市朝。悠然大江上，散发挥轻桡。 
<br>已陈缁帷说，复表沧浪谣。灭迹竟何往，遗文独昭昭。
<br>
<br>
<br>
<br>&nbsp;&nbsp; 卷853_63 【高士咏·文始真人】吴筠 
<br>
<br>文始通道源，含光隐关吏。遥欣紫气浮，果验真人至。 
<br>玄诰已云锡，世荣何足累。高步三清境，超登九仙位。
<br>
<br>
<br>
<br>&nbsp;&nbsp; 卷853_64 【高士咏·荣启期】吴筠 
<br>
<br>荣期信知止，带索无所求。外物非我尚，琴歌自优游。 
<br>三乐通至道，一言醉孔丘。居常以待终，啸傲夫何忧。
<br>
<br>
<br>
<br>&nbsp;&nbsp; 卷853_65 【高士咏·长沮桀溺】吴筠 
<br>
<br>贤哉彼沮溺，避世全其真。孔父栖栖者，征途方问津。 
<br>行藏既异迹，语默岂同伦。耦耕长林下，甘与鸟雀群。
<br>
<br>
<br>
<br>&nbsp;&nbsp; 卷853_66 【高士咏·颜阖】吴筠 
<br>
<br>世情矜宠誉，效节徼当时。颜阖遵无名，饭牛聊自怡。 
<br>逃聘鄙束帛，凿坏欣茅茨。托聘嚣尘表，放浪世莫知。
<br>
<br>
<br>
<br>&nbsp;&nbsp; 卷853_67 【高士咏·老莱夫妻】吴筠 
<br>
<br>莱氏道已远，懿妻德弥清。一遁嚣烦趣，永契云壑情。 
<br>禄位非所重，拂衣遂遐征。杳然从我愿，岂为物所撄。
<br>
<br>
<br>
<br>&nbsp;&nbsp; 卷853_68 【高士咏·楚狂接舆夫妻】吴筠 
<br>
<br>接舆耽冲玄，伉俪亦真逸。傲然辞征聘，耕绩代禄秩。 
<br>凤歌诫文宣，龙德遂隐密。一游峨嵋上，千载保灵术。
<br>
<br>
<br>
<br>&nbsp;&nbsp; 卷853_69 【高士咏·郑商人弦高】吴筠 
<br>
<br>卓哉弦高子，商隐独摽奇。效谋全郑国，矫命犒秦师。 
<br>赏神义不受，存公灭其私。虚心贵无名，远迹居九夷。
<br>
<br>
<br>
<br>&nbsp;&nbsp; 卷853_70 【高士咏·柳下惠】吴筠 
<br>
<br>展禽抱纯粹，灭迹和光尘。高情遗轩冕，降志救世人。 
<br>百行既无点，三黜道弥真。信谓德超古，岂惟言中伦。
<br>
<br>
<br>
<br>&nbsp;&nbsp; 卷853_71 【高士咏·荷蓧晨门】吴筠 
<br>
<br>荷蓧隐耕艺，晨门潜抱关。道尊名可贱，理惬心弥闲。 
<br>混迹是非域，纵怀天地间。同讥孔宣父，匿景杳不还。
<br>
<br>
<br>
<br>&nbsp;&nbsp; 卷853_72 【高士咏·汉阴丈人】吴筠 
<br>
<br>野哉汉阴叟，好古遂忘机。抱瓮诚亦勤，守朴全道微。 
<br>子贡初不达，听言识其非。已为风波人，怳惘失所依。
<br>
<br>
<br>
<br>&nbsp;&nbsp; 卷853_73 【高士咏·於陵夫妻】吴筠 
<br>
<br>皎皎於陵子，己贤妻亦明。安兹道德重，顾彼浮华轻。 
<br>琴书不为务，禄位不可荣。逃迹终灌园，谁能达世情。
<br>
<br>
<br>
<br>&nbsp;&nbsp; 卷853_74 【高士咏·项橐】吴筠 
<br>
<br>太项冥虚极，微远不可究。禀量合太初，返形寄童幼。 
<br>孔父惭至理，颜生赖真授。泛然同万流，无迹世莫觏。
<br>
<br>
<br>
<br>&nbsp;&nbsp; 卷853_75 【高士咏·太伯延陵】吴筠 
<br>
<br>太伯全至让，远投蛮夷间。延陵嗣高风，去国不复还。 
<br>尊荣比蝉翼，道义侔崇山。元规与峻节，历世无能攀。
<br>
<br>
<br>
<br>&nbsp;&nbsp; 卷853_76 【高士咏·壶丘子】吴筠 
<br>
<br>壶丘道为量，玄虚固难知。季咸曜浅术，御寇初深疑。 
<br>至人忘祸福，感变靡定期。太冲杳无朕，元化谁能知。
<br>
<br>
<br>
<br>&nbsp;&nbsp; 卷853_77 【高士咏·段干木】吴筠 
<br>
<br>干木布衣者，守道杜衡门。德光义且富，肯易王侯尊。 
<br>魏主钦其贤，轼庐情亦敦。秦兵遂不举，高卧为国藩。
<br>
<br>
<br>
<br>&nbsp;&nbsp; 卷853_78 【高士咏·鲁仲连】吴筠 
<br>
<br>仲连秉奇节，释难含道情。一言却秦围，片札降聊城。 
<br>辞金义何远，让禄心益清。处世功已立，拂衣蹈沧溟。
<br>
<br>
<br>
<br>&nbsp;&nbsp; 卷853_79 【高士咏·颜歜】吴筠 
<br>
<br>高哉彼颜歜，逸气陵齐宣。道尊义不屈，士重王来前。 
<br>荣禄安可诱，保和从自然。放情任所尚，长揖归山泉。
<br>
<br>
<br>
<br>&nbsp;&nbsp; 卷853_80 【高士咏·周丰】吴筠 
<br>
<br>周丰贵隐耀，静默尊无名。鲁侯询政体，喻以治道精。 
<br>莅人在忠悫，疑叛由会盟。一言达至义，千载良为程。
<br>
<br>
<br>
<br>&nbsp;&nbsp; 卷853_81 【高士咏·师金】吴筠 
<br>
<br>圣人贵素朴，礼义非玄同。师金告颜生，可谓达化宗。 
<br>夫子饰刍狗，自然道斯穷。应物方矫行，俯仰靡不通。
<br>
<br>
<br>
<br>&nbsp;&nbsp; 卷853_82 【高士咏·南郭子綦】吴筠 
<br>
<br>子綦方隐几，冥寂久灰心。悟来应颜游，清义杳何深。 
<br>含响尽天籁，有言同鷇音。是非不足辩，安用劳神襟。
<br>
<br>
<br>
<br>&nbsp;&nbsp; 卷853_83 【高士咏·黔娄先生】吴筠 
<br>
<br>黔娄蕴雅操，守约遗代华。淡然常有怡，与物固无瑕。 
<br>哲妻配明德，既没辩正邪。辞禄乃馀贵，表谥良可嘉。
<br>
<br>
<br>
<br>&nbsp;&nbsp; 卷853_84 【高士咏·原宪】吴筠 
<br>
<br>原生何淡漠，观妙自怡性。蓬户常晏如，弦歌乐天命。 
<br>无财方是贫，有道固非病。木赐钦高风，退惭车马盛。
<br>
<br>
<br>
<br>&nbsp;&nbsp; 卷853_85 【高士咏·商山四皓】吴筠 
<br>
<br>万方厌秦德，战伐何纷纷。四皓同无为，丘中卧白云。 
<br>自汉成帝业，一来翼储君。知几道可尚，隐括成元勋。
<br>
<br>
<br>
<br>&nbsp;&nbsp; 卷853_86 【高士咏·河上公】吴筠 
<br>
<br>邈邈河上叟，无名契虚冲。灵关畅玄旨，万乘趋道风。 
<br>宠辱不可累，飘然在云空。独与造化友，谁能测无穷。
<br>
<br>
<br>
<br>&nbsp;&nbsp; 卷853_87 【高士咏·东方曼倩】吴筠 
<br>
<br>东方禀易象，玩世隐廊庙。栖心抱清微，混迹秘光耀。 
<br>玄览寄数术，纳规在谈笑。卖药五湖中，还从九仙妙。
<br>
<br>
<br>
<br>&nbsp;&nbsp; 卷853_88 【高士咏·严君平】吴筠 
<br>
<br>汉皇举遗逸，多士咸已宁。至德不可拔，严君独湛冥。 
<br>卜筮训流俗，指归畅玄经。闭关动元象，何必游紫庭。
<br>
<br>
<br>
<br>&nbsp;&nbsp; 卷853_89 【高士咏·司马季主】吴筠 
<br>
<br>季主超常伦，沉迹寄卜筮。宋贾二大夫，停车试观艺。 
<br>高谈哂朝列，洪辩不可际。终秉鸾凤心，翛然已遐逝。
<br>
<br>
<br>
<br>&nbsp;&nbsp; 卷853_90 【高士咏·郑子真张仲蔚】吴筠 
<br>
<br>子真岩石下，仲蔚蓬蒿居。礼聘终不屈，清贫长晏如。 
<br>心情在耕艺，养寿资玄虚。至乐非外物，道冥欢有馀。
<br>
<br>
<br>
<br>&nbsp;&nbsp; 卷853_91 【高士咏·严子陵】吴筠 
<br>
<br>汉皇敦故友，物色访严生。三聘迨深泽，一来遇帝庭。 
<br>紫宸同御寝，玄象验客星。禄位终不屈，云山乐躬耕。
<br>
<br>
<br>
<br>&nbsp;&nbsp; 卷853_92 【高士咏·向子平】吴筠 
<br>
<br>子平好真隐，清净玩老易。探玄乐无为，观象验损益。 
<br>常抱方外心，且纡人间迹。一朝毕婚娶，五岳遂长适。
<br>
<br>
<br>
<br>&nbsp;&nbsp; 卷853_93 【高士咏·韩康】吴筠 
<br>
<br>伯休抱遐心，隐括自为美。卖药不二价，有名反深耻。 
<br>安能受玄纁，秉愿终素履。逃遁从所尚，萧萧绝尘轨。
<br>
<br>
<br>
<br>&nbsp;&nbsp; 卷853_94 【高士咏·台佟管宁】吴筠 
<br>
<br>吾嘉台孝威，乐道隐岩穴。吾尚管幼安，栖真养高节。 
<br>采药聊自给，观书任所悦。风尘不可混，真素比松雪。
<br>
<br>
<br>
<br>&nbsp;&nbsp; 卷853_95 【高士咏·高凤】吴筠 
<br>
<br>吾观时人趣，矫迹务驰声。独有高文通，讼田求翳名。 
<br>公车徒见累，爵禄非所荣。隐身乐鱼钓，世网不可撄。
<br>
<br>
<br>
<br>&nbsp;&nbsp; 卷853_96 【高士咏·庞德公】吴筠 
<br>
<br>庞公栖鹿门，绝迹远城市。超然风尘外，自得丘壑美。 
<br>耕凿勤厥躬，耘锄课妻子。保兹永无患，轩冕何足纪。
<br>
<br>
<br>
<br>&nbsp;&nbsp; 卷853_97 【高士咏·玄晏先生】吴筠 
<br>
<br>士安逾弱冠，落魄未修饰。一朝因感激，志学忘寝食。 
<br>著书穷天人，辞聘守玄默。薄葬信昭俭，可为将来则。
<br>
<br>
<br>
<br>&nbsp;&nbsp; 卷853_98 【高士咏·孙公和】吴筠 
<br>
<br>孙登好淳古，卉服从穴居。弹琴合天和，读易见象初。 
<br>终日无愠色，恬然在玄虚。贻言诫叔夜，超迹安所如。
<br>
<br>
<br>
<br>&nbsp;&nbsp; 卷853_99 【高士咏·董威辇】吴筠 
<br>
<br>董京依白社，散发咏玄风。心出区宇外，迹参城市中。 
<br>嚣尘不能杂，名位安可笼。匿影留雅什，精微信难穷。
<br>
<br>
<br>
<br>&nbsp;&nbsp; 卷853_100 【高士咏·郭文举】吴筠 
<br>
<br>郭生在童稚，已得方外心。绝迹遗世务，栖真入长林。 
<br>元和感异类，猛兽怀德音。不忆固无情，斯言微且深。
<br>
<br>
<br>
<br>&nbsp;&nbsp; 卷853_101 【高士咏·陶征君】吴筠 
<br>
<br>吾重陶渊明，达生知止足。怡情在樽酒，此外无所欲。 
<br>彭泽非我荣，折腰信为辱。归来北窗下，复采东篱菊。
<br>
<br>
<br>
<br>&nbsp;&nbsp; 卷853_102 【元日言怀，因以自励，诒诸同志】吴筠 
<br>
<br>驰光无时憩，加我五十年。知非慕伯玉，读易宗文宣。 
<br>经世匪吾事，庶几唯道全。谁言帝乡远，自古多真仙。 
<br>馀滓永可涤，秉心方杳然。孰能无相与，灭迹俱忘筌。 
<br>安用感时变，当期升九天。
<br>
<br>
<br>
<br>&nbsp;&nbsp; 卷853_103 【同刘主簿承介建昌江泛舟作】吴筠 
<br>
<br>吾友从吏隐，和光心杳然。鸣琴正多暇，啸侣浮清川。 
<br>风霁远澄映，昭昭涵洞天。坐惊众峰转，乃觉孤舟迁。 
<br>崖屿非一状，差池过目前。徘徊白日暮，月色江中鲜。 
<br>真兴殊未已，滔滔且溯沿。时歌沧浪曲，或诵逍遥篇。 
<br>酣畅迷夜久，迟迟方告旋。此时无相与，其旨在忘筌。
<br>
<br>
<br>
<br>&nbsp;&nbsp; 卷853_104 【缑山庙】吴筠 
<br>
<br>朝吾自嵩山，驱驾遵洛汭。逶迟轘辕侧，仰望缑山际。 
<br>王子谢时人，笙歌此宾帝。仙材夙所禀，宝位焉足系。 
<br>为迫丹霄期，阙流苍生惠。高踪邈千载，遗庙今一诣。 
<br>肃肃生风云，森森列松桂。大君弘至道，层构何壮丽。 
<br>稽首环金坛，焚香陟瑶砌。伊余超浮俗，尘虑久已闭。 
<br>况复清夙心，萧然叶真契。
<br>
<br>
<br>
<br>&nbsp;&nbsp; 卷853_105 【胡无人行】吴筠 
<br>
<br>剑头利如芒，恒持照眼光。铁骑追骁虏，金羁讨黠羌。 
<br>高秋八九月，胡地早风霜。男儿不惜死，破胆与君尝。
<br>
<br>
<br>
<br>&nbsp;&nbsp; 卷853_106 【别章叟】吴筠 
<br>
<br>平昔同邑里，经年不相思。今日成远别，相对心凄其。
<br>
<br>
<br>
<br>&nbsp;&nbsp; 卷853_107 【题缙云岭永望馆】吴筠 
<br>
<br>人惊此路险，我爱山前深。犹恐佳趣尽，欲行且沉吟。
<br>
<br>
<br>
<br>&nbsp;&nbsp; 卷853_108 【题华山人所居】吴筠 
<br>
<br>故人住南郭，邀我对芳樽。欢畅日云暮，不知城市喧。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷854_1 【初月】杜光庭 
<br>
<br>始看东上又西浮，圆缺何曾得自由。照物不能长似镜， 
<br>当天多是曲如钩。定无列宿敢争耀，好伴晴河相映流。 
<br>直使奔波急于箭，只应白尽世间头。
<br>
<br>
<br>&nbsp;&nbsp; 卷854_2 【题仙居观】杜光庭 
<br>
<br>往岁真人朝玉皇，四真三代住繁阳。初开九鼎丹华熟， 
<br>继蹑五云天路长。烟锁翠岚迷旧隐，池凝寒镜贮秋光。 
<br>时从白鹿岩前往，应许潜通不死乡。
<br>
<br>
<br>
<br>&nbsp;&nbsp; 卷854_3 【题鸿都观】杜光庭 
<br>
<br>亡吴霸越已功全，深隐云林始学仙。鸾鹤自飘三蜀驾， 
<br>波涛犹忆五湖船。双溪夜月明寒玉，众岭秋空敛翠烟。 
<br>也有扁舟归去兴，故乡东望思悠然。
<br>
<br>
<br>
<br>&nbsp;&nbsp; 卷854_4 【题都庆观】杜光庭 
<br>
<br>三仙一一驾红鸾，仙去云闲绕古坛。炼药旧台空处所， 
<br>挂衣乔木两摧残。清风岭接猿声近，白石溪涵水影寒。 
<br>二十四峰皆古隐，振缨长往亦何难。
<br>
<br>
<br>
<br>&nbsp;&nbsp; 卷854_5 【赠将军】杜光庭 
<br>
<br>□□□□□□□，□□□□□□□。八表顺风惊雨露， 
<br>四溟随剑息波涛。手扶北极鸿图永，云卷长天圣日高。 
<br>未会汉家青史上，韩彭何处有功劳。
<br>
<br>
<br>
<br>&nbsp;&nbsp; 卷854_6 【题鹤鸣山】杜光庭 
<br>
<br>五气云龙下泰清，三天真客已功成。人间回首山川小， 
<br>天上凌云剑佩轻。花拥石坛何寂寞，草平辙迹自分明。 
<br>鹿裘高士如相遇，不待岩前鹤有声。
<br>
<br>
<br>
<br>&nbsp;&nbsp; 卷854_7 【题空明洞】杜光庭 
<br>
<br>窅然灵岫五云深，落翮标名振古今。芝朮迎风香馥馥， 
<br>松柽蔽日影森森。从师只拟寻司马，访道终期谒奉林。 
<br>欲问空明奇胜处，地藏方石恰如金。
<br>
<br>
<br>
<br>&nbsp;&nbsp; 卷854_8 【题北平沼】杜光庭 
<br>
<br>桐柏真人曾此居，焚香厓下诵灵书。朝回时宴三山客， 
<br>涧尽闲飞五色鱼。天柱一峰凝碧玉，神灯千点散红蕖。 
<br>宝芝常在知谁得，好驾金蟾入太虚。
<br>
<br>
<br>
<br>&nbsp;&nbsp; 卷854_9 【题平盖沼】杜光庭 
<br>
<br>势压长江空八阵，吴都仙客此修真。寒江向晚波涛急， 
<br>深洞无风草木春。江上玉人应可见，洞中仙鹿已来驯。 
<br>龙车凤辇非难遇，只要尘心早出尘。
<br>
<br>
<br>
<br>&nbsp;&nbsp; 卷854_10 【题本竹观】杜光庭 
<br>
<br>楼阁层层冠此山，雕轩朱槛一跻攀。碑刊古篆龙蛇动， 
<br>洞接诸天日月闲。帝子影堂香漠漠，真人丹涧水潺潺。 
<br>扫空双竹今何在，只恐投波去不还。
<br>
<br>
<br>
<br>&nbsp;&nbsp; 卷854_11 【题福唐观二首】杜光庭 
<br>
<br>盘空蹑翠到山巅，竹殿云楼势逼天。古洞草深微有路， 
<br>旧碑文灭不知年。八州物象通檐外，万里烟霞在目前。 
<br>自是人间轻举地，何须蓬岛访真仙。
<br>
<br>曾随云水此山游，行尽层峰更上楼。九月登临须有意， 
<br>七年岐路亦堪愁。树红树碧高低影，烟淡烟浓远近秋。 
<br>暂熟炉香不须去，伫陪天仗入神州。
<br>
<br>
<br>
<br>&nbsp;&nbsp; 卷854_12 【题莫公台】杜光庭 
<br>
<br>奇绝巍台峙浊流，古来人号小瀛洲。路通霄汉云迷晚， 
<br>洞隐鱼龙月浸秋。举首摘星河有浪，自天图画笔无钩。 
<br>将军悟却希夷诀，赢得清名万古流。
<br>
<br>
<br>
<br>&nbsp;&nbsp; 卷854_13 【读书台】杜光庭 
<br>
<br>山中犹有读书台，风扫晴岚画障开。
<br>华月冰壶依旧在，青莲居士几时来。
<br>
<br>
<br>
<br>&nbsp;&nbsp; 卷854_14 【赠人】杜光庭 
<br>
<br>静神凝思仰青冥，此夕长天降瑞星。
<br>海上昨闻鹏羽翼，人间初见鹤仪形。
<br>
<br>
<br>
<br>&nbsp;&nbsp; 卷854_15 【赠蜀州刺史】杜光庭 
<br>
<br>再扶日月归行殿，却领山河镇梦刀。
<br>从此雄名压寰海，八溟争敢起波涛。
<br>
<br>
<br>
<br>&nbsp;&nbsp; 卷854_16 【题剑门】杜光庭 
<br>
<br>谁运乾坤陶冶功，铸为双剑倚苍穹。
<br>题诗曾驻三天驾，碍日长含八海风。
<br>
<br>
<br>
<br>&nbsp;&nbsp; 卷854_17 【题龙鹄山】杜光庭 
<br>
<br>抽得闲身伴瘦筇，乱敲青碧唤蛟龙。
<br>道人扫径收松子，缺月初圆天柱峰。
<br>
<br>
<br>
<br>&nbsp;&nbsp; 卷854_18 【富贵曲（一作郑遨诗）】杜光庭 
<br>
<br>美人梳洗时，满头间珠翠。岂知两片云，戴却数乡税。
<br>
<br>
<br>
<br>&nbsp;&nbsp; 卷854_19 【咏西施（一作郑遨诗）】杜光庭 
<br>
<br>素面已云妖，更著花钿饰。脸横一寸波，浸破吴王国。
<br>
<br>
<br>
<br>&nbsp;&nbsp; 卷854_20 【伤时（一作郑遨诗）】杜光庭 
<br>
<br>帆力劈开沧海浪，马蹄踏破乱山青。
<br>浮名浮利过于酒，醉得人心死不醒。
<br>
<br>
<br>
<br>&nbsp;&nbsp; 卷854_21 【题霍山秦尊师（一作郑遨诗）】杜光庭 
<br>
<br>老鹤玄猿伴采芝，有时长叹独移时。
<br>翠娥红粉婵娟剑，杀尽世人人不知。
<br>
<br>
<br>
<br>&nbsp;&nbsp; 卷854_22 【偶题（一作郑遨诗）】杜光庭 
<br>
<br>似鹤如云一个身，不忧家国不忧贫。
<br>拟将枕上日高睡，卖与世间荣贵人。
<br>
<br>
<br>
<br>&nbsp;&nbsp; 卷854_23 【思山咏（一作郑遨诗）】杜光庭 
<br>
<br>因卖丹砂下白云，鹿裘惟惹九衢尘。
<br>不如将耳入山去，万是千非愁杀人。
<br>
<br>
<br>
<br>&nbsp;&nbsp; 卷854_24 【景福中作（一作郑遨诗）】杜光庭 
<br>
<br>闷见戈鋋匝四溟，恨无奇策救生灵。
<br>如何饮酒得长醉，直到太平时节醒。
<br>
<br>
<br>
<br>&nbsp;&nbsp; 卷854_25 【招友人游春（一作郑遨诗）】杜光庭 
<br>
<br>难把长绳系日乌，芳时偷取醉功夫。
<br>任堆金璧磨星斗，买得花枝不老无。
<br>
<br>
<br>
<br>&nbsp;&nbsp; 卷854_26 【山居三首（一作郑遨诗）】杜光庭 
<br>
<br>闷见有人寻，移庵更入深。落花流涧水，明月照松林。 
<br>醉劝头陀酒，闲教孺子吟。身同云外鹤，断得世尘侵。
<br>
<br>冥心栖太室，散发浸流泉。采柏时逢麝，看云忽见仙。 
<br>夏狂冲雨戏，春醉戴花眠。绝顶登云望，东都一点烟。
<br>
<br>不求朝野知，卧见岁华移。采药归侵夜，听松饭过时。 
<br>荷竿寻水钓，背局上岩棋。祭庙人来说，中原正乱离。
<br>
<br>
<br>
<br>&nbsp;&nbsp; 卷854_27 【纪道德】杜光庭 
<br>
<br>道，德。清虚，玄默。生帝先，为圣则。听之不闻， 
<br>抟之不得。至德本无为，人中多自惑。在洗心而息虑， 
<br>亦知白而守黑。百姓日用而不知，上士勤行而必克。 
<br>既鼓铸于乾坤品物，信充仞乎东西南北。 
<br>三皇高拱兮任以自然，五帝垂衣兮修之不忒。 
<br>以心体之者为四海之主，以身弯之者为万夫之特。 
<br>有皓齿青娥者为伐命之斧，蕴奇谋广智者为盗国之贼。 
<br>曾未若轩后顺风兮清静自化，曾未若皋陶迈种兮温恭允塞。 
<br>故可以越圆清方浊兮不始不终， 
<br>何止乎居九流五常兮理家理国。 
<br>岂不闻乎天地于道德也无以清宁， 
<br>岂不闻乎道德于天地也有逾绳墨。 
<br>语不云乎仲尼有言朝闻道夕死可矣， 
<br>所以垂万古历百王不敢离之于顷刻。
<br>
<br>
<br>
<br>&nbsp;&nbsp; 卷854_28 【怀古今】杜光庭 
<br>
<br>古，今。感事，伤心。惊得丧，叹浮沈。风驱寒暑， 
<br>川注光阴。始衒朱颜丽，俄悲白发侵。嗟四豪之不返， 
<br>痛七贵以难寻。夸父兴怀于落照，田文起怨于鸣琴。 
<br>雁足凄凉兮传恨绪，凤台寂寞兮有遗音。 
<br>朔漠幽囚兮天长地久，潇湘隔别兮水阔烟深。 
<br>谁能绝圣韬贤餐芝饵术，谁能含光遁世炼石烧金。 
<br>君不见屈大夫纫兰而发谏，君不见贾太傅忌鵩而愁吟。 
<br>君不见四皓避秦峨峨恋商岭，君不见二疏辞汉飘飘归故林。 
<br>胡为乎冒进贪名践危途与倾辙， 
<br>胡为乎怙权恃宠顾华饰与雕簪。 
<br>吾所以思抗迹忘机用虚无为师范， 
<br>吾所以思去奢灭欲保道德为规箴。 
<br>不能劳神效苏子张生兮于时而纵辩， 
<br>不能劳神效杨朱墨翟兮挥涕以沾襟。
<br>
<br>
<br>
<br>&nbsp;&nbsp; 卷854_29 【句】杜光庭 
<br>
<br>铜壶滴滴禁漏起，三十六宫争卷帘。（《月》， 
<br>以下《锦绣万花谷》）
<br>
<br>斜阳古岸归鸦晚，红蓼低沙宿雁愁。
<br>
<br>霜雕曲径寒芜白，雁下遥村落照黄。
<br>
<br>恩威欲寄黄丞相，仁信先闻郭细侯。
<br>
<br>兵气此时来世上，文星今日到人间。降因天下思姚宋， 
<br>出为儒门继孔颜。
<br>
<br>丹灶河车休矻矻，蚌胎龟息且绵绵。驭景必能趋日域， 
<br>骑箕终拟蹑星躔。返朴还淳皆至理，遗形忘性尽真铨。 
<br>（《山居百韵》，见《鉴戒录》）
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷855_1 【山居（一作杜光庭诗）】郑遨 
<br>
<br>闷见有人寻，移庵更入深。落花流涧水，明月照松林。 
<br>醉劝头陀酒，闲教孺子吟。身同云外鹤，断得世尘侵。
<br>
<br>冥心栖太室，散发浸流泉。采柏时逢麝，看云忽见山。 
<br>夏狂冲雨戏，春醉戴花眠。绝顶登云望，东都一点烟。
<br>
<br>不求朝野知，卧见岁华移。采药归侵夜，听松饭过时。 
<br>荷竿寻水钓，背局上岩棋。祭庙人来说，中原正乱离。
<br>
<br>
<br>&nbsp;&nbsp; 卷855_2 【茶诗】郑遨 
<br>
<br>嫩芽香且灵，吾谓草中英。夜臼和烟捣，寒炉对雪烹。 
<br>惟忧碧粉散，常见绿花生。最是堪珍重，能令睡思清。
<br>
<br>
<br>
<br>&nbsp;&nbsp; 卷855_3 【哭张道古】郑遨 
<br>
<br>曾陈章疏忤昭皇，扑落西南事可伤。岂使谏臣终屈辱， 
<br>直疑天道恶忠良。生前卖卜居三蜀，死后驰名遍大唐。 
<br>谁是后来修史者，言君力死正颓纲。
<br>
<br>
<br>
<br>&nbsp;&nbsp; 卷855_4 【富贵曲（一作杜光庭诗）】郑遨 
<br>
<br>美人梳洗时，满头间珠翠。岂知两片云，戴却数乡税。
<br>
<br>
<br>
<br>&nbsp;&nbsp; 卷855_5 【伤农】郑遨 
<br>
<br>一粒红稻饭，几滴牛颔血。珊瑚枝下人，衔杯吐不歇。
<br>
<br>
<br>
<br>&nbsp;&nbsp; 卷855_6 【咏西施（一作杜光庭诗）】郑遨 
<br>
<br>素面已云妖，更著花钿饰。脸横一寸波，浸破吴王国。
<br>
<br>
<br>
<br>&nbsp;&nbsp; 卷855_7 【思山咏（一作杜光庭诗）】郑遨 
<br>
<br>因卖丹砂下白云，鹿裘惟惹九衢尘。
<br>不如将耳入山去，万是千非愁杀人。
<br>
<br>
<br>
<br>&nbsp;&nbsp; 卷855_8 【招友人游春（一作杜光庭诗）】郑遨 
<br>
<br>难把长绳系日乌，芳时偷取醉工夫。
<br>任堆金璧磨星斗，买得花枝不老无。
<br>
<br>
<br>
<br>&nbsp;&nbsp; 卷855_9 【宿洞庭】郑遨 
<br>
<br>月到君山酒半醒，朗吟疑有水仙听。
<br>无人识我真闲事，赢得高秋看洞庭。
<br>
<br>
<br>
<br>&nbsp;&nbsp; 卷855_10 【题病僧寮】郑遨 
<br>
<br>佛前香印废晨烧，金锡当门照寂寥。
<br>童子不知师病困，报风吹折好芭蕉。
<br>
<br>
<br>
<br>&nbsp;&nbsp; 卷855_11 【题霍山秦尊师（一作杜光庭诗）】郑遨 
<br>
<br>老鹤玄猿伴采芝，有时长叹独移时。
<br>翠娥红粉浑如剑，杀尽世人人不知。
<br>
<br>
<br>
<br>&nbsp;&nbsp; 卷855_12 【偶题（前首一作杜光庭诗）】郑遨 
<br>
<br>似鹤如云一个身，不忧家国不忧贫。
<br>拟将枕上日高睡，卖与世间荣贵人。
<br>
<br>帆力劈开沧海浪，马蹄踏破乱山青。
<br>浮名浮利浓于酒，醉得人心死不醒。
<br>
<br>
<br>
<br>&nbsp;&nbsp; 卷855_13 【景福中作（一作杜光庭诗）】郑遨 
<br>
<br>闷见戈鋋匝四溟，恨无奇策救生灵。
<br>如何饮酒得长醉，直到太平时节醒。
<br>
<br>
<br>
<br>&nbsp;&nbsp; 卷855_14 【题中条静观（侯道华上升处）】郑遨 
<br>
<br>松顶留衣上玉霄，永传异迹在中条。
<br>不知揖遍诸仙否，欲请还丹问昨宵。
<br>
<br>
<br>
<br>&nbsp;&nbsp; 卷855_15 【送卧云道士（一作鱼又玄，题云题柳公权书度人经后）】虞有贤 
<br>
<br>卧云道士来相辞，相辞倏忽何所之。紫阁春深烟霭霭， 
<br>东风花柳折枝枝。药成酒熟有时节，寒食恐失松间期。 
<br>冥鸿一见伤弓翼，高飞展转心无疑。满酌数杯酒， 
<br>狂吟几首诗。留不住，去不悲，醯鸡蜉蝣安得知。
<br>
<br>
<br>
<br>&nbsp;&nbsp; 卷855_16 【示守庚申众】程紫霄 
<br>
<br>不守庚申亦不疑，此心常与道相依。
<br>玉皇已自知行止，任汝三彭说是非。
<br>
<br>
<br>
<br>&nbsp;&nbsp; 卷855_17 【兰溪灵瑞观】舒道纪 
<br>
<br>澄心坐清境，虚白生林端。夜静笑声出，月明松影寒。 
<br>绛霞封药灶，碧窦溅斋坛。海树几回老，先生棋未残。
<br>
<br>
<br>
<br>&nbsp;&nbsp; 卷855_18 【题赤松宫（今兰溪县之赤松山。王初平亦称赤松子）】舒道纪 
<br>
<br>松老赤松原，松间庙宛然。人皆有兄弟，谁得共神仙。 
<br>双鹤冲天去，群羊化石眠。至今丹井水，香满北山边。
<br>
<br>
<br>
<br>&nbsp;&nbsp; 卷855_19 【参同契明镜图诀诗二首】彭晓 
<br>
<br>造化潜施迹莫穷，簇成真诀指蒙童。三篇秘列八环内， 
<br>万象门开一镜中。离女驾龙为木婿，坎男乘虎作金翁。 
<br>同人好道宜精究，究得长生路便通。
<br>
<br>至道希夷妙且深，烧丹先认大还心。日爻阴耦生真汞， 
<br>月卦阳奇产正金。女妊朱砂男孕雪，北藏荧惑丙含壬。 
<br>两端指的铅金祖，莫向诸般取次寻。
<br>
<br>
<br>
<br>&nbsp;&nbsp; 卷855_20 【题柳公权书度人经后（一作虞有贤，题云送卧云道士）】鱼又玄 
<br>
<br>卧云道士来相辞，相辞倏忽何所之。紫阁当春凝烟霭， 
<br>东风吹岸花枝枝。药成酒熟有时节，寒食恐失松间期。 
<br>冥鸿复见伤弓翼，高飞展转心无疑。满泻数杯酒， 
<br>狂吟几首诗。留不住，去不悲，醯鸡蜉蝣可得知。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷856_1 【呈钟离云房】吕岩 
<br>
<br>生在儒家遇太平，悬缨重滞布衣轻。
<br>谁能世上争名利，臣事玉皇归上清。
<br>
<br>
<br>&nbsp;&nbsp; 卷856_2 【献郑思远施真人二仙】吕岩 
<br>
<br>万劫千生到此生，此生身始觉飞轻。抛家别国云山外， 
<br>炼魄全魂日月精。比见至人论九鼎，欲穷大药访三清。 
<br>如今获遇真仙面，紫府仙扉得姓名。
<br>
<br>
<br>
<br>&nbsp;&nbsp; 卷856_3 【得火龙真人剑法】吕岩 
<br>
<br>昔年曾遇火龙君，一剑相传伴此身。天地山河从结沫， 
<br>星辰日月任停轮。须知本性绵多劫，空向人间历万春。 
<br>昨夜钟离传一语，六天宫殿欲成尘。
<br>
<br>
<br>
<br>&nbsp;&nbsp; 卷856_4 【七言】吕岩 
<br>
<br>周行独力出群伦，默默昏昏亘古存。无象无形潜造化， 
<br>有门有户在乾坤。色非色际谁穷处，空不空中自得根。 
<br>此道非从它外得，千言万语谩评论。
<br>
<br>通灵一颗正金丹，不在天涯地角安。讨论穷经深莫究， 
<br>登山临水杳无看。光明暗寄希夷顶，赫赤高居混沌端。 
<br>举世若能知所寓，超凡入圣弗为难。
<br>
<br>落魄红尘四十春，无为无事信天真。生涯只在乾坤鼎， 
<br>活计惟凭日月轮。八卦气中潜至宝，五行光里隐元神。 
<br>桑田改变依然在，永作人间出世人。
<br>
<br>独处乾坤万象中，从头历历运元功。纵横北斗心机大， 
<br>颠倒南辰胆气雄。鬼哭神号金鼎结，鸡飞犬化玉炉空。 
<br>如何俗士寻常觅，不达希夷不可穷。
<br>
<br>谁信华池路最深，非遐非迩奥难寻。九年采炼如红玉， 
<br>一日圆成似紫金。得了永祛寒暑逼，服之应免死生侵。 
<br>劝君门外修身者，端念思惟此道心。
<br>
<br>水府寻铅合火铅，黑红红黑又玄玄。气中生气肌肤换， 
<br>精里含精性命专。药返便为真道士，丹还本是圣胎仙。 
<br>出神入定虚华语，徒费功夫万万年。
<br>
<br>九鼎烹煎九转砂，区分时节更无差。精神气血归三要， 
<br>南北东西共一家。天地变通飞白雪，阴阳和合产金花。 
<br>终期凤诏空中降，跨虎骑龙谒紫霞。
<br>
<br>凭君子后午前看，一脉天津在脊端。金阙内藏玄谷子， 
<br>玉池中坐太和官。只将至妙三周火，炼出通灵九转丹。 
<br>直指几多求道者，行藏莫离虎龙滩。
<br>
<br>返本还元道气平，虚非形质转分明。水中白雪微微结， 
<br>火里金莲渐渐生。圣汞论时非有体，真铅穷看亦无名。 
<br>吾今为报修行者，莫向烧金问至精。
<br>
<br>安排鼎灶炼玄根，进退须明卯酉门。绕电奔云飞日月， 
<br>驱龙走虎出乾坤。一丸因与红颜驻，九转能烧白发痕。 
<br>此道幽微知者少，茫茫尘世与谁论。
<br>
<br>醍醐一盏诗一篇，暮醉朝吟不记年。乾马屡来游九地， 
<br>坤牛时驾出三天。白龟窟里夫妻会，青凤巢中子母圆。 
<br>提挈灵童山上望，重重叠叠是金钱。
<br>
<br>认得东西木与金，自然炉鼎虎龙吟。但随天地明消息， 
<br>方识阴阳有信音。左掌南辰攀鹤羽，右擎北极剖龟心。 
<br>神仙亲口留斯旨，何用区区向外寻。
<br>
<br>一本天机深更深，徒言万劫与千金。三冬大热玄中火， 
<br>六月霜寒表外阴。金为浮来方见性，木因沈后始知心。 
<br>五行颠倒堪消息，返本还元在己寻。
<br>
<br>虎将龙军气宇雄，佩符持甲去匆匆。铺排剑戟奔如电， 
<br>罗列旌旗疾似风。活捉三尸焚鬼窟，生禽六贼破魔宫。 
<br>河清海晏乾坤净，世世安居道德中。
<br>
<br>我家勤种我家田，内有灵苗活万年。花似黄金苞不大， 
<br>子如白玉颗皆圆。栽培全赖中宫土，灌溉须凭上谷泉。 
<br>直候九年功满日，和根拔入大罗天。
<br>
<br>寻常学道说黄芽，万水千山觅转差。有畛有园难下种， 
<br>无根无脚自开花。九三鼎内烹如酪，六一炉中结似霞。 
<br>不日成丹应换骨，飞升遥指玉皇家。
<br>
<br>四六关头路坦平，行人到此不须惊。从教犊驾轰轰转， 
<br>尽使羊车轧轧鸣。渡海经河稀阻滞，上天入地绝欹倾。 
<br>功成直入长生殿，袖出神珠彻夜明。
<br>
<br>九六相交道气和，河车昼夜迸金波。呼时一一关头转， 
<br>吸处重重脉上摩。电激离门光海岳，雷轰震户动婆娑。 
<br>思量此道真长远，学者多迷溺爱河。
<br>
<br>金丹不是小金丹，阴鼎阳炉里面安。尽道东山寻汞易， 
<br>岂知西海觅铅难。玄珠窟里行非远，赤水滩头去便端。 
<br>认得灵竿真的路，何劳礼月步星坛。
<br>
<br>古今机要甚分明，自是众生力量轻。尽向有中寻有质， 
<br>谁能无里见无形。真铅圣汞徒虚费，玉室金关不解扃。 
<br>本色丹瓢推倒后，却吞丸药待延龄。
<br>
<br>浮名浮利两何堪，回首归山味转甘。举世算无心可契， 
<br>谁人更与道相参。寸犹未到甘谈尺，一尚难明强说三。 
<br>经卷葫芦并拄杖，依前担入旧江南。
<br>
<br>本来无作亦无行，行着之时是妄情。老氏语中犹未决， 
<br>瞿昙言下更难明。灵竿有节通天去，至药无根得地生。 
<br>今日与君无吝惜，功成只此是蓬瀛。
<br>
<br>解将火种种刀圭，火种刀圭世岂知。山上长男骑白马， 
<br>水边少女牧乌龟。无中出有还丹象，阴里生阳大道基。 
<br>颠倒五行凭匠手，不逢匠手莫施为。
<br>
<br>三千馀法论修行，第一烧丹路最亲。须是坎男端的物， 
<br>取他离女自然珍。烹成不死砂中汞，结出长生水里银。 
<br>九转九还功若就，定将衰老返长春。
<br>
<br>欲种长生不死根，再营阴魄及阳魂。先教玄母归离户， 
<br>后遣空王镇坎门。虎到甲边风浩浩，龙居庚内水温温。 
<br>迷途争与轻轻泄，此理须凭达者论。
<br>
<br>闭目存神玉户观，时来火候递相传。云飞海面龙吞汞， 
<br>风击岩巅虎伏铅。一旦炼成身内宝，等闲探得道中玄。 
<br>刀圭饵了丹书降，跳出尘笼上九天。
<br>
<br>千日功夫不暂闲，河车搬载上昆山。虎抽白汞安炉里， 
<br>龙发红铅向鼎间。仙府记名丹已熟，阴司除籍命应还。 
<br>彩云捧足归何处，直入三清谢圣颜。
<br>
<br>解匹真阴与正阳，三年功满结成霜。神龟出入庚辛位， 
<br>丹凤翱翔甲乙方。九鼎先辉双瑞气，三元中换五毫光。 
<br>尘中若有同机者，共住烟霄不死乡。
<br>
<br>修生一路就中难，迷者徒将万卷看。水火均平方是药， 
<br>阴阳差互不成丹。守雌勿失雄方住，在黑无亏白自乾。 
<br>认得此般真妙诀，何忧风雨妒衰残。
<br>
<br>才吞一粒便安然，十二重楼九曲连。庚虎循环餐绛雪， 
<br>甲龙夭乔迸灵泉。三三上应三千日，九九中延九万年。 
<br>须得有缘方可授，未曾轻泄与人传。
<br>
<br>谁知神水玉华池，中有长生性命基。运用须凭龙与虎， 
<br>抽添全藉坎兼离。晨昏点尽黄金粉，顷刻修成玉石脂。 
<br>斋戒饵之千日后，等闲轻举上云梯。
<br>
<br>九天云净鹤飞轻，衔简翩翩别太清。身外红尘随意换， 
<br>炉中白石立时成。九苞凤向空中舞，五色云从足下生。 
<br>回首便归天上去，愿将甘雨救焦氓。
<br>
<br>婴儿迤逦降瑶阶，手握玄珠直下来。半夜紫云披素质， 
<br>几回赤气掩桃腮。微微笑处机关转，拂拂行时户牖开。 
<br>此是吾家真一子，庸愚谁敢等闲猜。
<br>
<br>水得天符下玉都，三千日里积功夫。祷祈天地开金鼎， 
<br>收拾阴阳锁玉壶。便觉凡躯能变化，深知妙道不虚图。 
<br>时来试问尘中叟，这个玄机世有无。
<br>
<br>谁识寰中达者人，生平解法水中银。一条拄杖撑天地， 
<br>三尺昆吾斩鬼神。大醉醉来眠月洞，高吟吟去傲红尘。 
<br>自从悟里终身后，赢得蓬壶永劫春。
<br>
<br>红炉迸溅炼金英，一点灵珠透室明。摆动乾坤知道力， 
<br>逃移生死见功程。逍遥四海留踪迹，归去三清立姓名。 
<br>直上五云云路稳，紫鸾朱凤自来迎。
<br>
<br>时人若要学长生，先是枢机昼夜行。恍惚中间专志气， 
<br>虚无里面固元精。龙交虎战三周毕，兔走乌飞九转成。 
<br>炼出一炉神圣药，五云归去路分明。
<br>
<br>亦无得失亦无言，动即施功静即眠。驱遣赤牛耕宇宙， 
<br>分张玉粒种山川。栽培不惮劳千日，服食须知活万年。 
<br>今日示君君好信，教君见世作神仙。
<br>
<br>不须两两与三三，只在昆仑第一岩。逢润自然情易伏， 
<br>遇炎常恐性难降。有时直入三元户，无事还归九曲江。 
<br>世上有人烧得住，寿齐天地更无双。
<br>
<br>本末无非在玉都，亦曾陆地作凡夫。吞精食气先从有， 
<br>悟理归真便入无。水火自然成既济，阴阳和合自相符。 
<br>炉中炼出延年药，溟渤从教变复枯。
<br>
<br>无名无利任优游，遇酒逢歌且唱酬。数载未曾经圣阙， 
<br>千年唯只在仙州。寻常水火三回进，真个夫妻一处收。 
<br>药就功成身羽化，更抛尘坌出凡流。
<br>
<br>杳杳冥冥莫问涯，雕虫篆刻道之华。守中绝学方知奥， 
<br>抱一无言始见佳。自有物如黄菊蕊，更无色似碧桃花。 
<br>休将心地虚劳用，煮铁烧金转转差。
<br>
<br>还丹功满未朝天，且向人间度有缘。拄杖两头担日月， 
<br>葫芦一个隐山川。诗吟自得闲中句，酒饮多遗醉后钱。 
<br>若问我修何妙法，不离身内汞和铅。
<br>
<br>半红半黑道中玄，水养真金火养铅。解接往年三寸气， 
<br>还将运动一周天。烹煎尽在阴阳力，进退须凭日月权。 
<br>只此功成三岛外，稳乘鸾凤谒诸仙。
<br>
<br>返本还元已到乾，能升能降号飞仙。一阳生是兴功日， 
<br>九转周为得道年。炼药但寻金里水，安炉先立地中天。 
<br>此中便是还丹理，不遇奇人誓莫传。
<br>
<br>飞龙九五已升天，次第还当赤帝权。喜遇汞珠凝正午， 
<br>幸逢铅母结重玄。狂猿自伏何须炼，野马亲调不着鞭。 
<br>炼就一丸天上药，顿然心地永刚坚。
<br>
<br>举世何人悟我家，我家别是一荣华。盈箱贮积登仙录， 
<br>满室收藏伏火砂。顿饮长生天上酒，常栽不死洞中花。 
<br>凡流若问吾生计，遍地纷纷五彩霞。
<br>
<br>津能充渴气充粮，家住三清玉帝乡。金鼎炼来多外白， 
<br>玉虚烹处彻中黄。始知青帝离宫住，方信金精水府藏。 
<br>流俗要求玄妙理，参同契有两三行。
<br>
<br>紫诏随鸾下玉京，元君相命会三清。便将金鼎丹砂饵， 
<br>时拂霞衣驾鹤行。天上双童持珮引，月中娇女执幡迎。 
<br>此时功满参真后，始信仙都有姓名。
<br>
<br>修修修得到乾乾，方号人间一醉仙。世上光阴催短景， 
<br>洞中花木任长年。形飞峭壁非凡骨，神在玄宫别有天。 
<br>唯愿先生频一顾，更玄玄外问玄玄。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
