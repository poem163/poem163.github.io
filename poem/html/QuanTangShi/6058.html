<HTML>
<HEAD>
<TITLE>全唐诗 卷058-062 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷058-062</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷058-062</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6058"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷058-062')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷058-062]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷58_1 【中宗降诞日长宁公主满月侍宴应制】李峤 
<br>
<br>神龙见像日，仙凤养雏年。大火乘天正，明珠对月圆。 
<br>作新金箧里，歌奏玉筐前。今日宜孙庆，还参祝寿篇。
<br>
<br>
<br>&nbsp;&nbsp; 卷58_2 【奉和送金城公主适西蕃应制】李峤 
<br>
<br>汉帝抚戎臣，丝言命锦轮。还将弄机女，远嫁织皮人。 
<br>曲怨关山月，妆消道路尘。所嗟秾李树，空对小榆春。
<br>
<br>
<br>
<br>&nbsp;&nbsp; 卷58_3 【侍宴长宁公主东庄应制】李峤 
<br>
<br>别业临青甸，鸣銮降紫霄。长筵鹓鹭集，仙管凤凰调。 
<br>树接南山近，烟含北渚遥。承恩咸已醉，恋赏未还镳。
<br>
<br>
<br>
<br>&nbsp;&nbsp; 卷58_4 【立春日侍宴内殿出剪彩花应制】李峤 
<br>
<br>早闻年欲至，剪彩学芳辰。缀绿奇能似，裁红巧逼真。 
<br>花从箧里发，叶向手中春。不与时光竞，何名天上人。
<br>
<br>
<br>
<br>&nbsp;&nbsp; 卷58_5 【奉和人日清晖阁宴群臣遇雪应制】李峤 
<br>
<br>三阳偏胜节，七日最灵辰。行庆传芳蚁，升高缀彩人。 
<br>阶前蓂候月，楼上雪惊春。今日衔天造，还疑上汉津。
<br>
<br>
<br>
<br>&nbsp;&nbsp; 卷58_6 【奉和春日游苑喜雨应制】李峤 
<br>
<br>仙跸九成台，香筵万寿杯。一旬初降雨，二月早闻雷。 
<br>叶向朝隮密，花含宿润开。幸承天泽豫，无使日光催。
<br>
<br>
<br>
<br>&nbsp;&nbsp; 卷58_7 【春日侍宴幸芙蓉园应制】李峤 
<br>
<br>年光竹里遍，春色杏间遥。烟气笼青阁，流文荡画桥。 
<br>飞花随蝶舞，艳曲伴莺娇。今日陪欢豫，还疑陟紫霄。
<br>
<br>
<br>
<br>&nbsp;&nbsp; 卷58_8 【甘露殿侍宴应制】李峤 
<br>
<br>月宇临丹地，云窗网碧纱。御筵陈桂醑，天酒酌榴花。 
<br>水向浮桥直，城连禁苑斜。承恩恣欢赏，归路满烟霞。
<br>
<br>
<br>
<br>&nbsp;&nbsp; 卷58_9 【奉和七夕两仪殿会宴应制】李峤 
<br>
<br>灵匹三秋会，仙期七夕过。查来人泛海，桥渡鹊填河。 
<br>帝缕升银阁，天机罢玉梭。谁言七襄咏，重入五弦歌。
<br>
<br>
<br>
<br>&nbsp;&nbsp; 卷58_10 【奉和九月九日登慈恩寺浮图应制】李峤 
<br>
<br>瑞塔千寻起，仙舆九日来。萸房陈宝席，菊蕊散花台。 
<br>御气鹏霄近，升高凤野开。天歌将梵乐，空里共裴回。
<br>
<br>
<br>
<br>&nbsp;&nbsp; 卷58_11 【闰九月九日幸总持寺登浮图应制】李峤 
<br>
<br>闰节开重九，真游下大千。花寒仍荐菊，座晚更披莲。 
<br>刹凤回雕辇，帆虹间彩旃。还将西梵曲，助入南薰弦。
<br>
<br>
<br>
<br>&nbsp;&nbsp; 卷58_12 【奉和骊山高顶寓目应制】李峤 
<br>
<br>步辇陟山巅，山高入紫烟。忠臣还捧日，圣后欲扪天。 
<br>迥识平陵树，低看华岳莲。帝乡应不远，空见白云悬。
<br>
<br>
<br>
<br>&nbsp;&nbsp; 卷58_13 【游禁苑陪幸临渭亭遇雪应制】李峤 
<br>
<br>同云接野烟，飞雪暗长天。拂树添梅色，过楼助粉妍。 
<br>光含班女扇，韵入楚王弦。六出迎仙藻，千箱答瑞年。
<br>
<br>
<br>
<br>&nbsp;&nbsp; 卷58_14 【幸白鹿观应制】李峤 
<br>
<br>驻跸三天路，回旃万仞谿。真庭群帝飨，洞府百灵栖。 
<br>玉酒仙垆酿，金方暗壁题。伫看青鸟入，还陟紫云梯。
<br>
<br>
<br>
<br>&nbsp;&nbsp; 卷58_15 【送沙门弘景道俊玄奘还荆州应制（一作宋之问诗）】李峤 
<br>
<br>三乘归净域，万骑饯通庄。就日离亭近，弥天别路长。 
<br>荆南旋杖钵，渭北限津梁。何日纡真果，还来入帝乡。
<br>
<br>
<br>
<br>&nbsp;&nbsp; 卷58_16 【酬和杜五弟晴朝独坐见赠】李峤 
<br>
<br>平明坐虚馆，旷望几悠哉。宿雾分空尽，朝光度隙来。 
<br>影低藤架密，香动药阑开。未展山阳会，空留池上杯。
<br>
<br>
<br>
<br>&nbsp;&nbsp; 卷58_17 【同赋山居七夕】李峤 
<br>
<br>明月青山夜，高天白露秋。花庭开粉席，云岫敞针楼。 
<br>石类支机影，池似泛槎流。暂惊河女鹊，终狎野人鸥。
<br>
<br>
<br>
<br>&nbsp;&nbsp; 卷58_18 【送崔主簿赴沧州】李峤 
<br>
<br>紫陌追随日，青门相见时。宦游从此去，离别几年期。 
<br>芳桂尊中酒，幽兰下调词。他乡有明月，千里照相思。
<br>
<br>
<br>
<br>&nbsp;&nbsp; 卷58_19 【寒食清明日早赴王门率成】李峤 
<br>
<br>游客趋梁邸，朝光入楚台。槐烟乘晓散，榆火应春开。 
<br>日带晴虹上，花随早蝶来。雄风乘令节，馀吹拂轻灰。
<br>
<br>
<br>
<br>&nbsp;&nbsp; 卷58_20 【和周记室从驾晓发合璧宫】李峤 
<br>
<br>濯龙春苑曙，翠凤晓旗舒。野色开烟后，山光澹月馀。 
<br>风长笳响咽，川迥骑行疏。珠履陪仙驾，金声振属车。
<br>
<br>
<br>
<br>&nbsp;&nbsp; 卷58_21 【和杜侍御太清台宿直旦有怀】李峤 
<br>
<br>貂冠朝彩振，乌署晓光分。欲啸迁乔侣，先飞掷地文。 
<br>庭虚麦雨润，林静蕙风薰。嵇驾终难仰，梁凫且自群。
<br>
<br>
<br>
<br>&nbsp;&nbsp; 卷58_22 【和杜学士江南初霁羁怀】李峤 
<br>
<br>大江开宿雨，征棹下春流。雾卷晴山出，风恬晚浪收。 
<br>岸花明水树，川鸟乱沙洲。羁眺伤千里，劳歌动四愁。
<br>
<br>
<br>
<br>&nbsp;&nbsp; 卷58_23 【晚景怅然简二三子】李峤 
<br>
<br>楚客秋悲动，梁台夕望赊。梧桐稍下叶，山桂欲开花。 
<br>气引迎寒露，光收向晚霞。长歌白水曲，空对绿池华。
<br>
<br>
<br>
<br>&nbsp;&nbsp; 卷58_24 【送李邕（一作送李安邑）】李峤 
<br>
<br>落日荒郊外，风景正凄凄。离人席上起，征马路傍嘶。 
<br>别酒倾壶赠，行书掩泪题。殷勤御沟水，从此各东西。
<br>
<br>
<br>
<br>&nbsp;&nbsp; 卷58_25 【又送别】李峤 
<br>
<br>岐路方为客，芳尊暂解颜。人随转蓬去，春伴落梅还。 
<br>白云度汾水，黄河绕晋关。离心不可问，宿昔鬓成斑。
<br>
<br>
<br>
<br>&nbsp;&nbsp; 卷58_26 【饯骆四二首】李峤 
<br>
<br>平生何以乐，斗酒夜相逢。曲中惊别绪，醉里失愁容。 
<br>星月悬秋汉，风霜入曙钟。明日临沟水，青山几万重。
<br>
<br>甲第驱车入，良宵秉烛游。人追竹林会，酒献菊花秋。 
<br>霜吹飘无已，星河漫不流。重嗟欢赏地，翻召别离忧。
<br>
<br>
<br>
<br>&nbsp;&nbsp; 卷58_27 【春日游苑喜雨应诏】李峤 
<br>
<br>园楼春正归，入苑弄芳菲。密雨迎仙步，低云拂御衣。 
<br>危花沾易落，度鸟湿难飞。膏泽登千庾，欢情遍九围。
<br>
<br>
<br>
<br>&nbsp;&nbsp; 卷58_28 【九日应制得欢字】李峤 
<br>
<br>令节三秋晚，重阳九日欢。仙杯还泛菊，宝馔且调兰。 
<br>御气云霄近，乘高宇宙宽。今朝万寿引，宜向曲中弹。
<br>
<br>
<br>
<br>&nbsp;&nbsp; 卷58_29 【二月奉教作】李峤 
<br>
<br>柳陌莺初啭，梅梁燕始归。和风泛紫若，柔露濯青薇。 
<br>日艳临花影，霞翻入浪晖。乘春重游豫，淹赏玩芳菲。
<br>
<br>
<br>
<br>&nbsp;&nbsp; 卷58_30 【三月奉教作】李峤 
<br>
<br>银井桐花发，金堂草色齐。韶光爱日宇，淑气满风蹊。 
<br>蝶影将花乱，虹文向水低。芳春随意晚，佳赏日无暌。
<br>
<br>
<br>
<br>&nbsp;&nbsp; 卷58_31 【四月奉教作】李峤 
<br>
<br>暄籥三春谢，炎钟九夏初。润浮梅雨夕，凉散麦风馀。 
<br>叶暗庭帏满，花残院锦疏。胜情多赏托，尊酒狎林箊。
<br>
<br>
<br>
<br>&nbsp;&nbsp; 卷58_32 【五月奉教作】李峤 
<br>
<br>绿树炎氛满，朱楼夏景长。池含冻雨气，山映火云光。 
<br>果院新樱熟，花庭曙槿芳。欲逃三伏暑，还泛十旬觞。
<br>
<br>
<br>
<br>&nbsp;&nbsp; 卷58_33 【六月奉教作】李峤 
<br>
<br>养日暂裴回，畏景尚悠哉。避暑移琴席，追凉□□□。 
<br>竹风依扇动，桂酒溢壶开。劳饵□飞雪，自可□□□。
<br>
<br>
<br>
<br>&nbsp;&nbsp; 卷58_34 【八月奉教作】李峤 
<br>
<br>黄叶秋风起，苍葭晓露团。鹤鸣初警候，雁上欲凌寒。 
<br>月镜如开匣，云缨似缀冠。清尊对旻序，高宴有馀欢。
<br>
<br>
<br>
<br>&nbsp;&nbsp; 卷58_35 【九月奉教作】李峤 
<br>
<br>曲池朝下雁，幽砌夕吟蛩。叶径兰芳尽，花潭菊气浓。 
<br>寒催四序律，霜度九秋钟。还当明月夜，飞盖远相从。
<br>
<br>
<br>
<br>&nbsp;&nbsp; 卷58_36 【十月奉教作】李峤 
<br>
<br>白藏初送节，玄律始迎冬。林枯黄叶尽，水耗绿池空。 
<br>霜待临庭月，寒随入牖风。别有欢娱地，歌舞应丝桐。
<br>
<br>
<br>
<br>&nbsp;&nbsp; 卷58_37 【十一月奉教作】李峤 
<br>
<br>凝阴结暮序，严气肃长飙。霜犯狐裘夕，寒侵兽火朝。 
<br>冰深遥架浦，雪冻近封条。平原已从猎，日暮整还镳。
<br>
<br>
<br>
<br>&nbsp;&nbsp; 卷58_38 【十二月奉教作】李峤 
<br>
<br>玉烛年行尽，铜史漏犹长。池冷凝宵冻，庭寒积曙霜。 
<br>兰心未动色，梅馆欲含芳。裴回临岁晚，顾步伫春光。
<br>
<br>
<br>
<br>&nbsp;&nbsp; 卷58_39 【和麹典设扈从东郊忆弟使往安西冬至日恨不得同申拜庆】李峤 
<br>
<br>玉关方叱驭，桂苑正陪舆。桓岭嗟分翼，姜川限馈鱼。 
<br>雪花含□晚，云叶带荆舒。重此西流咏，弥伤南至初。
<br>
<br>
<br>
<br>&nbsp;&nbsp; 卷58_40 【马武骑挽歌二首】李峤 
<br>
<br>五日皆休沐，三泉独不归。池台金阙是，尊酒玳筵非。 
<br>巷静游禽入，门闲过客稀。唯馀昔年凤，尚绕故楼飞。
<br>
<br>昔下天津馆，尝过帝子家。夜倾金屋酒，春舞玉台花。 
<br>试马依红埒，吹箫弄紫霞。谁言东郭路，翻枉北门车。
<br>
<br>
<br>
<br>&nbsp;&nbsp; 卷58_41 【武三思挽歌】李峤 
<br>
<br>玉匣金为缕，银钩石作铭。短歌伤薤曲，长暮泣松扃。 
<br>事往昏朝雾，人亡折夜星。忠贤良可惜，图画入丹青。
<br>
<br>
<br>
<br>&nbsp;&nbsp; 卷58_42 【天官崔侍郎夫人吴氏挽歌】李峤 
<br>
<br>宠服当年盛，芳魂此地穷。剑飞龙匣在，人去鹊巢空。 
<br>簟怆孤生竹，琴哀半死桐。唯当青史上，千载仰嫔风。
<br>
<br>
<br>
<br>
<br>
<br>&nbsp;&nbsp;卷59_1 【日】李峤 
<br>
<br>旦出扶桑路，遥升若木枝。云间五色满，霞际九光披。 
<br>东陆苍龙驾，南郊赤羽驰。倾心比葵藿，朝夕奉光曦。
<br>
<br>
<br>&nbsp;&nbsp; 卷59_2 【月】李峤 
<br>
<br>桂满三五夕，蓂开二八时。清辉飞鹊鉴，新影学蛾眉。 
<br>皎洁临疏牖，玲珑鉴薄帷。愿言从爱客，清夜幸同嬉。
<br>
<br>
<br>
<br>&nbsp;&nbsp; 卷59_3 【星】李峤 
<br>
<br>蜀郡灵槎转，丰城宝剑新。将军临北塞，天子入西秦。 
<br>未作三台辅，宁为五老臣。今宵颍川曲，谁识聚贤人。
<br>
<br>
<br>
<br>&nbsp;&nbsp; 卷59_4 【风】李峤 
<br>
<br>落日生蘋末，摇扬遍远林。带花疑凤舞，向竹似龙吟。 
<br>月动临秋扇，松清入夜琴。若至兰台下，还拂楚王襟。
<br>
<br>
<br>
<br>&nbsp;&nbsp; 卷59_5 【云】李峤 
<br>
<br>英英大梁国，郁郁秘书台。碧落从龙起，青山触石来。 
<br>官名光邃古，盖影耿轻埃。飞感高歌发，威加四海回。
<br>
<br>
<br>
<br>&nbsp;&nbsp; 卷59_6 【烟】李峤 
<br>
<br>瑞气凌青閤，空濛上翠微。迥浮双阙路，遥拂九仙衣。 
<br>桑柘迎寒色，松篁暗晚晖。还当紫霄上，时接彩鸾飞。
<br>
<br>
<br>
<br>&nbsp;&nbsp; 卷59_7 【露】李峤 
<br>
<br>滴沥明花苑，葳蕤泫竹丛。玉垂丹棘上，珠湛绿荷中。 
<br>夜警千年鹤，朝零七月风。愿凝仙掌内，长奉未央宫。
<br>
<br>
<br>
<br>&nbsp;&nbsp; 卷59_8 【雾】李峤 
<br>
<br>曹公迷楚泽，汉帝出平城。涿鹿妖氛静，丹山霁色明。 
<br>类烟飞稍重，方雨散还轻。倘入非熊兆，宁思玄豹情。
<br>
<br>
<br>
<br>&nbsp;&nbsp; 卷59_9 【雨】李峤 
<br>
<br>西北云肤起，东南雨足来。灵童出海见，神女向台回。 
<br>斜影风前合，圆文水上开。十旬无破块，九土信康哉。
<br>
<br>
<br>
<br>&nbsp;&nbsp; 卷59_10 【雪】李峤 
<br>
<br>瑞雪惊千里，同云暗九霄。地疑明月夜，山似白云朝。 
<br>逐舞花光动，临歌扇影飘。大周天阙路，今日海神朝。
<br>
<br>
<br>
<br>&nbsp;&nbsp; 卷59_11 【山】李峤 
<br>
<br>地镇标神秀，峨峨上翠氛。泉飞一道带，峰出半天云。 
<br>古壁丹青色，新花绮绣纹。已开封禅所，希谒圣明君。
<br>
<br>
<br>
<br>&nbsp;&nbsp; 卷59_12 【石】李峤 
<br>
<br>宗子维城固，将军饮羽威。岩花鉴里发，云叶锦中飞。 
<br>入宋星初陨，过湘燕早归。倘因持补极，宁复想支机。
<br>
<br>
<br>
<br>&nbsp;&nbsp; 卷59_13 【原】李峤 
<br>
<br>王粲销忧日，江淹起恨年。带川遥绮错，分隰迥阡眠。 
<br>□□横周甸，莓苔阙晋田。方知急难响，长在脊令篇。
<br>
<br>
<br>
<br>&nbsp;&nbsp; 卷59_14 【野】李峤 
<br>
<br>凤出秦郊迥，鹑飞楚塞空。苍梧云影去，涿鹿雾光通。 
<br>草暗少原绿，花明入蜀红。谁言版筑士，犹处傅岩中。
<br>
<br>
<br>
<br>&nbsp;&nbsp; 卷59_15 【田】李峤 
<br>
<br>贡禹怀书日，张衡作赋辰。杏花开凤轸，菖叶布龙鳞。 
<br>瑞麦两岐秀，嘉禾同颖新。宁知帝王力，击壤自安贫。
<br>
<br>
<br>
<br>&nbsp;&nbsp; 卷59_16 【道】李峤 
<br>
<br>铜驼分巩洛，剑阁低临邛。紫徼三千里，青楼十二重。 
<br>玉关尘似雪，金穴马如龙。今日中衢上，尧尊更可逢。
<br>
<br>
<br>
<br>&nbsp;&nbsp; 卷59_17 【海】李峤 
<br>
<br>习坎疏丹壑，朝宗合紫微。三山巨鳌涌，万里大鹏飞。 
<br>楼写春云色，珠含明月辉。会因添雾露，方逐众川归。
<br>
<br>
<br>
<br>&nbsp;&nbsp; 卷59_18 【江】李峤 
<br>
<br>日夕三江望，灵潮万里回。霞津锦浪动，月浦练花开。 
<br>湍似黄牛去，涛从白马来。英灵已杰出，谁识卿云才。
<br>
<br>
<br>
<br>&nbsp;&nbsp; 卷59_19 【河】李峤 
<br>
<br>源出昆仑中，长波接汉空。桃花来马颊，竹箭入龙宫。 
<br>德水千年变，荣光五色通。若披兰叶检，□□□□□。
<br>
<br>
<br>
<br>&nbsp;&nbsp; 卷59_20 【洛】李峤 
<br>
<br>九洛韶光媚，三川物候新。花明丹凤浦，日映玉鸡津。 
<br>元礼期仙客，陈王睹丽人。神龟方锡瑞，绿字重来臻。
<br>
<br>
<br>
<br>&nbsp;&nbsp; 卷59_21 【城】李峤 
<br>
<br>四塞称天府，三河建洛都。飞云霭层阙，白日丽南隅。 
<br>独下仙人凤，群惊御史乌。何辞一万里，边徼捍匈奴。
<br>
<br>
<br>
<br>&nbsp;&nbsp; 卷59_22 【门】李峤 
<br>
<br>奕奕彤闱下，煌煌紫禁隈。阿房万户列，阊阖九重开。 
<br>疏广遗荣去，于公待驷来。讵知金马侧，方朔有奇才。
<br>
<br>
<br>
<br>&nbsp;&nbsp; 卷59_23 【市】李峤 
<br>
<br>闤闠开三市，旗亭起百寻。渐离初击筑，司马正弹琴。 
<br>细柳龙鳞映，长槐兔月阴。徒知观卫玉，讵肯挂秦金。
<br>
<br>
<br>
<br>&nbsp;&nbsp; 卷59_24 【井】李峤 
<br>
<br>玉甃谈仙客，铜台赏魏君。蜀都宵映火，杞国旦生云。 
<br>向日莲花净，含风李树薰。已开千里国，还聚五星文。
<br>
<br>
<br>
<br>&nbsp;&nbsp; 卷59_25 【宅】李峤 
<br>
<br>寂寞蓬蒿径，喧喧湫隘庐。屡逢长者辙，时引故人车。 
<br>孟母迁邻罢，将军辞第初。谁怜草玄处，独对一床书。
<br>
<br>
<br>
<br>&nbsp;&nbsp; 卷59_26 【池】李峤 
<br>
<br>彩棹浮太液，清觞醉习家。诗情对明月，云曲拂流霞。 
<br>烟散龙形净，波含凤影斜。安仁动秋兴，鱼鸟思空赊。
<br>
<br>
<br>
<br>&nbsp;&nbsp; 卷59_27 【楼】李峤 
<br>
<br>百尺重城际，千寻大道隈。汉宫井干起，吴国落星开。 
<br>笛怨绿珠去，箫随弄玉来。销忧聊暇日，谁识仲宣才。
<br>
<br>
<br>
<br>&nbsp;&nbsp; 卷59_28 【桥】李峤 
<br>
<br>乌鹊填应满，黄公去不归。势疑虹始见，形似雁初飞。 
<br>妙应七星制，高分半月辉。秦王空构石，仙岛远难依。
<br>
<br>
<br>
<br>&nbsp;&nbsp; 卷59_29 【经】李峤 
<br>
<br>汉室鸿儒盛，邹堂大义明。五千道德阐，三百礼仪成。 
<br>青紫方拾芥，黄金徒满籝。谁知怀逸辩，重席冠群英。
<br>
<br>
<br>
<br>&nbsp;&nbsp; 卷59_30 【史】李峤 
<br>
<br>马记天官设，班图地里新。善谈方亹亹，青简见彬彬。 
<br>方朔初闻汉，荆轲昔向秦。正辞堪载笔，终冀作良臣。
<br>
<br>
<br>
<br>&nbsp;&nbsp; 卷59_31 【诗】李峤 
<br>
<br>都尉仙凫远，梁王驷马来。扇中纨素制，机上锦纹回。 
<br>天子三章传，陈王七步才。缁衣久擅美，祖德信悠哉。
<br>
<br>
<br>
<br>&nbsp;&nbsp; 卷59_32 【赋】李峤 
<br>
<br>布义孙卿子，登高楚屈平。铜台初下笔，乐观正飞缨。 
<br>乍有凌云势，时闻掷地声。造端长体物，无复大夫名。
<br>
<br>
<br>
<br>&nbsp;&nbsp; 卷59_33 【书】李峤 
<br>
<br>削简龙文见，临池鸟迹舒。河图八卦出，洛范九畴初。 
<br>垂露春光满，崩云骨气馀。请君看入木，一寸乃非虚。
<br>
<br>
<br>
<br>&nbsp;&nbsp; 卷59_34 【檄】李峤 
<br>
<br>羽檄本宣明，由来□木声。联翩至汉国，迢递入燕营。 
<br>毛义持书去，张仪韫璧行。曹风虽觉愈，陈草始知名。
<br>
<br>
<br>
<br>&nbsp;&nbsp; 卷59_35 【纸】李峤 
<br>
<br>妙迹蔡侯施，芳名左伯驰。云飞锦绮落，花发缥红披。 
<br>舒卷随幽显，廉方合轨仪。莫惊反掌字，当取葛洪规。
<br>
<br>
<br>
<br>&nbsp;&nbsp; 卷59_36 【笔】李峤 
<br>
<br>握管门庭侧，含毫山水隈。霜辉简上发，锦字梦中开。 
<br>鹦鹉摛文至，麒麟绝句来。何当遇良史，左右振奇才。
<br>
<br>
<br>
<br>&nbsp;&nbsp; 卷59_37 【砚】李峤 
<br>
<br>左思裁赋日，王充作论年。光随锦文发，形带石岩圆。 
<br>积润循毫里，开池小学前。君苗徒见爇，谁咏士衡篇。
<br>
<br>
<br>
<br>&nbsp;&nbsp; 卷59_38 【墨】李峤 
<br>
<br>长安分石炭，上党结松心。绕画蝇初落，含滋绶更深。 
<br>悲丝光易染，叠素彩还沉。别有张芝学，书池幸见临。
<br>
<br>
<br>
<br>&nbsp;&nbsp; 卷59_39 【剑】李峤 
<br>
<br>我有昆吾剑，求趋夫子庭。白虹时切玉，紫气夜干星。 
<br>锷上芙蓉动，匣中霜雪明。倚天持报国，画地取雄名。
<br>
<br>
<br>
<br>&nbsp;&nbsp; 卷59_40 【刀】李峤 
<br>
<br>列辟鸣鸾至，惟良佩犊旋。带环疑写月，引鉴似含泉。 
<br>入梦华梁上，含锋彩笔前。莫惊开百炼，特拟定三边。
<br>
<br>
<br>
<br>&nbsp;&nbsp; 卷59_41 【箭】李峤 
<br>
<br>汉甸初收羽，燕城忽解围。影随流水急，光带落星飞。 
<br>夏列三成范，尧沉九日辉。断蛟云梦泽，希为识忘归。
<br>
<br>
<br>
<br>&nbsp;&nbsp; 卷59_42 【弹】李峤 
<br>
<br>侠客持苏合，佳游满帝乡。避丸深可诮，求炙遂难忘。 
<br>金迸疑星落，珠沉似月光。谁知少孺子，将此见吴王。
<br>
<br>
<br>
<br>&nbsp;&nbsp; 卷59_43 【弩】李峤 
<br>
<br>挺质本轩皇，申威振远方。机张惊雉雊，玉彩耀星芒。 
<br>高鸟行应尽，清猿坐见伤。苏秦六百步，持此说韩王。
<br>
<br>
<br>
<br>&nbsp;&nbsp; 卷59_44 【旗】李峤 
<br>
<br>桂影承宵月，虹辉接曙云。纵横齐八阵，舒卷引三军。 
<br>日薄蛟龙影，风翻鸟隼文。谁知怀勇志，蟠地几缤纷。
<br>
<br>
<br>
<br>&nbsp;&nbsp; 卷59_45 【旌】李峤 
<br>
<br>告善康庄侧，求贤市肆中。拥麾分彩雉，持节曳丹虹。 
<br>影丽天山雪，光摇朔塞风。方知美周政，抗旆赋车攻。
<br>
<br>
<br>
<br>&nbsp;&nbsp; 卷59_46 【戈】李峤 
<br>
<br>富父舂喉日，殷辛漂杵年。晓霜含白刃，落影驻雕鋋。 
<br>夕摈金门侧，朝提玉塞前。愿随龙影度，横□阵云边。
<br>
<br>
<br>
<br>&nbsp;&nbsp; 卷59_47 【鼓】李峤 
<br>
<br>舜日谐鼗响，尧年韵士声。向楼疑吹击，震谷似雷惊。 
<br>仙鹤排门起，灵鼍带水鸣。乐云行已奏，礼曰冀相成。
<br>
<br>
<br>
<br>&nbsp;&nbsp; 卷59_48 【弓】李峤 
<br>
<br>桃文称辟恶，桑质表初生。宛转雕鞬际，依稀半月明。 
<br>遥弯落雁影，虚引怯猿声。徒切乌号思，攀龙遂不成。
<br>
<br>
<br>
<br>&nbsp;&nbsp; 卷59_49 【琴】李峤 
<br>
<br>名士竹林隈，鸣琴宝匣开。风前中散至，月下步兵来。 
<br>淮海多为室，梁岷旧作台。子期如可听，山水响馀哀。
<br>
<br>
<br>
<br>&nbsp;&nbsp; 卷59_50 【瑟】李峤 
<br>
<br>伏羲初制法，素女昔传名。流水嘉鱼跃，丛台舞凤惊。 
<br>嘉宾饮未极，君子娱俱并。倘入丘之户，应知由也情。
<br>
<br>
<br>
<br>&nbsp;&nbsp; 卷59_51 【琵琶】李峤 
<br>
<br>朱丝闻岱谷，铄质本多端。半月分弦出，丛花拂面安。 
<br>将军曾制曲，司马屡陪观。本是胡中乐，希君马上弹。
<br>
<br>
<br>
<br>&nbsp;&nbsp; 卷59_52 【筝】李峤 
<br>
<br>蒙恬芳轨设，游楚妙弹开。新曲帐中发，清音指下来。 
<br>钿装模六律，柱列配三才。莫听西秦奏，筝筝有剩哀。
<br>
<br>
<br>
<br>&nbsp;&nbsp; 卷59_53 【钟（一作宋之问诗）】李峤 
<br>
<br>既接南邻磬，还随北里笙。平陵通曙响，长乐警宵声。 
<br>秋至含霜动，春归应律鸣。欲知常待扣，金簴有馀清。
<br>
<br>
<br>
<br>&nbsp;&nbsp; 卷59_54 【箫】李峤 
<br>
<br>虞舜调清管，王褒赋雅音。参差横凤翼，搜索动人心。 
<br>□□□□□，□□□□□。□□□□□，□□□□□。
<br>
<br>
<br>
<br>&nbsp;&nbsp; 卷59_55 【笛（一作宋之问诗）】李峤 
<br>
<br>羌笛写龙声，长吟入夜清。关山孤月下，来向陇头鸣。 
<br>逐吹梅花落，含春柳色惊。行观向子赋，坐忆旧邻情。
<br>
<br>
<br>
<br>&nbsp;&nbsp; 卷59_56 【笙】李峤 
<br>
<br>悬匏曲沃上，孤筱汶阳隈。形写歌鸾翼，声随舞凤哀。 
<br>欢娱分北里，纯孝即南陔。今日虞音奏，跄跄鸟兽来。
<br>
<br>
<br>
<br>&nbsp;&nbsp; 卷59_57 【歌】李峤 
<br>
<br>汉帝临汾水，周仙去洛滨。郢中吟白雪，梁上绕飞尘。 
<br>响发行云驻，声随子夜新。愿君听扣角，当自识贤臣。
<br>
<br>
<br>
<br>&nbsp;&nbsp; 卷59_58 【舞】李峤 
<br>
<br>妙伎游金谷，佳人满石城。霞衣席上转，花岫雪前明。 
<br>仪凤谐清曲，回鸾应雅声。非君一顾重，谁赏素腰轻。
<br>
<br>
<br>
<br>
<br>
<br>&nbsp;&nbsp; 卷60_1 【珠】李峤 
<br>
<br>灿烂金舆侧，玲珑玉殿隈。昆池明月满，合浦夜光回。 
<br>彩逐灵蛇转，形随舞凤来。甘泉宫起罢，花媚望风台。
<br>
<br>
<br>&nbsp;&nbsp; 卷60_2 【玉】李峤 
<br>
<br>映石先过魏，连城欲向秦。洛阳陪胜友，燕赵类佳人。 
<br>方水晴虹媚，常山瑞马新。徒为卞和识，不遇楚王珍。
<br>
<br>
<br>
<br>&nbsp;&nbsp; 卷60_3 【金】李峤 
<br>
<br>南楚标前贡，西秦识旧城。祭天封汉岭，掷地警孙声。 
<br>向日披沙净，含风振铎鸣。方同杨伯起，独有四知名。
<br>
<br>
<br>
<br>&nbsp;&nbsp; 卷60_4 【银】李峤 
<br>
<br>思妇屏辉掩，游人烛影长。玉壶初下箭，桐井共安床。 
<br>色带长河色，光浮满月光。灵山有珍瓮，仙阙荐君王。
<br>
<br>
<br>
<br>&nbsp;&nbsp; 卷60_5 【钱】李峤 
<br>
<br>汉日五铢建，姬年九府流。天龙带泉宝，地马列金沟。 
<br>赵壹囊初乏，何曾箸欲收。金门应入论，玉井冀来求。
<br>
<br>
<br>
<br>&nbsp;&nbsp; 卷60_6 【锦】李峤 
<br>
<br>汉使巾车远，河阳步障陈。云浮仙石日，霞满蜀江春。 
<br>机迥回文巧，绅兼束发新。若逢楚王贵，不作夜行人。
<br>
<br>
<br>
<br>&nbsp;&nbsp; 卷60_7 【罗】李峤 
<br>
<br>妙舞随裙动，行歌入扇清。莲花依帐发，秋月鉴帷明。 
<br>云薄衣初卷，蝉飞翼转轻。若珍三代服，同擅绮纨名。
<br>
<br>
<br>
<br>&nbsp;&nbsp; 卷60_8 【绫】李峤 
<br>
<br>金缕通秦国，为裘指魏君。落花遥写雾，飞鹤近图云。 
<br>马眼冰凌影，竹根雪霰文。何当画秦女，烟际坐氤氲。
<br>
<br>
<br>
<br>&nbsp;&nbsp; 卷60_9 【素】李峤 
<br>
<br>□□□□女，纤腰洛浦妃。□□远方望，雁足上林飞。 
<br>妙夺鲛绡色，光腾月扇辉。非君下路去，谁赏故人机。
<br>
<br>
<br>
<br>&nbsp;&nbsp; 卷60_10 【布】李峤 
<br>
<br>御绩创羲黄，缁冠表素王。瀑飞临碧海，火浣擅炎方。 
<br>孙被登三相，刘衣阐四方。伫因舂斗粟，来晓棣华芳。
<br>
<br>
<br>
<br>&nbsp;&nbsp; 卷60_11 【舟】李峤 
<br>
<br>征棹三江暮，连樯万里回。相乌风际转，画鹢浪前开。 
<br>羽客乘霞至，仙人弄月来。何当同傅说，特展巨川材。
<br>
<br>
<br>
<br>&nbsp;&nbsp; 卷60_12 【车】李峤 
<br>
<br>天子驭金根，蒲轮辟四门。五神趋雪至，双毂似雷奔。 
<br>丹凤栖金辖，非熊载宝轩。无阶忝虚左，珠乘奉王言。
<br>
<br>
<br>
<br>&nbsp;&nbsp; 卷60_13 【床】李峤 
<br>
<br>传闻有象床，畴昔献君王。玳瑁千金起，珊瑚七宝妆。 
<br>桂筵含柏馥，兰席拂沉香。愿奉罗帷夜，长乘秋月光。
<br>
<br>
<br>
<br>&nbsp;&nbsp; 卷60_14 【席】李峤 
<br>
<br>避席承宣父，重筵揖戴公。桂香浮半月，兰气袭回风。 
<br>舞拂丹霞上，歌清白雪中。伫将文绮色，舒卷帝王宫。
<br>
<br>
<br>
<br>&nbsp;&nbsp; 卷60_15 【帷】李峤 
<br>
<br>久闭先生户，高褰太守车。罗将翡翠合，锦逐凤凰舒。 
<br>明月弹琴夜，清风入幌初。方知决胜策，黄石受兵书。
<br>
<br>
<br>
<br>&nbsp;&nbsp; 卷60_16 【帘】李峤 
<br>
<br>清风时入燕，紫殿几含秋。暧暧笼铃阁，纤纤上玉钩。 
<br>窗中翡翠动，户外水精浮。巧作盘龙势，长迎飞燕游。
<br>
<br>
<br>
<br>&nbsp;&nbsp; 卷60_17 【屏】李峤 
<br>
<br>洞彻琉璃蔽，威纡屈膝回。锦中云母列，霞上织成开。 
<br>山水含春动，神仙倒景来。修身兼竭节，谁识作铭才。
<br>
<br>
<br>
<br>&nbsp;&nbsp; 卷60_18 【被】李峤 
<br>
<br>桂友寻东阁，兰交聚北堂。象筵分锦绣，罗荐合鸳鸯。 
<br>光逸偷眠稳，王章泣恨长。孔怀欣共寝，棣萼几含芳。
<br>
<br>
<br>
<br>&nbsp;&nbsp; 卷60_19 【鉴】李峤 
<br>
<br>明鉴掩尘埃，含情照魏台。日中乌鹊至，花里凤凰来。 
<br>玉彩疑冰彻，金辉似月开。方知乐彦辅，自有鉴人才。
<br>
<br>
<br>
<br>&nbsp;&nbsp; 卷60_20 【扇】李峤 
<br>
<br>翟羽旧传名，蒲葵价不轻。花芳不满面，罗薄讵障声。 
<br>御热含风细，临秋带月明。同心如可赠，持表合欢情。
<br>
<br>
<br>
<br>&nbsp;&nbsp; 卷60_21 【烛】李峤 
<br>
<br>兔月清光隐，龙盘画烛新。三星花入夜，四序玉调晨。 
<br>浮炷依罗幌，吹香匝绮茵。若逢燕国相，持用举贤人。
<br>
<br>
<br>
<br>&nbsp;&nbsp; 卷60_22 【酒】李峤 
<br>
<br>孔坐洽良俦，陈筵几献酬。临风竹叶满，湛月桂香浮。 
<br>每接高阳宴，长陪河朔游。会从玄石饮，云雨出圆丘。
<br>
<br>
<br>
<br>&nbsp;&nbsp; 卷60_23 【兰】李峤 
<br>
<br>虚室重招寻，忘言契断金。英浮汉家酒，雪俪楚王琴。 
<br>广殿轻香发，高台远吹吟。河汾应擢秀，谁肯访山阴。
<br>
<br>
<br>
<br>&nbsp;&nbsp; 卷60_24 【菊】李峤 
<br>
<br>玉律三秋暮，金精九日开。荣舒洛媛浦，香泛野人杯。 
<br>靃靡寒潭侧，丰茸晓岸隈。黄花今日晚，无复白衣来。
<br>
<br>
<br>
<br>&nbsp;&nbsp; 卷60_25 【竹】李峤 
<br>
<br>高簳楚江濆，婵娟含曙氛。白花摇凤影，青节动龙文。 
<br>叶扫东南日，枝捎西北云。谁知湘水上，流泪独思君。
<br>
<br>
<br>
<br>&nbsp;&nbsp; 卷60_26 【藤】李峤 
<br>
<br>吐叶依松磴，舒苗长石台。神农尝药罢，质子寄书来。 
<br>色映蒲萄架，花分竹叶杯。金堤不见识，玉润几重开。
<br>
<br>
<br>
<br>&nbsp;&nbsp; 卷60_27 【萱】李峤 
<br>
<br>屣步寻芳草，忘忧自结丛。黄英开养性，绿叶正依笼。 
<br>色湛仙人露，香传少女风。还依北堂下，曹植动文雄。
<br>
<br>
<br>
<br>&nbsp;&nbsp; 卷60_28 【茅】李峤 
<br>
<br>楚甸供王日，衡阳入贡年。麏包青野外，鸱啸绮楹前。 
<br>尧帝成茨罢，殷汤祭雨旋。方期大君锡，不惧小巫捐。
<br>
<br>
<br>
<br>&nbsp;&nbsp; 卷60_29 【荷】李峤 
<br>
<br>新溜满澄陂，圆荷影若规。风来香气远，日落盖阴移。 
<br>鱼戏排缃叶，龟浮见绿池。魏朝难接采，楚服但同披。
<br>
<br>
<br>
<br>&nbsp;&nbsp; 卷60_30 【萍】李峤 
<br>
<br>二月虹初见，三春蚁正浮。青蘋含吹转，紫蒂带波流。 
<br>屡逐明神荐，常随旅客游。既能甜似蜜，还绕楚王舟。
<br>
<br>
<br>
<br>&nbsp;&nbsp; 卷60_31 【菱】李峤 
<br>
<br>钜野韶光暮，东平春溜通。影摇江浦月，香引棹歌风。 
<br>日色翻池上，潭花发镜中。五湖多赏乐，千里望难穷。
<br>
<br>
<br>
<br>&nbsp;&nbsp; 卷60_32 【瓜】李峤 
<br>
<br>欲识东陵味，青门五色瓜。龙蹄远珠履，女臂动金花。 
<br>六子方呈瑞，三仙实可嘉。终朝奉絺绤，谒帝伫非赊。
<br>
<br>
<br>
<br>&nbsp;&nbsp; 卷60_33 【松】李峤 
<br>
<br>郁郁高岩表，森森幽涧陲。鹤栖君子树，风拂大夫枝。 
<br>百尺条阴合，千年盖影披。岁寒终不改，劲节幸君知。
<br>
<br>
<br>
<br>&nbsp;&nbsp; 卷60_34 【桂】李峤 
<br>
<br>未殖银宫里，宁移玉殿幽。枝生无限月，花满自然秋。 
<br>侠客条为马，仙人叶作舟。愿君期道术，攀折可淹留。
<br>
<br>
<br>
<br>&nbsp;&nbsp; 卷60_35 【槐】李峤 
<br>
<br>暮律移寒火，春宫长旧栽。叶生驰道侧，花落凤庭隈。 
<br>烈士怀忠触，鸿儒访业来。何当赤墀下，疏干拟三台。
<br>
<br>
<br>
<br>&nbsp;&nbsp; 卷60_36 【柳】李峤 
<br>
<br>杨柳郁氤氲，金堤总翠氛。庭前花类雪，楼际叶如云。 
<br>列宿分龙影，芳池写凤文。短箫何以奏，攀折为思君。
<br>
<br>
<br>
<br>&nbsp;&nbsp; 卷60_37 【桐】李峤 
<br>
<br>孤秀峄阳岑，亭亭出众林。春光杂凤影，秋月弄圭阴。 
<br>高映龙门迥，双依玉井深。不因将入爨，谁谓作鸣琴。
<br>
<br>
<br>
<br>&nbsp;&nbsp; 卷60_38 【桃】李峤 
<br>
<br>独有成蹊处，秾华发井傍。山风凝笑脸，朝露泫啼妆。 
<br>隐士颜应改，仙人路渐长。还欣上林苑，千岁奉君王。
<br>
<br>
<br>
<br>&nbsp;&nbsp; 卷60_39 【李】李峤 
<br>
<br>潘岳闲居日，王戎戏陌辰。蝶游芳径馥，莺啭弱枝新。 
<br>叶暗青房晚，花明玉井春。方知有灵干，特用表真人。
<br>
<br>
<br>
<br>&nbsp;&nbsp; 卷60_40 【梨】李峤 
<br>
<br>擅美玄光侧，传芳瀚海中。凤文疏象郡，花影丽新丰。 
<br>色对瑶池紫，甘依大谷红。若令逢汉主，还冀识张公。
<br>
<br>
<br>
<br>&nbsp;&nbsp; 卷60_41 【梅】李峤 
<br>
<br>大庾敛寒光，南枝独早芳。雪含朝暝色，风引去来香。 
<br>妆面回青镜，歌尘起画梁。若能遥止渴，何暇泛琼浆。
<br>
<br>
<br>
<br>&nbsp;&nbsp; 卷60_42 【橘】李峤 
<br>
<br>万里盘根植，千秋布叶繁。既荣潘子赋，方重陆生言。 
<br>玉花含霜动，金衣逐吹翻。愿辞湘水曲，长茂上林园。
<br>
<br>
<br>
<br>&nbsp;&nbsp; 卷60_43 【凤】李峤 
<br>
<br>有鸟居丹穴，其名曰凤凰。九苞应灵瑞，五色成文章。 
<br>屡向秦楼侧，频过洛水阳。鸣岐今日见，阿閤伫来翔。
<br>
<br>
<br>
<br>&nbsp;&nbsp; 卷60_44 【鹤】李峤 
<br>
<br>黄鹤远联翩，从鸾下紫烟。翱翔一万里，来去几千年。 
<br>已憩青田侧，时游丹禁前。莫言空警露，犹冀一闻天。
<br>
<br>
<br>
<br>&nbsp;&nbsp; 卷60_45 【乌】李峤 
<br>
<br>日路朝飞急，霜台夕影寒。联翩依月树，迢递绕风竿。 
<br>白首何年改，青琴此夜弹。灵台如可托，千里向长安。
<br>
<br>
<br>
<br>&nbsp;&nbsp; 卷60_46 【鹊】李峤 
<br>
<br>不分荆山抵，甘从石印飞。危巢畏风急，绕树觉星稀。 
<br>喜逐行人至，愁随织女归。倘游明镜里，朝夕动光辉。
<br>
<br>
<br>
<br>&nbsp;&nbsp; 卷60_47 【雁】李峤 
<br>
<br>春晖满朔方，归雁发衡阳。望月惊弦影，排云结阵行。 
<br>往还倦南北，朝夕苦风霜。寄语能鸣侣，相随入帝乡。
<br>
<br>
<br>
<br>&nbsp;&nbsp; 卷60_48 【凫】李峤 
<br>
<br>飒沓睢阳涘，浮游汉水隈。钱飞出井见，鹤引入琴哀。 
<br>李陵赋诗罢，王乔曳舄来。何当归太液，翱集动成雷。
<br>
<br>
<br>
<br>&nbsp;&nbsp; 卷60_49 【莺】李峤 
<br>
<br>芳树杂花红，群莺乱晓空。声分折杨吹，娇韵落梅风。 
<br>写啭清弦里，迁乔暗木中。友生若可冀，幽谷响还通。
<br>
<br>
<br>
<br>&nbsp;&nbsp; 卷60_50 【雉】李峤 
<br>
<br>白雉振朝声，飞来表太平。楚郊疑凤出，陈宝若鸡鸣。 
<br>童子怀仁至，中郎作赋成。冀君看饮啄，耿介独含情。
<br>
<br>
<br>
<br>&nbsp;&nbsp; 卷60_51 【燕】李峤 
<br>
<br>天女伺辰至，玄衣澹碧空。差池沐时雨，颉颃舞春风。 
<br>相贺雕阑侧，双飞翠幕中。勿惊留爪去，犹冀识吴宫。
<br>
<br>
<br>
<br>&nbsp;&nbsp; 卷60_52 【雀】李峤 
<br>
<br>大厦初成日，嘉宾集杏梁。衔书表周瑞，入幕应王祥。 
<br>暮宿江城里，朝游涟水傍。愿齐鸿鹄至，希逐凤凰翔。
<br>
<br>
<br>
<br>&nbsp;&nbsp; 卷60_53 【龙】李峤 
<br>
<br>衔烛耀幽都，含章拟凤雏。西秦饮渭水，东洛荐河图。 
<br>带火移星陆，升云出鼎湖。希逢圣人步，庭阙正晨趋。
<br>
<br>
<br>
<br>&nbsp;&nbsp; 卷60_54 【麟】李峤 
<br>
<br>汉祀应祥开，鲁郊西狩回。奇音中钟吕，成角喻英才。 
<br>画像临仙阁，藏书入帝台。若惊能吐哺，为待凤凰来。
<br>
<br>
<br>
<br>&nbsp;&nbsp; 卷60_55 【象】李峤 
<br>
<br>郁林开郡毕，维扬作贡初。万推方演梦，惠子正焚书。 
<br>执燧奔吴战，量舟入魏墟。六牙行致远，千叶奉高居。
<br>
<br>
<br>
<br>&nbsp;&nbsp; 卷60_56 【马】李峤 
<br>
<br>天马本来东，嘶惊御史骢。苍龙遥逐日，紫燕迥追风。 
<br>明月来鞍上，浮云落盖中。得随穆天子，何假唐成公。
<br>
<br>
<br>
<br>&nbsp;&nbsp; 卷60_57 【牛】李峤 
<br>
<br>齐歌初入相，燕阵早横功。欲向桃林下，先过梓树中。 
<br>在吴频喘月，奔梦屡惊风。不用五丁士，如何九折通。
<br>
<br>
<br>
<br>&nbsp;&nbsp; 卷60_58 【豹】李峤 
<br>
<br>车法肇宗周，鼷文阐大猷。还将君子变，来蕴太公筹。 
<br>委质超羊鞟，飞名列虎侯。若令逢雨露，长隐南山幽。
<br>
<br>
<br>
<br>&nbsp;&nbsp; 卷60_59 【熊】李峤 
<br>
<br>导洛宜阳右，乘春别馆前。昭仪忠汉日，太傅翊周年。 
<br>列射三侯满，兴师七步旋。莫言舒紫褥，犹异饮清泉。
<br>
<br>
<br>
<br>&nbsp;&nbsp; 卷60_60 【鹿】李峤 
<br>
<br>涿鹿闻中冀，秦原辟帝畿。柰花开旧苑，萍叶蔼前诗。 
<br>道士乘仙日，先生折角时。方怀丈夫志，抗首别心期。
<br>
<br>
<br>
<br>&nbsp;&nbsp; 卷60_61 【羊】李峤 
<br>
<br>绝饮惩浇俗，行驱梦逸材。仙人拥石去，童子驭车来。 
<br>夜玉含星动，晨毡映雪开。莫言鸿渐力，长牧上林隈。
<br>
<br>
<br>
<br>&nbsp;&nbsp; 卷60_62 【兔】李峤 
<br>
<br>上蔡应初击，平冈远不稀。目随槐叶长，形逐桂条飞。 
<br>汉月澄秋色，梁园映雪辉。唯当感纯孝，郛郭引兵威。
<br>
<br>
<br>
<br>
<br>
<br>
<br>&nbsp;&nbsp; 卷61_1 【人日侍宴大明宫恩赐彩缕人胜应制】李峤 
<br>
<br>凤城景色已含韶，人日风光倍觉饶。桂吐半轮迎此夜， 
<br>蓂开七叶应今朝。鱼猜水冻行犹涩，莺喜春熙弄欲娇。 
<br>愧奉登高摇彩翰，欣逢御气上丹霄。
<br>
<br>
<br>&nbsp;&nbsp; 卷61_2 【奉和初春幸太平公主南庄应制（景龙三年二月十一日）】李峤 
<br>
<br>主家山第接云开，天子春游动地来。羽骑参差花外转， 
<br>霓旌摇曳日边回。还将石溜调琴曲，更取峰霞入酒杯。 
<br>鸾辂已辞乌鹊渚，箫声犹绕凤凰台。
<br>
<br>
<br>
<br>&nbsp;&nbsp; 卷61_3 【太平公主山亭侍宴应制（景龙三年八月十三日）】李峤 
<br>
<br>黄金瑞榜绛河隈，白玉仙舆紫禁来。碧树青岑云外耸， 
<br>朱楼画阁水中开。龙舟下瞰鲛人室，羽节高临凤女台。 
<br>遽惜欢娱歌吹晚，挥戈更却曜灵回。
<br>
<br>
<br>
<br>&nbsp;&nbsp; 卷61_4 【奉和拜洛应制】李峤 
<br>
<br>七萃銮舆动，千年瑞检开。文如龟负出，图似凤衔来。 
<br>殷荐三神享，明禋万国陪。周旗黄鸟集，汉幄紫云回。 
<br>日暮钩陈转，清歌上帝台。
<br>
<br>
<br>
<br>&nbsp;&nbsp; 卷61_5 【奉和幸大荐福寺应制（寺即中宗旧宅）】李峤 
<br>
<br>雁沼开香域，鹦林降彩旃。还窥图凤宇，更坐跃龙川。 
<br>桂舆朝群辟，兰宫列四禅。半空银閤断，分砌宝绳连。 
<br>甘雨苏燋泽，慈云动沛篇。独惭贤作砺，空喜福成田。
<br>
<br>
<br>
<br>&nbsp;&nbsp; 卷61_6 【奉和幸长安故城未央宫应制】李峤 
<br>
<br>旧宫贤相筑，新苑圣君来。运改城隍变，年深栋宇摧。 
<br>后池无复水，前殿久成灰。莫辨祈风观，空传承露杯。 
<br>宸心千载合，睿律九韵开。今日联章处，犹疑上柏台。
<br>
<br>
<br>
<br>&nbsp;&nbsp; 卷61_7 【奉和幸望春宫送朔方总管张仁亶】李峤 
<br>
<br>玉塞征骄子，金符命老臣。三军张武旆，万乘饯行轮。 
<br>猛气凌玄朔，崇恩降紫宸。投醪还结士，辞第本忘身。 
<br>露下鹰初击，风高雁欲宾。方销塞北祲，还靖漠南尘。
<br>
<br>
<br>
<br>&nbsp;&nbsp; 卷61_8 【奉和幸三会寺应制】李峤 
<br>
<br>故台苍颉里，新邑紫泉居。岁在开金寺，时来降玉舆。 
<br>龙形虽近刹，鸟迹尚留书。竹是蒸青外，池仍点墨馀。 
<br>天文光圣草，宝思合真如。谬奉千龄日，欣陪十地初。
<br>
<br>
<br>
<br>&nbsp;&nbsp; 卷61_9 【奉和天枢成宴夷夏群僚应制】李峤 
<br>
<br>辙迹光西崦，勋庸纪北燕。何如万方会，颂德九门前。 
<br>灼灼临黄道，迢迢入紫烟。仙盘正下露，高柱欲承天。 
<br>山类丛云起，珠疑大火悬。声流尘作劫，业固海成田。 
<br>帝泽倾尧酒，宸歌掩舜弦。欣逢下生日，还睹上皇年。
<br>
<br>
<br>
<br>&nbsp;&nbsp; 卷61_10 【皇帝上礼抚事述怀】李峤 
<br>
<br>配极辉光远，承天顾托隆。负图济多难，脱履归成功。 
<br>圣道昭永锡，邕言让在躬。还推万方重，咸仰四门聪。 
<br>恭已忘自逸，因人体至公。垂旒沧海晏，解网法星空。 
<br>云散天五色，春还日再中。称觞合缨弁，率舞应丝桐。 
<br>凯乐深居镐，传歌盛饮丰。小臣滥簪笔，无以颂唐风。
<br>
<br>
<br>
<br>&nbsp;&nbsp; 卷61_11 【奉和幸韦嗣立山庄侍宴应制】李峤 
<br>
<br>南洛师臣契，东岩王佐居。幽情遗绂冕，宸眷属樵渔。 
<br>制下峒山跸，恩回灞水舆。松门驻旌盖，薜幄引簪裾。 
<br>石磴平黄陆，烟楼半紫虚。云霞仙路近，琴酒俗尘疏。 
<br>乔木千龄外，悬泉百丈馀。崖深经炼药，穴古旧藏书。 
<br>树宿抟风鸟，池潜纵壑鱼。宁知天子贵，尚忆武侯庐。
<br>
<br>
<br>
<br>&nbsp;&nbsp; 卷61_12 【倡妇行】李峤 
<br>
<br>十年倡家妇，三秋边地人。红妆楼上歇，白发陇头新。 
<br>夜夜风霜苦，年年征戍频。山西长落日，塞北久无春。 
<br>团扇辞恩宠，回文赠苦辛。胡兵屡攻战，汉使绝和亲。 
<br>消息如瓶井，沉浮似路尘。空馀千里月，照妾两眉嚬。
<br>
<br>
<br>
<br>&nbsp;&nbsp; 卷61_13 【饯薛大夫护边】李峤 
<br>
<br>荒隅时未通，副相下临戎。授律星芒动，分兵月晕空。 
<br>犀皮拥青橐，象齿饰雕弓。决胜三河勇，长驱六郡雄。 
<br>登山窥代北，屈指计辽东。伫见燕然上，抽毫颂武功。
<br>
<br>
<br>
<br>&nbsp;&nbsp; 卷61_14 【和杜学士旅次淮口阻风】李峤 
<br>
<br>夕吹生寒浦，清淮上暝潮。迎风欲举棹，触浪反停桡。 
<br>淼漫烟波阔，参差林岸遥。日沉丹气敛，天敞白云销。 
<br>水雁衔芦叶，沙鸥隐荻苗。客行殊未已，川路几迢迢。
<br>
<br>
<br>
<br>&nbsp;&nbsp; 卷61_15 【送光禄刘主簿之洛】李峤 
<br>
<br>函谷双崤右，伊川二陕东。仙舟窅将隔，芳斝暂云同。 
<br>朋席馀欢尽，文房旧侣空。他乡千里月，岐路九秋风。 
<br>背枥嘶班马，分洲叫断鸿。别后青山外，相望白云中。
<br>
<br>
<br>
<br>&nbsp;&nbsp; 卷61_16 【送骆奉礼从军】李峤 
<br>
<br>玉塞边烽举，金坛庙略申。羽书资锐笔，戎幕引英宾。 
<br>剑动三军气，衣飘万里尘。琴尊留别赏，风景惜离晨。 
<br>笛梅含晚吹，营柳带馀春。希君勒石返，歌舞入城闉。
<br>
<br>
<br>
<br>&nbsp;&nbsp; 卷61_17 【王屋山第之侧杂构小亭，暇日与群公同游】李峤 
<br>
<br>桂亭依绝巘，兰榭俯回溪。绮栋鱼鳞出，雕甍凤羽栖。 
<br>引泉聊涨沼，凿磴且通蹊。席上山花落，帘前野树低。 
<br>弋林开曙景，钓渚发晴霓。狎水惊梁雁，临风听楚鸡。 
<br>复看题柳叶，弥喜荫桐圭。
<br>
<br>
<br>
<br>&nbsp;&nbsp; 卷61_18 【奉和杜员外扈从教阅】李峤 
<br>
<br>杪冬严杀气，穷纪送颓光。薄狩三农隙，大阅五戎场。 
<br>菜田初起烧，兰野正开防。夹岸虹旗转，分朋兽罟张。 
<br>燕弧带晓月，吴剑动秋霜。原启前禽路，山萦后骑行。 
<br>云区坠日羽，星苑毙天狼。礼振军容肃，威宣武节扬。 
<br>神心体殷祝，灵兆叶姬祥。幸陪仙驾末，欣采翰林芳。
<br>
<br>
<br>
<br>&nbsp;&nbsp; 卷61_19 【军师凯旋自邕州顺流舟中】李峤 
<br>
<br>鸣鞞入嶂口，泛舸历川湄。尚想江陵阵，犹疑下濑师。 
<br>岸回帆影疾，风逆鼓声迟。萍叶沾兰桨，林花拂桂旗。 
<br>弓鸣苍隼落，剑动白猿悲。芳树吟羌管，幽篁入楚词。 
<br>全军多胜策，无战在明时。寄谢山东妙，长缨徒自欺。
<br>
<br>
<br>
<br>&nbsp;&nbsp; 卷61_20 【夏晚九成宫呈同僚】李峤 
<br>
<br>碣馆分襄野，平台架射峰。英藩信炜烨，胜地本从容。 
<br>林引梧庭凤，泉归竹沼龙。小轩恒共处，长坂属相从。 
<br>野席兰琴奏，山台桂酒醲。一枰移昼景，六著尽宵钟。 
<br>枚藻清词律，邹谈耀辩锋。结欢良有裕，联寀愧无庸。 
<br>暂悦丘中赏，还希物外踪。风烟远近至，鱼鸟去来逢。 
<br>月涧横千丈，云崖列万重。树红山果熟，崖绿水苔浓。 
<br>愿以西园柳，长间北岩松。
<br>
<br>
<br>
<br>&nbsp;&nbsp; 卷61_21 【田假限疾不获还庄载想田园兼思亲友率成短韵…赠杜幽素】李峤 
<br>
<br>游宦劳牵网，风尘久化衣。迹驰东苑路，望阻北岩扉。 
<br>及此承休告，聊将狎遁肥。十旬俄委疾，三径且殊归。 
<br>茂陵窅难即，灵台暂可依。疲痾旅城寺，延想属郊畿。 
<br>夕梦园林是，晨瞻邑里非。绿畴良已秽，清濠旷不追。 
<br>野花何处落，山月几秋辉。彼美符商政，优游绝汉机。 
<br>高情物累遣，逸气烟霞飞。乐道方无闷，怀贤独有违。 
<br>尊虚旧园酒，琴静故人徽。夏沼莲初发，秋田麦稍稀。 
<br>何当携手去，岁暮采芳菲。
<br>
<br>
<br>
<br>&nbsp;&nbsp; 卷61_22 【刘侍读见和山邸十篇重申此赠】李峤 
<br>
<br>神岳瑶池圃，仙宫玉树林。乘时警天御，清暑涤宸襟。 
<br>梁驾陪玄赏，淄庭掩翠岑。对岩龙岫出，分壑雁池深。 
<br>檐迥松萝映，窗高石镜临。落泉奔涧响，惊吹助猿吟。 
<br>野气迷凉燠，山花杂古今。英藩盛宾侣，胜景想招寻。 
<br>践径披兰叶，攀崖引桂阴。穆生时泛醴，邹子或调琴。 
<br>雉翳分场合，鱼钩向浦沉。朝游极斜景，夕宴待横参。 
<br>顾己惭铅锷，叨名齿玳簪。暂依朱邸馆，还畅白云心。 
<br>丘壑信多美，烟霞得所钦。寓言摅宿志，窃吹简知音。 
<br>奖价逾珍石，酬文重振金。方从仁智所，携手濯清浔。
<br>
<br>
<br>
<br>&nbsp;&nbsp; 卷61_23 【晚秋喜雨】李峤 
<br>
<br>积阳躔首夏，隆旱届徂秋。炎威振皇服，歊景暴神州。 
<br>气涤朝川朗，光澄夕照浮。草木委林甸，禾黍悴原畴。 
<br>国惧流金眚，人深悬磬忧。紫宸兢履薄，丹扆念推沟。 
<br>望肃坛场祀，冤申囹圄囚。御车迁玉殿，荐菲撤琼羞。 
<br>济窘邦储发，蠲穷井赋优。服闲云骥屏，冗术土龙修。 
<br>睿感通三极，天诚贯六幽。夏祈良未拟，商祷讵为俦。 
<br>穴蚁祯符应，山蛇毒影收。腾云八际满，飞雨四溟周。 
<br>聚霭笼仙阙，连霏绕画楼。旱陂仍积水，涸沼更通流。 
<br>晚穗萎还结，寒苗瘁复抽。九农欢岁阜，万宇庆时休。 
<br>野洽如坻咏，途喧击壤讴。幸闻东李道，欣奉北场游。
<br>
<br>
<br>
<br>&nbsp;&nbsp; 卷61_24 【中秋月二首】李峤 
<br>
<br>盈缺青冥外，东风万古吹。何人种丹桂，不长出轮枝。
<br>
<br>圆魄上寒空，皆言四海同。安知千里外，不有雨兼风。
<br>
<br>
<br>
<br>&nbsp;&nbsp; 卷61_25 【侍宴桃花园咏桃花应制】李峤 
<br>
<br>岁去无言忽憔悴，时来含笑吐氛氲。
<br>不能拥路迷仙客，故欲开蹊待圣君。
<br>
<br>
<br>
<br>&nbsp;&nbsp; 卷61_26 【奉和圣制幸韦嗣立山庄应制】李峤 
<br>
<br>万骑千官拥帝车，八龙三马访仙家。
<br>凤凰原上开青壁，鹦鹉杯中弄紫霞。
<br>
<br>
<br>
<br>&nbsp;&nbsp; 卷61_27 【游苑遇雪应制】李峤 
<br>
<br>散漫祥云逐圣回，飘飖瑞雪绕天来。
<br>不能落后争飞絮，故欲迎前赛早梅。
<br>
<br>
<br>
<br>&nbsp;&nbsp; 卷61_28 【送司马先生】李峤 
<br>
<br>蓬阁桃源两处分，人间海上不相闻。
<br>一朝琴里悲黄鹤，何日山头望白云。
<br>
<br>
<br>
<br>&nbsp;&nbsp; 卷61_29 【风】李峤 
<br>
<br>解落三秋叶，能开二月花。过江千尺浪，入竹万竿斜。
<br>
<br>
<br>
<br>&nbsp;&nbsp; 卷61_30 【上清晖閤遇雪】李峤 
<br>
<br>千钟圣酒御筵披，六出祥英乱绕枝。
<br>即此神仙对琼圃，何须辙迹向瑶池。
<br>
<br>
<br>
<br>&nbsp;&nbsp; 卷61_31 【石淙】李峤 
<br>
<br>羽盖龙旗下绝冥，兰除薜幄坐云扃。鸟和百籁疑调管， 
<br>花发千岩似画屏。金灶浮烟朝漠漠，石床寒水夜泠泠。 
<br>自然碧洞窥仙境，何必丹丘是福庭。
<br>
<br>
<br>
<br>
<br>
<br>&nbsp;&nbsp;卷62_1 【南海乱石山作】杜审言 
<br>
<br>涨海积稽天，群山高嶪地。相传称乱石，图典失其事。 
<br>悬危悉可惊，大小都不类。乍将云岛极，还与星河次。 
<br>上耸忽如飞，下临仍欲坠。朝暾赩丹紫，夜魄炯青翠。 
<br>穹崇雾雨蓄，幽隐灵仙閟。万寻挂鹤巢，千丈垂猿臂。 
<br>昔去景风涉，今来姑洗至。观此得咏歌，长时想精异。
<br>
<br>
<br>&nbsp;&nbsp; 卷62_2 【送和西蕃使】杜审言 
<br>
<br>使出凤凰池，京师阳春晚。圣朝尚边策，诏谕兵戈偃。 
<br>拜手明光殿，摇心上林苑。种落逾青羌，关山度赤坂。 
<br>疆场及无事，雅歌而餐饭。宁独锡和戎，更当封定远。
<br>
<br>
<br>
<br>&nbsp;&nbsp; 卷62_3 【蓬莱三殿侍宴奉敕咏终南山应制】杜审言 
<br>
<br>北斗挂城边，南山倚殿前。云标金阙迥，树杪玉堂悬。 
<br>半岭通佳气，中峰绕瑞烟。小臣持献寿，长此戴尧天。
<br>
<br>
<br>
<br>&nbsp;&nbsp; 卷62_4 【望春亭侍游应诏】杜审言 
<br>
<br>帝出明光殿，天临太液池。尧樽随步辇，舜乐绕行麾。 
<br>万寿祯祥献，三春景物滋。小臣同酌海，歌颂答无为。
<br>
<br>
<br>
<br>&nbsp;&nbsp; 卷62_5 【宿羽亭侍宴应制】杜审言 
<br>
<br>步辇千门出，离宫二月开。风光新柳报，宴赏落花催。 
<br>碧水摇空阁，青山绕吹台。圣情留晚兴，歌管送馀杯。
<br>
<br>
<br>
<br>&nbsp;&nbsp; 卷62_6 【岁夜安乐公主满月侍宴应制】杜审言 
<br>
<br>戚里生昌胤，天杯宴重臣。画楼初满月，香殿早迎春。 
<br>睿作尧君宝，孙谋梁国珍。明朝元会日，万寿乐章陈。
<br>
<br>
<br>
<br>&nbsp;&nbsp; 卷62_7 【奉和七夕侍宴两仪殿应制】杜审言 
<br>
<br>一年衔别怨，七夕始言归。敛泪开星靥，微步动云衣。 
<br>天回兔欲落，河旷鹊停飞。那堪尽此夜，复往弄残机。
<br>
<br>
<br>
<br>&nbsp;&nbsp; 卷62_8 【大酺（永昌元年）】杜审言 
<br>
<br>圣后乘乾日，皇明御历辰。紫宫初启坐，苍璧正临春。 
<br>雷雨垂膏泽，金钱赠下人。诏酺欢赏遍，交泰睹惟新。
<br>
<br>
<br>
<br>&nbsp;&nbsp; 卷62_9 【赋得妾薄命】杜审言 
<br>
<br>草绿长门掩，苔青永巷幽。宠移新爱夺，泪落故情留。 
<br>啼鸟惊残梦，飞花搅独愁。自怜春色罢，团扇复迎秋。
<br>
<br>
<br>
<br>&nbsp;&nbsp; 卷62_10 【和韦承庆过义阳公主山池五首】杜审言 
<br>
<br>野兴城中发，朝英物外求。情悬朱绂望，契动赤泉游。 
<br>海燕巢书阁，山鸡舞画楼。雨馀清晚夏，共坐北岩幽。
<br>
<br>径转危峰逼，桥回缺岸妨。玉泉移酒味，石髓换粳香。 
<br>绾雾青丝弱，牵风紫蔓长。犹言宴乐少，别向后池塘。
<br>
<br>携琴绕碧沙，摇笔弄青霞。杜若幽庭草，芙蓉曲沼花。 
<br>宴游成野客，形胜得仙家。往往留仙步，登攀日易斜。
<br>
<br>攒石当轩倚，悬泉度牖飞。鹿麛冲妓席，鹤子曳童衣。 
<br>园果尝难遍，池莲摘未稀。卷帘唯待月，应在醉中归。
<br>
<br>赏玩期他日，高深爱此时。池分八水背，峰作九山疑。 
<br>地静鱼偏逸，人闲鸟欲欺。青溪留别兴，更与白云期。
<br>
<br>
<br>
<br>&nbsp;&nbsp; 卷62_11 【和晋陵陆丞早春游望（一作韦应物诗）】杜审言 
<br>
<br>独有宦游人，偏惊物候新。云霞出海曙，梅柳渡江春。 
<br>淑气催黄鸟，晴光转绿蘋。忽闻歌古调，归思欲沾巾。
<br>
<br>
<br>
<br>&nbsp;&nbsp; 卷62_12 【秋夜宴临津郑明府宅】杜审言 
<br>
<br>行止皆无地，招寻独有君。酒中堪累月，身外即浮云。 
<br>露白宵钟彻，风清晓漏闻。坐携馀兴往，还似未离群。
<br>
<br>
<br>
<br>&nbsp;&nbsp; 卷62_13 【和康五庭芝望月有怀】杜审言 
<br>
<br>明月高秋迥，愁人独夜看。暂将弓并曲，翻与扇俱团。 
<br>雾濯清辉苦，风飘素影寒。罗衣一此鉴，顿使别离难。
<br>
<br>
<br>
<br>&nbsp;&nbsp; 卷62_14 【登襄阳城】杜审言 
<br>
<br>旅客三秋至，层城四望开。楚山横地出，汉水接天回。 
<br>冠盖非新里，章华即旧台。习池风景异，归路满尘埃。
<br>
<br>
<br>
<br>&nbsp;&nbsp; 卷62_15 【旅寓安南】杜审言 
<br>
<br>交趾殊风候，寒迟暖复催。仲冬山果熟，正月野花开。 
<br>积雨生昏雾，轻霜下震雷。故乡逾万里，客思倍从来。
<br>
<br>
<br>
<br>&nbsp;&nbsp; 卷62_16 【春日怀归】杜审言 
<br>
<br>心是伤归望，春归异往年。河山鉴魏阙，桑梓忆秦川。 
<br>花杂芳园鸟，风和绿野烟。更怀欢赏地，车马洛桥边。
<br>
<br>
<br>
<br>&nbsp;&nbsp; 卷62_17 【代张侍御伤美人】杜审言 
<br>
<br>二八泉扉掩，帷屏宠爱空。泪痕消夜烛，愁绪乱春风。 
<br>巧笑人疑在，新妆曲未终。应怜脂粉气，留著舞衣中。
<br>
<br>
<br>
<br>&nbsp;&nbsp; 卷62_18 【送高郎中北使】杜审言 
<br>
<br>北狄愿和亲，东京发使臣。马衔边地雪，衣染异方尘。 
<br>岁月催行旅，恩荣变苦辛。歌钟期重锡，拜手落花春。
<br>
<br>
<br>
<br>&nbsp;&nbsp; 卷62_19 【都尉山亭】杜审言 
<br>
<br>紫藤萦葛藟，绿刺罥蔷薇。下钓看鱼跃，探巢畏鸟飞。 
<br>叶疏荷已晚，枝亚果新肥。胜迹都无限，只应伴月归。
<br>
<br>
<br>
<br>&nbsp;&nbsp; 卷62_20 【夏日过郑七山斋】杜审言 
<br>
<br>共有樽中好，言寻谷口来。薜萝山径入，荷芰水亭开。 
<br>日气含残雨，云阴送晚雷。洛阳钟鼓至，车马系迟回。
<br>
<br>
<br>
<br>&nbsp;&nbsp; 卷62_21 【送崔融】杜审言 
<br>
<br>君王行出将，书记远从征。祖帐连河阙，军麾动洛城。 
<br>旌旃朝朔气，笳吹夜边声。坐觉烟尘扫，秋风古北平。
<br>
<br>
<br>
<br>&nbsp;&nbsp; 卷62_22 【经行岚州】杜审言 
<br>
<br>北地春光晚，边城气候寒。往来花不发，新旧雪仍残。 
<br>水作琴中听，山疑画里看。自惊牵远役，艰险促征鞍。
<br>
<br>
<br>
<br>&nbsp;&nbsp; 卷62_23 【重九日宴江阴】杜审言 
<br>
<br>蟋蟀期归晚，茱萸节候新。降霜青女月，送酒白衣人。 
<br>高兴要长寿，卑栖隔近臣。龙沙即此地，旧俗坐为邻。
<br>
<br>
<br>
<br>&nbsp;&nbsp; 卷62_24 【除夜有怀】杜审言 
<br>
<br>故节当歌守，新年把烛迎。冬氛恋虬箭，春色候鸡鸣。 
<br>兴尽闻壶覆，宵阑见斗横。还将万亿寿，更谒九重城。
<br>
<br>
<br>
<br>&nbsp;&nbsp; 卷62_25 【晦日宴游】杜审言 
<br>
<br>日晦随蓂荚，春情著杏花。解绅宜就水，张幕会连沙。 
<br>歌管风轻度，池台日半斜。更看金谷骑，争向石崇家。
<br>
<br>
<br>
<br>&nbsp;&nbsp; 卷62_26 【七夕】杜审言 
<br>
<br>白露含明月，青霞断绛河。天街七襄转，阁道二神过。 
<br>袨服锵环珮，香筵拂绮罗。年年今夜尽，机杼别情多。
<br>
<br>
<br>
<br>&nbsp;&nbsp; 卷62_27 【守岁侍宴应制】杜审言 
<br>
<br>季冬除夜接新年，帝子王孙捧御筵。宫阙星河低拂树， 
<br>殿廷灯烛上薰天。弹弦奏节梅风入，对局探钩柏酒传。 
<br>欲向正元歌万寿，暂留欢赏寄春前。
<br>
<br>
<br>
<br>&nbsp;&nbsp; 卷62_28 【大酺】杜审言 
<br>
<br>毗陵震泽九州通，士女欢娱万国同。伐鼓撞钟惊海上， 
<br>新妆袨服照江东。梅花落处疑残雪，柳叶开时任好风。 
<br>火德云官逢道泰，天长地久属年丰。
<br>
<br>
<br>
<br>&nbsp;&nbsp; 卷62_29 【春日京中有怀】杜审言 
<br>
<br>今年游寓独游秦，愁思看春不当春。上林苑里花徒发， 
<br>细柳营前叶漫新。公子南桥应尽兴，将军西第几留宾。 
<br>寄语洛城风日道，明年春色倍还人。
<br>
<br>
<br>
<br>&nbsp;&nbsp; 卷62_30 【扈从出长安应制】杜审言 
<br>
<br>分野都畿列，时乘六御均。京师旧西幸，洛道此东巡。 
<br>文物驱三统，声名走百神。龙旗萦漏夕，凤辇拂钩陈。 
<br>抚迹地灵古，游情皇鉴新。山追散马日，水忆钓鱼人。 
<br>禹食传中使，尧樽遍下臣。省方称国阜，问道识风淳。 
<br>岁晚天行吉，年丰景从亲。欢娱包历代，宇宙忽疑春。
<br>
<br>
<br>
<br>&nbsp;&nbsp; 卷62_31 【春日江津游望】杜审言 
<br>
<br>旅客摇边思，春江弄晚晴。烟销垂柳弱，雾卷落花轻。 
<br>飞棹乘空下，回流向日平。鸟啼移几处，蝶舞乱相迎。 
<br>忽叹人皆浊，堤防水至清。谷王常不让，深可戒中盈。
<br>
<br>
<br>
<br>&nbsp;&nbsp; 卷62_32 【泛舟送郑卿入京】杜审言 
<br>
<br>帝坐蓬莱殿，恩追社稷臣。长安遥向日，宗伯正乘春。 
<br>相宅开基地，倾都送别人。行舟萦渌水，列戟满红尘。 
<br>酒助欢娱洽，风催景气新。此时光乃命，谁为惜无津。
<br>
<br>
<br>
<br>&nbsp;&nbsp; 卷62_33 【度石门山】杜审言 
<br>
<br>石门千仞断，迸水落遥空。道束悬崖半，桥欹绝涧中。 
<br>仰攀人屡息，直下骑才通。泥拥奔蛇径，云埋伏兽丛。 
<br>星躔牛斗北，地脉象牙东。开塞随行变，高深触望同。 
<br>江声连骤雨，日气抱残虹。未改朱明律，先含白露风。 
<br>坚贞深不惮，险涩谅难穷。有异登临赏，徒为造化功。
<br>
<br>
<br>
<br>&nbsp;&nbsp; 卷62_34 【赠崔融二十韵】杜审言 
<br>
<br>十年俱薄宦，万里各他方。云天断书札，风土异炎凉。 
<br>太息幽兰紫，劳歌奇树黄。日疑怀叔度，夜似忆真长。 
<br>北使从江表，东归在洛阳。相逢慰畴昔，相对叙存亡。 
<br>草深穷巷毁，竹尽故园荒。雅节君弥固，衰颜余自伤。 
<br>人事盈虚改，交游宠辱妨。雀罗争去翟，鹤氅竞寻王。 
<br>思极欢娱至，朋情讵可忘。琴樽横宴席，岩谷卧词场。 
<br>连骑追佳赏，城中及路傍。三川宿雨霁，四月晚花芳。 
<br>复此开悬榻，宁唯入后堂。兴酣鸲鹆舞，言洽凤凰翔。 
<br>高选俄迁职，严程已饬装。抚躬衔道义，携手恋辉光。 
<br>玉振先推美，金铭旧所防。忽嗟离别易，行役共时康。
<br>
<br>
<br>
<br>&nbsp;&nbsp; 卷62_35 【赠苏味道】杜审言 
<br>
<br>北地寒应苦，南庭戍未归。边声乱羌笛，朔气卷戎衣。 
<br>雨雪关山暗，风霜草木稀。胡兵战欲尽，虏骑猎犹肥。 
<br>雁塞何时入，龙城几度围。据鞍雄剑动，插笔羽书飞。 
<br>舆驾还京邑，朋游满帝畿。方期来献凯，歌舞共春辉。
<br>
<br>
<br>
<br>&nbsp;&nbsp; 卷62_36 【和李大夫嗣真奉使存抚河东】杜审言 
<br>
<br>六位乾坤动，三微历数迁。讴歌移火德，图谶在金天。 
<br>子月开阶统，房星受命年。祯符龙马出，宝箓凤凰传。 
<br>地即交风雨，都仍卜涧瀍。明堂唯御极，清庙乃尊先。 
<br>不宰神功运，无为大象悬。八荒平物土，四海接人烟。 
<br>已属群生泰，犹言至道偏。玺书傍问俗，旌节近推贤。 
<br>秩比司空位，官临御史员。雄词执刀笔，直谏罢楼船。 
<br>国有大臣器，朝加小会筵。将行备礼乐，送别仰神仙。 
<br>城阙周京转，关河陕服连。稍观汾水曲，俄指绛台前。 
<br>姑射聊长望，平阳遂宛然。舜耕馀草木，禹凿旧山川。 
<br>昔出诸侯上，无何霸业全。中军归战敌，外府绝兵权。 
<br>隐隐帝乡远，瞻瞻肃命虔。西河偃风俗，东壁挂星躔。 
<br>井邑枌榆社，陵园松柏田。荣光晴掩代，佳气晓侵燕。 
<br>雨霈鸿私涤，风行睿旨宣。茕嫠访疾苦，屠钓采贞坚。 
<br>人乐逢刑措，时康洽赏延。赐逾秦氏级，恩倍汉家钱。 
<br>拥传咸翘首，称觞竞比肩。拜迎弥道路，舞咏溢郊鄽。 
<br>杀气西衡白，穷阴北暝玄。飞霜遥渡海，残月迥临边。 
<br>缅邈朝廷问，周流朔塞旋。兴来探马策，俊发抱龙泉。 
<br>学总八千卷，文倾三百篇。澄清得使者，作颂有人焉。 
<br>莫以崇班阂，而云胜托捐。伟材何磊落，陋质几翩翾。 
<br>江海宁为让，巴渝转自牵。一闻歌圣道，助曲荷陶甄。
<br>
<br>
<br>
<br>&nbsp;&nbsp; 卷62_37 【赠苏绾书记】杜审言 
<br>
<br>知君书记本翩翩，为许从戎赴朔边。
<br>红粉楼中应计日，燕支山下莫经年。
<br>
<br>
<br>
<br>&nbsp;&nbsp; 卷62_38 【渡湘江】杜审言 
<br>
<br>迟日园林悲昔游，今春花鸟作边愁。
<br>独怜京国人南窜，不似湘江水北流。
<br>
<br>
<br>
<br>&nbsp;&nbsp; 卷62_39 【戏赠赵使君美人】杜审言 
<br>
<br>红粉青娥映楚云，桃花马上石榴裙。
<br>罗敷独向东方去，谩学他家作使君。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
