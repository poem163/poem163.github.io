<HTML>
<HEAD>
<TITLE>全唐诗 卷259-263 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷259-263</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷259-263</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6105"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷259-263')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷259-263]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷259_1 【感怀弟妹（一作汝坟示弟妹）】沈千运 
<br>
<br>今日春气暖，东风杏花拆。筋力久不如，却羡涧中石。 
<br>神仙杳难准，中寿稀满百。近世多夭伤，喜见鬓发白。 
<br>杖藜竹树间，宛宛旧行迹。岂知林园主，却是林园客。 
<br>兄弟可存半，空为亡者惜。冥冥无再期，哀哀望松柏。 
<br>骨肉能几人，年大自疏隔。性情谁免此，与我不相易。 
<br>唯念得尔辈，时看慰朝夕。平生兹已矣，此外尽非适。
<br>
<br>
<br>&nbsp;&nbsp; 卷259_2 【赠史修文】沈千运 
<br>
<br>故人阻千里，会面非别期。握手于此地，当欢反成悲。 
<br>念离宛犹昨，俄已经数期。畴昔皆少年，别来鬓如丝。 
<br>不道旧姓名，相逢知是谁。曩游尽鶱翥，与君仍布衣。 
<br>岂曰无其才，命理应有时。别路渐欲少，不觉生涕洟。
<br>
<br>
<br>
<br>&nbsp;&nbsp; 卷259_3 【濮中言怀】沈千运 
<br>
<br>圣朝优贤良，草泽无遗匿。人生各有命，在余胡不淑。 
<br>一生但区区，五十无寸禄。衰退当弃捐，贫贱招毁讟。 
<br>栖栖去人世，屯踬日穷迫。不如守田园，岁晏望丰熟。 
<br>壮年失宜尽，老大无筋力。始觉前计非，将贻后生福。 
<br>童儿新学稼，少女未能织。顾此烦知己，终日求衣食。
<br>
<br>
<br>
<br>&nbsp;&nbsp; 卷259_4 【山中作】沈千运 
<br>
<br>栖隐非别事，所愿离风尘。不辞城邑游，礼乐拘束人。 
<br>迩来归山林，庶事皆吾身。何者为形骸，谁是智与仁。 
<br>寂寞了闲事，而后知天真。咳唾矜崇华，迂俯相屈伸。 
<br>如何巢与由，天子不知臣。
<br>
<br>
<br>
<br>&nbsp;&nbsp; 卷259_5 【古歌】沈千运 
<br>
<br>北邙不种田，但种松与柏。松柏未生处，留待市朝客。
<br>
<br>
<br>
<br>&nbsp;&nbsp; 卷259_6 【别李季友】王季友1 
<br>
<br>栖鸟不恋枝，喈喈在同声。行子驰出户，依依主人情。 
<br>昔时霜台镜，丑妇羞尔形。闭匣二十年，皎洁常独明。 
<br>今日照离别，前途白发生。
<br>
<br>
<br>
<br>&nbsp;&nbsp; 卷259_7 【寄韦子春（一作山中赠十四秘书兄）】王季友1 
<br>
<br>出山秋云曙，山木已再春。食我山中药，不忆山中人。 
<br>山中谁余密，白发日相亲。雀鼠昼夜无，知我厨廪贫。 
<br>依依北舍松，不厌吾南邻。有情尽弃捐，土石为同身。 
<br>夫子质千寻，天泽枝叶新。余以不材寿，非智免斧斤。
<br>
<br>
<br>
<br>&nbsp;&nbsp; 卷259_8 【杂诗】王季友1 
<br>
<br>采山仍采隐，在山不在深。持斧事远游，固非匠者心。 
<br>翳翳青桐枝，樵爨日所侵。斧声出岩壑，四听无知音。 
<br>岂为鼎下薪，当复堂上琴。凤鸟久不栖，且与枳棘林。
<br>
<br>
<br>
<br>&nbsp;&nbsp; 卷259_9 【滑中赠崔高士瑾】王季友1 
<br>
<br>夫子保药命，外身得无咎。日月不能老，化肠为筋否。 
<br>十年前见君，甲子过我寿。于何今相逢，华发在我后。 
<br>近而知其远，少见今白首。遥信蓬莱宫，不死世世有。 
<br>玄石采盈担，神方秘其肘。问家惟指云，爱气常言酒。 
<br>摄生固如此，履道当不朽。未能太玄同，愿亦天地久。 
<br>实腹以芝朮，贱形乃刍狗。自勉将勉余，良药在苦口。
<br>
<br>
<br>
<br>&nbsp;&nbsp; 卷259_10 【还山留别长安知己】王季友1 
<br>
<br>出山不见家，还山见家在。山门是门前，此去长樵采。 
<br>青溪谁招隐，白发自相待。惟馀涧底松，依依色不改。
<br>
<br>
<br>
<br>&nbsp;&nbsp; 卷259_11 【代贺若令誉赠沈千运】王季友1 
<br>
<br>相逢问姓名亦存，别时无子今有孙。山上双松长不改， 
<br>百家唯有三家村。村南村西车马道，一宿通舟水浩浩。 
<br>涧中磊磊十里石，河上淤泥种桑麦。平坡冢墓皆我亲， 
<br>满田主人是旧客。举声酸鼻问同年，十人六七归下泉。 
<br>分手如何更此地，回头不语泪潸然。
<br>
<br>
<br>
<br>&nbsp;&nbsp; 卷259_12 【酬李十六岐】王季友1 
<br>
<br>炼丹文武火未成，卖药贩履俱逃名。出谷迷行洛阳道， 
<br>乘流醉卧滑台城。城下故人久离怨，一欢适我两家愿。 
<br>朝饮杖悬沽酒钱，暮餐囊有松花饭。于何车马日憧憧， 
<br>李膺门馆争登龙。千宾揖对若流水，五经发难如叩钟。 
<br>下笔新诗行满壁，立谈古人坐在席。问我草堂有卧云， 
<br>知我山储无儋石。自耕自刈食为天，如鹿如麋饮野泉。 
<br>亦知世上公卿贵，且养丘中草木年。
<br>
<br>
<br>
<br>&nbsp;&nbsp; 卷259_13 【宿东溪李十五山亭】王季友1 
<br>
<br>上山下山入山谷，溪中落日留我宿。松石依依当主人， 
<br>主人不在意亦足。名花出地两重阶，绝顶平天一小斋。 
<br>本意由来是山水，何用相逢语旧怀。
<br>
<br>
<br>
<br>&nbsp;&nbsp; 卷259_14 【观于舍人壁画山水】王季友1 
<br>
<br>野人宿在人家少，朝见此山谓山晓。半壁仍栖岭上云， 
<br>开帘欲放湖中鸟。独坐长松是阿谁，再三招手起来迟。 
<br>于公大笑向予说，小弟丹青能尔为。
<br>
<br>
<br>
<br>&nbsp;&nbsp; 卷259_15 【玉壶冰】王季友1 
<br>
<br>玉壶知素结，止水复中澄。坚白能虚受，清寒得自凝。 
<br>分形同晓镜，照物掩宵灯。壁映圆光入，人惊爽气凌。 
<br>金罍何足贵，瑶席几回升。正值求珪瓒，提携共饮冰。
<br>
<br>
<br>
<br>&nbsp;&nbsp; 卷259_16 【古塞曲】王季友1 
<br>
<br>进军飞狐北，穷寇势将变。日落沙尘昏，背河更一战。 
<br>騂马黄金勒，雕弓白羽箭。射杀左贤王，归奏未央殿。 
<br>欲言塞下事，天子不召见。东出咸阳门，哀哀泪如霰。
<br>
<br>
<br>
<br>&nbsp;&nbsp; 卷259_17 【野外行】于逖 
<br>
<br>老病无乐事，岁秋悲更长。穷郊日萧索，生意已苍黄。 
<br>小弟发亦白，两男俱不强。有才且未达，况我非贤良。 
<br>幸以朽钝姿，野外老风霜。寒鸦噪晚景，乔木思故乡。 
<br>魏人宅蓬池，结网伫鳣鲂。水清鱼不来，岁暮空彷徨。
<br>
<br>
<br>
<br>&nbsp;&nbsp; 卷259_18 【忆舍弟】于逖 
<br>
<br>衰门少兄弟，兄弟唯两人。饥寒各流浪，感念伤我神。 
<br>夏期秋未来，安知无他因。不怨别天长，但愿见尔身。 
<br>茫茫天地间，万类各有亲。安知汝与我，乖隔同胡秦。 
<br>何时对形影，愤懑当共陈。
<br>
<br>
<br>
<br>&nbsp;&nbsp; 卷259_19 【杂诗】张彪 
<br>
<br>富贵多胜事，贫贱无良图。上德兼济心，中才不如愚。 
<br>商者多巧智，农者争膏腴。儒生未遇时，衣食不自如。 
<br>久与故交别，他荣我穷居。到门懒入门，何况千里馀。 
<br>君子有褊性，矧乃寻常徒。行行任天地，无为强亲疏。
<br>
<br>
<br>
<br>&nbsp;&nbsp; 卷259_20 【神仙】张彪 
<br>
<br>神仙可学无，百岁名大约。天地何苍茫，人间半哀乐。 
<br>浮生亮多惑，善事翻为恶。争先等驰驱，中路苦瘦弱。 
<br>长老思养寿，后生笑寂寞。五谷非长年，四气乃灵药。 
<br>列子何必待，吾心满寥廓。
<br>
<br>
<br>
<br>&nbsp;&nbsp; 卷259_21 【北游还酬孟云卿】张彪 
<br>
<br>忽忽忘前事，志愿能相乖。衣马久羸弊，谁信文与才。 
<br>善道居贫贱，洁服蒙尘埃。行行无定心，壈坎难归来。 
<br>慈母忧疾疹，至家念栖哀。与君宿姻亲，深见中外怀。 
<br>俟余惜时节，怅望临高台。
<br>
<br>
<br>
<br>&nbsp;&nbsp; 卷259_22 【古别离】张彪 
<br>
<br>别离无远近，事欢情亦悲。不闻车轮声，后会将何时。 
<br>去日忘寄书，来日乖前期。纵知明当返，一息千万思。
<br>
<br>
<br>
<br>&nbsp;&nbsp; 卷259_23 【回军跛者】赵徵明 
<br>
<br>既老又不全，始得离边城。一枝假枯木，步步向南行。 
<br>去时日一百，来时月一程。常恐道路旁，掩弃狐兔茔。 
<br>所愿死乡里，到日不愿生。闻此哀怨词，念念不忍听。 
<br>惜无异人术，倏忽具尔形。
<br>
<br>
<br>
<br>&nbsp;&nbsp; 卷259_24 【挽歌词】赵徵明 
<br>
<br>寒日蒿上明，凄凄郭东路。素车谁家子，丹旐引将去。 
<br>原下荆棘丛，丛边有新墓。人间痛伤别，此是长别处。 
<br>旷野多萧条，青松白杨树。
<br>
<br>
<br>
<br>&nbsp;&nbsp; 卷259_25 【思归（一作古离别）】赵徵明 
<br>
<br>为别未几日，去日如三秋。犹疑望可见，日日上高楼。 
<br>惟见分手处，白蘋满芳洲。寸心宁死别，不忍生离忧。
<br>
<br>
<br>
<br>&nbsp;&nbsp; 卷259_26 【泉上雨后作】元季川 
<br>
<br>风雨荡繁暑，雷息佳霁初。众峰带云雨，清气入我庐。 
<br>飒飒凉飙来，临窥惬所图。绿萝长新蔓，褭褭垂坐隅。 
<br>流水复檐下，丹砂发清渠。养葛为我衣，种芋为我蔬。 
<br>谁是畹与畦，瀰漫连野芜。
<br>
<br>
<br>
<br>&nbsp;&nbsp; 卷259_27 【登云中】元季川 
<br>
<br>灌田东山下，取乐在尔休。清兴相引行，日日三四周。 
<br>白鸥与我心，不厌此中游。穷览颇有适，不极趣无幽。 
<br>憀然歌采薇，曲尽心悠悠。
<br>
<br>
<br>
<br>&nbsp;&nbsp; 卷259_28 【山中晓兴】元季川 
<br>
<br>河汉降玄霜，昨来节物殊。愧无神仙姿，岂有阴阳俱。 
<br>灵鸟望不见，慨然悲高梧。华叶随风扬，珍条杂榛芜。 
<br>为君寒谷吟，叹息知何如。
<br>
<br>
<br>
<br>&nbsp;&nbsp; 卷259_29 【古远行】元季川 
<br>
<br>悠悠远行者，羁独当时思。道与日月长，人无茅舍期。 
<br>出门万里心，谁不伤别离。纵远当白发，岁月悲今时。 
<br>何况异形容，安须与尔悲。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷260_1 【晚秋拾遗朱放访山居】秦系 
<br>
<br>不逐时人后，终年独闭关。家中贫自乐，石上卧常闲。 
<br>坠栗添新味，寒花带老颜。侍臣当献纳，那得到空山。
<br>
<br>
<br>&nbsp;&nbsp; 卷260_2 【题女道士居（不饵芝朮四十馀年，一作马戴诗）】秦系 
<br>
<br>不饵住云溪，休丹罢药畦。杏花虚结子，石髓任成泥。 
<br>扫地青牛卧，栽松白鹤栖。共知仙女丽，莫是阮郎妻。
<br>
<br>
<br>
<br>&nbsp;&nbsp; 卷260_3 【山中枉张宙员外书期访衡门】秦系 
<br>
<br>常恨相知晚，朝来枉数行。卧云惊圣代，拂石候仙郎。 
<br>时果连枝熟，春醪满瓮香。贫家仍有趣，山色满湖光。
<br>
<br>
<br>
<br>&nbsp;&nbsp; 卷260_4 【山中赠张正则评事（系时授右卫佐，以疾不就）】秦系 
<br>
<br>终年常避喧，师事五千言。流水闲过院，春风与闭门。 
<br>山茶邀上客，桂实落前轩。莫强教余起，微官不足论。
<br>
<br>
<br>
<br>&nbsp;&nbsp; 卷260_5 【题镜湖野老所居（一作马戴诗）】秦系 
<br>
<br>湖里寻君去，樵风往返吹。树喧巢鸟出，路细葑田移。 
<br>沤苎成鱼网，枯根是酒卮。老年唯自适，生事任群儿。
<br>
<br>
<br>
<br>&nbsp;&nbsp; 卷260_6 【早秋宿崔业居处】秦系 
<br>
<br>从来席不暖，为尔便淹留。鸡黍今相会，云山昔共游。 
<br>上帘宜晚景，卧簟觉新秋。身事何须问，余心正四愁。
<br>
<br>
<br>
<br>&nbsp;&nbsp; 卷260_7 【赠乌程杨苹明府】秦系 
<br>
<br>策杖政成时，清溪弄钓丝。当年潘子貌，避病沈侯诗。 
<br>漉酒迎宾急，看花署字迟。杨梅今熟未，与我两三枝。
<br>
<br>
<br>
<br>&nbsp;&nbsp; 卷260_8 【徐侍郎素未相识时携酒命馔兼命诸诗客同访会稽山居】秦系 
<br>
<br>忽道仙翁至，幽人学拜迎。华簪窥瓮牖，珍味代藜羹。 
<br>洗砚鱼仍戏，移樽鸟不惊。兰亭攀叙却，会此越中营。
<br>
<br>
<br>
<br>&nbsp;&nbsp; 卷260_9 【春日闲居三首】秦系 
<br>
<br>一似桃源隐，将令过客迷。碍冠门柳长，惊梦院莺啼。 
<br>浇药泉流细，围棋日影低。举家无外事，共爱草萋萋。
<br>
<br>长谣朝复暝，幽独几人知。老鹤兼雏弄，丛篁带笋移。 
<br>白云将袖拂，青镜出檐窥。邀取渔家叟，花间把酒卮。
<br>
<br>寂寂池亭里，轩窗间绿苔。游鱼牵荇没，戏鸟踏花摧。 
<br>小径僧寻去，高峰鹿下来。中年曾屡辟，多病复迟回。
<br>
<br>
<br>
<br>&nbsp;&nbsp; 卷260_10 【题石室山王宁所居（罢官学道）】秦系 
<br>
<br>白云知所好，柏叶幸加餐。石镜妻将照，仙书我借看。 
<br>鸟来翻药碗，猿饮怕鱼竿。借问檐前树，何枝曾挂冠。
<br>
<br>
<br>
<br>&nbsp;&nbsp; 卷260_11 【送王道士】秦系 
<br>
<br>真人俄整舄，双鹤屡飞翔。恐入壶中住，须传肘后方。 
<br>霓裳云气润，石径术苗香。一去何时见，仙家日月长。
<br>
<br>
<br>
<br>&nbsp;&nbsp; 卷260_12 【将移耶溪旧居留赠严维秘书（一作留呈严长史陈秘书）】秦系 
<br>
<br>鸡犬渔舟里，长谣任兴行。那邀落日醉，已被远山迎。 
<br>书箧将非重，荷衣著甚轻。谢安无个事，忽起为苍生。
<br>
<br>
<br>
<br>&nbsp;&nbsp; 卷260_13 【秋日过僧惟则故院】秦系 
<br>
<br>衰草经行处，微灯旧道场。门人失谭柄，野鸟上禅床。 
<br>科斗书空古，栴檀钵自香。今朝数行泪，却洒约公房。
<br>
<br>
<br>
<br>&nbsp;&nbsp; 卷260_14 【山中奉寄钱起员外兼简苗发员外】秦系 
<br>
<br>空山岁计是胡麻，穷海无梁泛一槎。稚子唯能觅梨栗， 
<br>逸妻相共老烟霞。高吟丽句惊巢鹤，闲闭春风看落花。 
<br>借问省中何水部，今人几个属诗家。
<br>
<br>
<br>
<br>&nbsp;&nbsp; 卷260_15 【献薛仆射】秦系 
<br>
<br>由来那敢议轻肥，散发行歌自采薇。逋客未能忘野兴， 
<br>辟书翻遣脱荷衣。家中匹妇空相笑，池上群鸥尽欲飞。 
<br>更乞大贤容小隐，益看愚谷有光辉。
<br>
<br>
<br>
<br>&nbsp;&nbsp; 卷260_16 【鲍防员外见寻因书情呈赠（曾与系同举场）】秦系 
<br>
<br>少小为儒不自强，如今懒复见侯王。览镜已知身渐老， 
<br>买山将作计偏长。荒凉鸟兽同三径，撩乱琴书共一床。 
<br>犹有郎官来问疾，时人莫道我佯狂。
<br>
<br>
<br>
<br>&nbsp;&nbsp; 卷260_17 【寄浙东皇甫中丞】秦系 
<br>
<br>闲闲麋鹿或相随，一两年来鬓欲衰。琴砚共依春酒瓮， 
<br>云霞覆著破柴篱。注书不向时流说，种药空令道者知。 
<br>久带纱巾仍藉草，山中那得见朝仪。
<br>
<br>
<br>
<br>&nbsp;&nbsp; 卷260_18 【题章野人山居（一作马戴诗）】秦系 
<br>
<br>带郭茅亭诗兴饶，回看一曲倚危桥。门前山色能深浅， 
<br>壁上湖光自动摇。闲花散落填书帙，戏鸟低飞碍柳条。 
<br>向此隐来经几载，如今已是汉家朝。
<br>
<br>
<br>
<br>&nbsp;&nbsp; 卷260_19 【山中枉皇甫温大夫见招书】秦系 
<br>
<br>十年木屐步苔痕，石上松间水自喧。三辟草堂仍被褐， 
<br>数行书札忽临门。卧多共息嵇康病，才劣虚同郭隗尊。 
<br>亚相已能怜潦倒，山花笑处莫啼猿。
<br>
<br>
<br>
<br>&nbsp;&nbsp; 卷260_20 【题茅山李尊师山居（一作严维诗）】秦系 
<br>
<br>天师百岁少如童，不到山中竟不逢。洗药每临新瀑水， 
<br>步虚时上最高峰。篱间五月留残雪，座右千年荫老松。 
<br>此去人寰今远近，回看去壑一重重。
<br>
<br>
<br>
<br>&nbsp;&nbsp; 卷260_21 【耶溪书怀寄刘长卿员外（时在睦州）】秦系 
<br>
<br>时人多笑乐幽栖，晚起闲行独杖藜。云色卷舒前后岭， 
<br>药苗新旧两三畦。偶逢野果将呼子，屡折荆钗亦为妻。 
<br>拟共钓竿长往复，严陵滩上胜耶溪。
<br>
<br>
<br>
<br>&nbsp;&nbsp; 卷260_22 【山中崔大夫有书相问（一作崔大夫有书问余山中）】秦系 
<br>
<br>客在烟霞里，闲闲逐狎鸥。终年常裸足，连日半蓬头。 
<br>带月乘渔艇，迎寒绽鹿裘。已于人事少，多被挂冠留。 
<br>素业堆千卷，清风至一丘。苍黄倒藜杖，伛偻睹银钩。 
<br>迹愧巢由隐，才非管乐俦。从来自多病，不是傲王侯。
<br>
<br>
<br>
<br>&nbsp;&nbsp; 卷260_23 【张建封大夫奏系为校书郎因寄此作】秦系 
<br>
<br>久是烟霞客，潭深钓得鱼。不知芸阁上，遗校几多书。
<br>
<br>
<br>
<br>&nbsp;&nbsp; 卷260_24 【会稽山居寄薛播侍郎袁高给事高参舍人】秦系 
<br>
<br>稷契今为相，明君复为尧。宁知买臣困，犹负会稽樵。
<br>
<br>
<br>
<br>&nbsp;&nbsp; 卷260_25 【闲居览史】秦系 
<br>
<br>长策胸中不复论，荷衣蓝缕闭柴门。
<br>当时汉祖无三杰，争得咸阳与子孙。
<br>
<br>
<br>
<br>&nbsp;&nbsp; 卷260_26 【山中赠耿拾遗湋兼两省故人】秦系 
<br>
<br>数片荷衣不蔽身，青山白鸟岂知贫。
<br>如今非是秦时世，更隐桃花亦笑人。
<br>
<br>
<br>
<br>&nbsp;&nbsp; 卷260_27 【秋日送僧志幽归山寺（一作马戴诗）】秦系 
<br>
<br>禅室绳床在翠微，松间荷笠一僧归。
<br>磬声寂历宜秋夜，手冷灯前自衲衣。
<br>
<br>
<br>
<br>&nbsp;&nbsp; 卷260_28 【题僧明惠房】秦系 
<br>
<br>檐前朝暮雨添花，八十真僧饭一麻。
<br>入定几时将出定，不知巢燕污袈裟。
<br>
<br>
<br>
<br>&nbsp;&nbsp; 卷260_29 【答泉州薛播使君重阳日赠酒】秦系 
<br>
<br>欲强登高无力也，篱边黄菊为谁开。
<br>共知不是浔阳郡，那得王弘送酒来。
<br>
<br>
<br>
<br>&nbsp;&nbsp; 卷260_30 【题洪道士山院】秦系 
<br>
<br>霞外主人门不扃，数株桃树药囊青。
<br>闲行池畔随孤鹤，若问多应道姓丁。
<br>
<br>
<br>
<br>&nbsp;&nbsp; 卷260_31 【期王炼师不至】秦系 
<br>
<br>黄精蒸罢洗琼杯，林下从留石上苔。
<br>昨日围棋未终局，多乘白鹤下山来。
<br>
<br>
<br>
<br>&nbsp;&nbsp; 卷260_32 【题赠张道士山居】秦系 
<br>
<br>盘石垂萝即是家，回头犹看五枝花。
<br>松间寂寂无烟火，应服朝来一片霞。
<br>
<br>
<br>
<br>&nbsp;&nbsp; 卷260_33 【山中书怀寄张建封大夫】秦系 
<br>
<br>昨日年催白发新，身如麋鹿不知贫。
<br>时时亦被群儿笑，赖有南山四老人。
<br>
<br>
<br>
<br>&nbsp;&nbsp; 卷260_34 【山中赠诸暨丹丘明府】秦系 
<br>
<br>荷衣半破带莓苔，笑向陶潜酒瓮开。
<br>纵醉还须上山去，白云那肯下山来。
<br>
<br>
<br>
<br>&nbsp;&nbsp; 卷260_35 【奉寄昼公】秦系 
<br>
<br>蓑笠双童傍酒船，湖山相引到房前。
<br>团蕉何事教人见，暂借空床守坐禅。
<br>
<br>
<br>
<br>&nbsp;&nbsp; 卷260_36 【宿云门上方】秦系 
<br>
<br>禅室遥看峰顶头，白云东去水长流。
<br>松间倘许幽人住，不更将钱买沃州。
<br>
<br>
<br>
<br>&nbsp;&nbsp; 卷260_37 【即事奉呈郎中韦使君（明系试秘书省校书郎）】秦系 
<br>
<br>久卧云间已息机，青袍忽著狎鸥飞。
<br>诗兴到来无一事，郡中今有谢玄晖。
<br>
<br>
<br>
<br>&nbsp;&nbsp; 卷260_38 【晓鸡】秦系 
<br>
<br>黯黯严城罢鼓鼙，数声相续出寒栖。
<br>不嫌惊破纱窗梦，却恐为妖半夜啼。
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷261_1 【寄李白】任华 
<br>
<br>古来文章有能奔逸气，耸高格，清人心神，惊人魂魄。 
<br>我闻当今有李白，大猎赋，鸿猷文；嗤长卿，笑子云。 
<br>班张所作琐细不入耳，未知卿云得在嗤笑限。登庐山， 
<br>观瀑布，海风吹不断，江月照还空，余爱此两句； 
<br>登天台，望渤海，云垂大鹏飞，山压巨鳌背， 
<br>斯言亦好在。至于他作多不拘常律，振摆超腾， 
<br>既俊且逸。或醉中操纸，或兴来走笔。手下忽然片云飞， 
<br>眼前划见孤峰出。而我有时白日忽欲睡， 
<br>睡觉欻然起攘臂。任生知有君，君也知有任生未？ 
<br>中间闻道在长安，及余戾止，君已江东访元丹， 
<br>邂逅不得见君面。每常把酒，向东望良久。 
<br>见说往年在翰林，胸中矛戟何森森。新诗传在宫人口， 
<br>佳句不离明主心。身骑天马多意气，目送飞鸿对豪贵。 
<br>承恩召入凡几回，待诏归来仍半醉。权臣妒盛名， 
<br>群犬多吠声。有敕放君却归隐沦处，高歌大笑出关去。 
<br>且向东山为外臣，诸侯交迓驰朱轮。白璧一双买交者， 
<br>黄金百镒相知人。平生傲岸其志不可测；数十年为客， 
<br>未尝一日低颜色。八咏楼中坦腹眠，五侯门下无心忆。 
<br>繁花越台上，细柳吴宫侧。绿水青山知有君， 
<br>白云明月偏相识，养高兼养闲，可望不可攀。 
<br>庄周万物外，范蠡五湖间。人传访道沧海上， 
<br>丁令王乔每往还。蓬莱径是曾到来，方丈岂唯方一丈。 
<br>伊余每欲乘兴往相寻，江湖拥隔劳寸心。 
<br>今朝忽遇东飞翼，寄此一章表胸臆。倘能报我一片言， 
<br>但访任华有人识。
<br>
<br>
<br>&nbsp;&nbsp; 卷261_2 【寄杜拾遗】任华 
<br>
<br>杜拾遗，名甫第二才甚奇。任生与君别，别来已多时， 
<br>何尝一日不相思。杜拾遗，知不知？ 
<br>昨日有人诵得数篇黄绢词，吾怪异奇特借问， 
<br>果然称是杜二之所为。势攫虎豹，气腾蛟螭， 
<br>沧海无风似鼓荡，华岳平地欲奔驰。曹刘俯仰惭大敌， 
<br>沈谢逡巡称小儿。昔在帝城中，盛名君一个。 
<br>诸人见所作，无不心胆破。郎官丛里作狂歌， 
<br>丞相阁中常醉卧。前年皇帝归长安，承恩阔步青云端。 
<br>积翠扈游花匼匝，披香寓直月团栾。英才特达承天眷， 
<br>公卿无不相钦羡。只缘汲黯好直言，遂使安仁却为掾。 
<br>如今避地锦城隅，幕下英僚每日相随提玉壶。 
<br>半醉起舞捋髭须，乍低乍昂傍若无。 
<br>古人制礼但为防俗士，岂得为君设之乎。 
<br>而我不飞不鸣亦何以，只待朝廷有知己。 
<br>已曾读却无限书，拙诗一句两句在人耳。 
<br>如今看之总无益，又不能崎岖傍朝市。且当事耕稼， 
<br>岂得便徒尔。南阳葛亮为友朋，东山谢安作邻里。 
<br>闲常把琴弄，闷即携樽起。莺啼二月三月时， 
<br>花发千山万山里。此时幽旷无人知，火急将书凭驿使， 
<br>为报杜拾遗。
<br>
<br>
<br>
<br>&nbsp;&nbsp; 卷261_3 【怀素上人草书歌】任华 
<br>
<br>吾尝好奇，古来草圣无不知。岂不知右军与献之， 
<br>虽有壮丽之骨，恨无狂逸之姿。中间张长史， 
<br>独放荡而不羁，以颠为名倾荡于当时。张老颠， 
<br>殊不颠于怀素。怀素颠，乃是颠。人谓尔从江南来， 
<br>我谓尔从天上来。负颠狂之墨妙，有墨狂之逸才。 
<br>狂僧前日动京华，朝骑王公大人马，暮宿王公大人家。 
<br>谁不造素屏？谁不涂粉壁？粉壁摇晴光，素屏凝晓霜， 
<br>待君挥洒兮不可弥忘。骏马迎来坐堂中， 
<br>金盆盛酒竹叶香。十杯五杯不解意，百杯已后始颠狂。 
<br>一颠一狂多意气，大叫一声起攘臂。挥毫倏忽千万字， 
<br>有时一字两字长丈二。翕若长鲸泼剌动海岛， 
<br>欻若长蛇戎律透深草。回环缭绕相拘连， 
<br>千变万化在眼前。飘风骤雨相击射，速禄飒拉动檐隙。 
<br>掷华山巨石以为点，掣衡山阵云以为画。兴不尽， 
<br>势转雄，恐天低而地窄，更有何处最可怜， 
<br>褭褭枯藤万丈悬。万丈悬，拂秋水，映秋天；或如丝， 
<br>或如发，风吹欲绝又不绝。锋芒利如欧冶剑， 
<br>劲直浑是并州铁。时复枯燥何褵褷， 
<br>忽觉阴山突兀横翠微。中有枯松错落一万丈， 
<br>倒挂绝壁蹙枯枝。千魑魅兮万魍魉，欲出不可何闪尸。 
<br>又如翰海日暮愁阴浓，忽然跃出千黑龙。夭矫偃蹇， 
<br>入乎苍穹。飞沙走石满穷塞，万里飕飕西北风。 
<br>狂僧有绝艺，非数仞高墙不足以逞其笔势。 
<br>或逢花笺与绢素，凝神执笔守恒度。别来筋骨多情趣， 
<br>霏霏微微点长露。三秋月照丹凤楼，二月花开上林树。 
<br>终恐绊骐骥之足，不得展千里之步。狂僧狂僧， 
<br>尔虽有绝艺，犹当假良媒。不因礼部张公将尔来， 
<br>如何得声名一旦喧九垓。
<br>
<br>
<br>
<br>&nbsp;&nbsp; 卷261_4 【金陵酬李翰林谪仙子】魏万 
<br>
<br>君抱碧海珠，我怀蓝田玉。各称希代宝，万里遥相烛。 
<br>长卿慕蔺久，子猷意已深。平生风云人，暗合江海心。 
<br>去秋忽乘兴，命驾来东土。谪仙游梁园，爱子在邹鲁。 
<br>二处一不见，拂衣向江东。五两挂海月，扁舟随长风。 
<br>南游吴越遍，高揖二千石。雪上天台山，春逢翰林伯。 
<br>宣父敬项橐，林宗重黄生。一长复一少，相看如弟兄。 
<br>惕然意不尽，更逐西南去。同舟入秦淮，建业龙盘处。 
<br>楚歌对吴酒，借问承恩初。宫买长门赋，天迎驷马车。 
<br>才高世难容，道废可推命。安石重携妓，子房空谢病。 
<br>金陵百万户，六代帝王都。虎石据西江，钟山临北湖。 
<br>二山信为美，王屋人相待。应为歧路多，不知岁寒在。 
<br>君游早晚还，勿久风尘间。此别未远别，秋期到仙山。
<br>
<br>
<br>
<br>&nbsp;&nbsp; 卷261_5 【赠李十二白】崔宗之 
<br>
<br>凉风八九月，白露满空庭。耿耿意不畅，捎捎风叶声。 
<br>思见雄俊士，共话今古情。李侯忽来仪，把袂苦不早。 
<br>清论既抵掌，玄谈又绝倒。分明楚汉事，历历王霸道。 
<br>担囊无俗物，访古千里馀。袖有匕首剑，怀中茂陵书。 
<br>双眸光照人，词赋凌子虚。酌酒弦素琴，霜气正凝洁。 
<br>平生心中事，今日为君说。我家有别业，寄在嵩之阳。 
<br>明月出高岑，清谿澄素光。云散窗户静，风吹松桂香。 
<br>子若同斯游，千载不相忘。
<br>
<br>
<br>
<br>&nbsp;&nbsp; 卷261_6 【赠李十二白】崔成甫 
<br>
<br>我是潇湘放逐臣，君辞明主汉江滨。
<br>天外常求太白老，金陵捉得酒仙人。
<br>
<br>
<br>
<br>&nbsp;&nbsp; 卷261_7 【寄题杜拾遗锦江野亭】严武 
<br>
<br>漫向江头把钓竿，懒眠沙草爱风湍。莫倚善题鹦鹉赋， 
<br>何须不著鵕鸃冠。腹中书籍幽时晒，肘后医方静处看。 
<br>兴发会能驰骏马，应须直到使君滩。
<br>
<br>
<br>
<br>&nbsp;&nbsp; 卷261_8 【酬别杜二】严武 
<br>
<br>独逢尧典日，再睹汉官时。未效风霜劲，空惭雨露私。 
<br>夜钟清万户，曙漏拂千旗。并向殊庭谒，俱承别馆追。 
<br>斗城怜旧路，涡水惜归期。峰树还相伴，江云更对垂。 
<br>试回沧海棹，莫妒敬亭诗。只是书应寄，无忘酒共持。 
<br>但令心事在，未肯鬓毛衰。最怅巴山里，清猿醒梦思。
<br>
<br>
<br>
<br>&nbsp;&nbsp; 卷261_9 【题巴州光福寺楠木】严武 
<br>
<br>楚江长流对楚寺，楠木幽生赤崖背。临谿插石盘老根， 
<br>苔色青苍山雨痕。高枝闹叶鸟不度，半掩白云朝与暮。 
<br>香殿萧条转密阴，花龛滴沥垂清露。闻道偏多越水头， 
<br>烟生霁敛使人愁。月明忽忆湘川夜，猿叫还思鄂渚秋。 
<br>看君幽霭几千丈，寂寞穷山今遇赏。亦知钟梵报黄昏， 
<br>犹卧禅床恋奇响。
<br>
<br>
<br>
<br>&nbsp;&nbsp; 卷261_10 【班婕妤（一作严识玄诗）】严武 
<br>
<br>贱妾如桃李，君王若岁时。秋风一已劲，摇落不胜悲。 
<br>寂寂苍苔满，沈沈绿草滋。繁华非此日，指辇竞何辞。
<br>
<br>
<br>
<br>&nbsp;&nbsp; 卷261_11 【巴岭答杜二见忆】严武 
<br>
<br>卧向巴山落月时，两乡千里梦相思。可但步兵偏爱酒， 
<br>也知光禄最能诗。江头赤叶枫愁客，篱外黄花菊对谁。 
<br>跂马望君非一度，冷猿秋雁不胜悲。
<br>
<br>
<br>
<br>&nbsp;&nbsp; 卷261_12 【军城早秋】严武 
<br>
<br>昨夜秋风入汉关，朔云边月满西山。
<br>更催飞将追骄虏，莫遣沙场匹马还。
<br>
<br>
<br>
<br>&nbsp;&nbsp; 卷261_13 【潭州留别杜员外院长】韦迢 
<br>
<br>江畔长沙驿，相逢缆客船。大名诗独步，小郡海西偏。 
<br>地湿愁飞鵩，天炎畏跕鸢。去留俱失意，把臂共潸然。
<br>
<br>
<br>
<br>&nbsp;&nbsp; 卷261_14 【早发湘潭寄杜员外院长】韦迢 
<br>
<br>北风昨夜雨，江上早来凉。楚岫千峰翠，湘潭一叶黄。 
<br>故人湖外客，白首尚为郎。相忆无南雁，何时有报章。
<br>
<br>
<br>
<br>&nbsp;&nbsp; 卷261_15 【寄杜员外（员外垂示诗，因作此寄上）】郭受 
<br>
<br>新诗海内流传久，旧德朝中属望劳。郡邑地卑饶雾雨， 
<br>江湖天阔足风涛。松花酒熟傍看醉，莲叶舟轻自学操。 
<br>春兴不知凡几首，衡阳纸价顿能高。
<br>
<br>
<br>
<br>
<br>
<br>
<br>
<br>&nbsp;&nbsp; 卷262_1 【晦日呈诸判官】韩滉 
<br>
<br>晦日新晴春色娇，万家攀折渡长桥。
<br>年年老向江城寺，不觉春风换柳条。
<br>
<br>
<br>&nbsp;&nbsp; 卷262_2 【听乐怅然自述（一作病中遣妓，一作司空曙诗）】韩滉 
<br>
<br>万事伤心对管弦，一身含泪向春烟。
<br>黄金用尽教歌舞，留与他人乐少年。
<br>
<br>
<br>
<br>&nbsp;&nbsp; 卷262_3 【题弟臮《述书赋》后】窦蒙 
<br>
<br>受命别家乡，思归每断肠。季江留被在，子敬与琴亡。 
<br>吾弟当平昔，才名荷宠光。作诗通小雅，献赋掩长杨。 
<br>流转三千里，悲啼百万行。庭前紫荆树，何日再芬芳。
<br>
<br>
<br>
<br>&nbsp;&nbsp; 卷262_4 【迎春东郊】张濯 
<br>
<br>颛顼时初谢，句芒令复陈。飞灰将应节，宾日已知春。 
<br>考历明三统，迎祥受万人。衣冠宵执玉，坛墠晓清尘。 
<br>肃穆来东道，回环拱北辰。仗前花待发，旂处柳疑新。 
<br>云敛黄山际，冰开素浐滨。圣朝多庆赏，希为荐沈沦。
<br>
<br>
<br>
<br>&nbsp;&nbsp; 卷262_5 【题舜庙】张濯 
<br>
<br>古都遗庙出河濆，万代千秋仰圣君。蒲坂城边长逝水， 
<br>苍梧野外不归云。寥寥象设魂应在，寂寂虞篇德已闻。 
<br>向晚风吹庭下柏，犹疑琴曲韵南薰。
<br>
<br>
<br>
<br>&nbsp;&nbsp; 卷262_6 【迎春东郊】王绰 
<br>
<br>玉管潜移律，东郊始报春。銮舆应宝运，天仗出佳辰。 
<br>睿泽光时辈，恩辉及物新。虬螭动旌旆，烟景入城闉。 
<br>御柳初含色，龙池渐启津。谁怜在阴者，得与蛰虫伸。
<br>
<br>
<br>
<br>&nbsp;&nbsp; 卷262_7 【邯郸少年行】郑锡 
<br>
<br>霞鞍金口骝，豹袖紫貂裘。家住丛台近，门前漳水流。 
<br>唤人呈楚舞，借客试吴钩。见说秦兵至，甘心赴国仇。
<br>
<br>
<br>
<br>&nbsp;&nbsp; 卷262_8 【陇头别】郑锡 
<br>
<br>秋尽初移幕，沾裳一送君。据鞍窥古堠，开灶爇寒云。 
<br>登陇人回首，临关马顾群。从来断肠处，皆向此中分。
<br>
<br>
<br>
<br>&nbsp;&nbsp; 卷262_9 【度关山】郑锡 
<br>
<br>象弭插文犀，鱼肠莹鸊鹈。水声分陇咽，马色度关迷。 
<br>晓幕胡沙惨，危烽汉月低。仍闻数骑将，更欲出辽西。
<br>
<br>
<br>
<br>&nbsp;&nbsp; 卷262_10 【出塞】郑锡 
<br>
<br>关山落叶秋，掩泪望营州。辽海云沙暮，幽燕旌旆愁。 
<br>战馀能送阵，身老未封侯。去国三千里，归心红粉楼。
<br>
<br>
<br>
<br>&nbsp;&nbsp; 卷262_11 【玉阶怨】郑锡 
<br>
<br>长门寒水流，高殿晓风秋。昨夜鸳鸯梦，还陪豹尾游。 
<br>前鱼不解泣，共辇岂关羞。那及轻身燕，双飞上玉楼。
<br>
<br>
<br>
<br>&nbsp;&nbsp; 卷262_12 【千里思】郑锡 
<br>
<br>渭水通胡苑，轮台望汉关。帛书秋海断，锦字夜机闲。 
<br>旅梦虫催晓，边心雁带还。惟馀两乡思，一夕度关山。
<br>
<br>
<br>
<br>&nbsp;&nbsp; 卷262_13 【襄阳乐】郑锡 
<br>
<br>春生岘首东，先暖习池风。拂水初含绿，惊林未吐红。 
<br>渚边游汉女，桑下问庞公。磨灭怀中刺，曾将示孔融。
<br>
<br>
<br>
<br>&nbsp;&nbsp; 卷262_14 【送客之江西】郑锡 
<br>
<br>乘轺奉紫泥，泽国渺天涯。九派春潮满，孤帆暮雨低。 
<br>草深莺断续，花落水东西。更有高唐处，知君路不迷。
<br>
<br>
<br>
<br>&nbsp;&nbsp; 卷262_15 【望月】郑锡 
<br>
<br>高堂新月明，虚殿夕风清。素影纱窗霁，浮凉羽扇轻。 
<br>稍随微露滴，渐逐晓参横。遥忆云中咏，萧条空复情。
<br>
<br>
<br>
<br>&nbsp;&nbsp; 卷262_16 【出塞曲】郑锡 
<br>
<br>校尉征兵出塞西，别营分骑过龙溪。沙平虏迹风吹尽， 
<br>雾失烽烟道易迷。玉靶半开鸿已落，金河欲渡马连嘶。 
<br>会当系取天骄入，不使军书夜刺闺。
<br>
<br>
<br>
<br>&nbsp;&nbsp; 卷262_17 【秦人谣】古之奇 
<br>
<br>微生祖龙代，却思尧舜道。何人仕帝庭，拔杀指佞草。 
<br>奸臣弄民柄，天子恣衷抱。上下一相蒙，马鹿遂颠倒。 
<br>中国既板荡，骨肉安可保。人生贵年寿，吾恨死不早。
<br>
<br>
<br>
<br>&nbsp;&nbsp; 卷262_18 【阮客旧居】李阳冰 
<br>
<br>阮客身何在，仙云洞口横。人间不到处，今日此中行。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷263_1 【酬耿拾遗题赠】严维 
<br>
<br>掩扉常自静，驿吏忽传呼。水巷惊驯鸟，藜床起病躯。 
<br>顾身悲欲老，戒子力为儒。明日公西去，烟霞复作徒。
<br>
<br>
<br>&nbsp;&nbsp; 卷263_2 【酬王侍御西陵渡见寄】严维 
<br>
<br>前年万里别，昨日一封书。郢曲西陵渡，秦官使者车。 
<br>柳塘薰昼日，花水溢春渠。若不嫌鸡黍，先令扫弊庐。
<br>
<br>
<br>
<br>&nbsp;&nbsp; 卷263_3 【酬刘员外见寄】严维 
<br>
<br>苏耽佐郡时，近出白云司。药补清羸疾，窗吟绝妙词。 
<br>柳塘春水慢，花坞夕阳迟。欲识怀君意，明朝访楫师。
<br>
<br>
<br>
<br>&nbsp;&nbsp; 卷263_4 【同韩员外宿云门寺】严维 
<br>
<br>小岭路难近，仙郎此夕过。潭空观月定，涧静见云多。 
<br>竹翠烟深锁，松声雨点和。万缘俱不有，对境自垂萝。
<br>
<br>
<br>
<br>&nbsp;&nbsp; 卷263_5 【酬诸公宿镜水宅】严维 
<br>
<br>幸免低头向府中，贵将藜藿与君同。阳雁叫霜来枕上， 
<br>寒山映月在湖中。诗书何德名夫子，草木推年长数公。 
<br>闻道汉家偏尚少，此身那此访芝翁。
<br>
<br>
<br>
<br>&nbsp;&nbsp; 卷263_6 【送薛尚书入蜀】严维 
<br>
<br>卑情不敢论，拜首入辕门。列郡诸侯长，登朝八座尊。 
<br>凝笳临水发，行旆向风翻。几许遗黎泣，同怀父母恩。
<br>
<br>
<br>
<br>&nbsp;&nbsp; 卷263_7 【送李秘书往儋州】严维 
<br>
<br>魑魅曾为伍，蓬莱近拜郎。臣心瞻北阙，家事在南荒。 
<br>莎草山城小，毛洲海驿长。玄成知必大，宁是泛沧浪。
<br>
<br>
<br>
<br>&nbsp;&nbsp; 卷263_8 【送人入金华（一作赠别东阳客）】严维 
<br>
<br>明月双溪水，清风八咏楼。昔年为客处，今日送君游。
<br>
<br>
<br>
<br>&nbsp;&nbsp; 卷263_9 【送崔峒使往睦州兼寄薛司户】严维 
<br>
<br>如今相府用英髦，独往南州肯告劳，冰水近开渔浦出， 
<br>雪云初卷定山高，木奴花映桐庐县，青雀舟随白露涛。 
<br>使者应须访廉吏，府中惟有范功曹。
<br>
<br>
<br>
<br>&nbsp;&nbsp; 卷263_10 【送房元直赴北京】严维 
<br>
<br>犹道楼兰十万师，书生匹马去何之。临岐未断归家目， 
<br>望月空吟出塞诗。常欲激昂论上策，不应憔悴老明时。 
<br>遥知到日逢寒食，彩笔长裾会晋祠。
<br>
<br>
<br>
<br>&nbsp;&nbsp; 卷263_11 【荆溪馆呈丘义兴】严维 
<br>
<br>失路荆溪上，依人忽暝投。长桥今夜月，阳羡古时州。 
<br>野烧明山郭，寒更出县楼。先生能馆我，无事五湖游。
<br>
<br>
<br>
<br>&nbsp;&nbsp; 卷263_12 【一公新泉（一作题灵一上人院新泉）】严维 
<br>
<br>山下新泉出，泠泠北去源。落池才有响，喷石未成痕。 
<br>独映孤松色，殊分众鸟喧。唯当清夜月，观此启禅门。
<br>
<br>
<br>
<br>&nbsp;&nbsp; 卷263_13 【奉试水精环】严维 
<br>
<br>王室符长庆，环中得水精。任圆循不极，见素质仍贞。 
<br>信是天然瑞，非因朴斫成。无瑕胜玉美，至洁过冰清。 
<br>未肯齐珉价，宁同杂佩声。能衔任黄雀，亦欲应时明。
<br>
<br>
<br>
<br>&nbsp;&nbsp; 卷263_14 【自云阳归晚泊陆澧宅】严维 
<br>
<br>天阴行易晚，前路故人居。孤棹所思久，寒林相见初。 
<br>闲灯忘夜永，清漏任更疏。明发还须去，离家几岁除。
<br>
<br>
<br>
<br>&nbsp;&nbsp; 卷263_15 【九日陪崔郎中北山宴】严维 
<br>
<br>上客南台至，重阳此会文。菊芳寒露洗，杯翠夕阳曛。 
<br>务简人同醉，溪闲鸟自群。府中官最小，唯有孟参军。
<br>
<br>
<br>
<br>&nbsp;&nbsp; 卷263_16 【留别邹绍刘长卿】严维 
<br>
<br>中年从一尉，自笑此身非。道在甘微禄，时难耻息机。 
<br>晨趋本郡府，昼掩故山扉。待见干戈毕，何妨更采薇。
<br>
<br>
<br>
<br>&nbsp;&nbsp; 卷263_17 【书情献相公】严维 
<br>
<br>年来白发欲星星，误却生涯是一经。魏阙望中何日见， 
<br>商歌奏罢复谁听。孤根独弃惭山木，弱质无成状水萍。 
<br>今日更须询哲匠，不应休去老岩扃。
<br>
<br>
<br>
<br>&nbsp;&nbsp; 卷263_18 【赠送朱放】严维 
<br>
<br>昔年居汉水，日醉习家池。道胜迹常在，名高身不知。 
<br>欲依天目住，新自始宁移。生事曾无长，惟将白接z5。
<br>
<br>
<br>
<br>&nbsp;&nbsp; 卷263_45 【剡中赠张卿侍御】严维 
<br>
<br>辟疆年正少，公子贵初还。早列月卿位，新参柱史班。 
<br>千夫驰驿道，驷马入家山。深巷乌衣盛，高门画戟闲。 
<br>逶迤天乐下，照耀剡溪间。自贱游章句，空为衰草颜。
<br>
<br>
<br>
<br>&nbsp;&nbsp; 卷263_46 【赠万经】严维 
<br>
<br>万公长慢世，昨日又隳官。纵酒真彭泽，论诗得建安。 
<br>家山伯禹穴，别墅小长干。辄有时人至，窗前白眼看。
<br>
<br>
<br>
<br>&nbsp;&nbsp; 卷263_47 【书情上李苏州】严维 
<br>
<br>东土苗人尚有残，皇皇亚相出朝端。手持国宪群僚畏， 
<br>口喻天慈百姓安。礼数自怜今日绝，风流空计往年欢。 
<br>误著青袍将十载，忍令渔浦却垂竿。
<br>
<br>
<br>
<br>&nbsp;&nbsp; 卷263_48 【馀姚祗役奉简鲍参军】严维 
<br>
<br>童年献赋在皇州，方寸思量君与侯。万事无成新白首， 
<br>两春虚掷对沧流。歌诗盛赋文星动，箫管新亭晦日游。 
<br>知己欲依何水部，乡人今正贱东丘。
<br>
<br>
<br>
<br>&nbsp;&nbsp; 卷263_49 【奉和独孤中丞游云门寺】严维 
<br>
<br>绝壑开花界，耶溪极上源。光辉三独坐，登陟五云门。 
<br>深木鸣驺驭，晴山曜武贲。乱泉观坐卧，疏磬发朝昏。 
<br>苍翠新秋色，莓苔积雨痕。上方看度鸟，后夜听吟猿。 
<br>异迹焚香对，新诗酌茗论。归来还抚俗，诸老莫攀辕。
<br>
<br>
<br>
<br>&nbsp;&nbsp; 卷263_50 【奉和皇甫大夫夏日游花严寺（时大夫昆季同行）】严维 
<br>
<br>初第华严会，王家少长行。到宫龙节驻，礼塔雁行成。 
<br>莲界千峰静，梅天一雨清。禅庭未可恋，圣主寄苍生。
<br>
<br>
<br>
<br>&nbsp;&nbsp; 卷263_51 【宿法华寺】严维 
<br>
<br>一夕雨沉沉，哀猿万木阴。天龙来护法，长老密看心。 
<br>鱼梵空山静，纱灯古殿深。无生久已学，白发浪相侵。
<br>
<br>
<br>
<br>&nbsp;&nbsp; 卷263_52 【题茅山李尊师所居（一作秦系诗）】严维 
<br>
<br>天师百岁少如童，不到山中更不逢。洗药每临新瀑水， 
<br>步虚时绕最高峰。篱根五月留残雪，座右千年荫古松。 
<br>此去人寰知近远，回看路隔一重重。
<br>
<br>
<br>
<br>&nbsp;&nbsp; 卷263_53 【送薛居士和州读书】严维 
<br>
<br>孤云独鹤共悠悠，万卷经书一叶舟，楚地巢城民舍少， 
<br>烟村社树鹭湖秋。蒿莱织妾晨炊黍，隅落耕童夕放牛。 
<br>年少不应辞苦节，诸生若遇亦封侯。
<br>
<br>
<br>
<br>&nbsp;&nbsp; 卷263_54 【送李端（一作卢纶诗）】严维 
<br>
<br>故关衰草遍，离别正堪悲。路出寒云外，人归暮雪时。 
<br>少孤为客早，多难识君迟。掩泣空相向，风尘何所期。
<br>
<br>
<br>
<br>&nbsp;&nbsp; 卷263_55 【宿天竺寺】严维 
<br>
<br>方外主人名道林，怕将水月净身心。
<br>居然对我说无我，寂历山深将夜深。
<br>
<br>
<br>
<br>&nbsp;&nbsp; 卷263_56 【丹阳送韦参军】严维 
<br>
<br>丹阳郭里送行舟，一别心知两地秋。
<br>日晚江南望江北，寒鸦飞尽水悠悠。
<br>
<br>
<br>
<br>&nbsp;&nbsp; 卷263_57 【入唐溪】严维 
<br>
<br>啸终万籁起，吹去当溪云。环屿或明昧，远峰尚氛氲。 
<br>雨新翠叶发，夜早玄象分。金涧流不尽，入山深更闻。
<br>
<br>
<br>
<br>&nbsp;&nbsp; 卷263_58 【送桃岩成上人归本寺】严维 
<br>
<br>长老归缘起，桃花忆旧岩。清晨云抱石，深夜月笼杉。 
<br>道具门人捧，斋粮谷鸟衔。馀生愿依止，文字欲三缄。
<br>
<br>
<br>
<br>&nbsp;&nbsp; 卷263_59 【酬普选二上人期相会见寄】严维 
<br>
<br>本意宿东林，因听子贱琴。遥知大小朗，已断去来心。 
<br>夜静溪声近，庭寒月色深。宁知尘外意，定后便成吟。
<br>
<br>
<br>
<br>&nbsp;&nbsp; 卷263_60 【相里使君宅听澄上人吹小管】严维 
<br>
<br>秦僧吹竹闭秋城，早在梨园称主情。
<br>今夕襄阳山太守，座中流泪听商声。
<br>
<br>
<br>
<br>&nbsp;&nbsp; 卷263_61 【赠别至弘上人】严维 
<br>
<br>最称弘偃少，早岁草茅居。年老从僧律，生知解佛书。 
<br>衲衣求坏帛，野饭拾春蔬。章句无求断，时中学有馀。
<br>
<br>
<br>
<br>&nbsp;&nbsp; 卷263_62 【奉和刘祭酒伤白马（此马敕赐宁王，转赠祭酒）】严维 
<br>
<br>沛艾如龙马，来从上苑中。棣华恩见赐，伯舅礼仍崇。 
<br>镜点黄金眼，花开白雪騣。性柔君子德，足逸大王风。 
<br>色照鸣珂静，声连喷玉雄。食场恩未尽，过隙命旋终。 
<br>练影依云没，银鞍向月空。仍闻乐府唱，犹念代劳功。
<br>
<br>
<br>
<br>&nbsp;&nbsp; 卷263_63 【哭灵一上人】严维 
<br>
<br>一公何不住，空有远公名。共说岑山路，今时不可行。 
<br>旧房松更老，新塔草初生。经论传缁侣，文章遍墨卿。 
<br>禅林枝干折，法宇栋梁倾。谁复修僧史，应知传已成。
<br>
<br>
<br>
<br>&nbsp;&nbsp; 卷263_64 【题鲍行军小阁】严维 
<br>
<br>宇下无留事，经营意独新。文房已得地，相阁是推轮。 
<br>席上招贤急，山阴对雪频。虚明先旦暮，启闭异冬春。 
<br>谈笑兵家法，逢迎幕府宾。还将负暄处，时借在阴人。
<br>
<br>
<br>
<br>&nbsp;&nbsp; 卷263_65 【陪皇甫大夫谒禹庙】严维 
<br>
<br>竹使羞殷荐，松龛拜夏祠。为鱼歌德后，舞羽降神时。 
<br>文卫瞻如在，精灵信有期。夕阳陪醉止，塘上鸟咸迟。
<br>
<br>
<br>
<br>&nbsp;&nbsp; 卷263_66 【同王征君湘中有怀（一作张谓诗）】严维 
<br>
<br>八月洞庭秋，潇湘水北流。还家万里梦，为客五更愁。 
<br>不用看书帙，偏宜上酒楼。故人京洛满，何日复同游。
<br>
<br>
<br>
<br>&nbsp;&nbsp; 卷263_67 【奉和皇甫大夫祈雨应时雨降】严维 
<br>
<br>致和知必感，岁旱未书灾。伯禹明灵降，元戎祷请来。 
<br>九成陈夏乐，三献奉殷罍。掣曳旗交电，铿锵鼓应雷。 
<br>行云依盖转，飞雨逐车回。欲识皇天意，为霖贶在哉。
<br>
<br>
<br>
<br>&nbsp;&nbsp; 卷263_68 【赠别刘长卿时赴河南严中丞幕府】严维 
<br>
<br>早见登郎署，同时迹下僚。几年江路永，今去国门遥。 
<br>文变骚人体，官移汉帝朝。望山吟度日，接枕话通宵。 
<br>万里趋公府，孤帆恨信潮。匡时知已老，圣代耻逃尧。
<br>
<br>
<br>
<br>&nbsp;&nbsp; 卷263_69 【晦日宴游】严维 
<br>
<br>晦日湔裾俗，春楼致酒时。出山还已醉，谢客旧能诗。 
<br>溪柳薰晴浅，岩花待闰迟。为邦久无事，比屋自熙熙。
<br>
<br>
<br>
<br>&nbsp;&nbsp; 卷263_70 【夏日纳凉】严维 
<br>
<br>山阴过野客，镜里接仙郎。盥漱临寒水，褰闱入夏堂。 
<br>杉松交日影，枕簟上湖光。衮衮承嘉话，清风纳晚凉。
<br>
<br>
<br>
<br>&nbsp;&nbsp; 卷263_71 【僧房避暑】严维 
<br>
<br>支公好闲寂，庭宇爱林篁。幽旷无烦暑，恬和不可量。 
<br>蕙风清水殿，荷气杂天香。明月谈空坐，怡然道术忘。
<br>
<br>
<br>
<br>&nbsp;&nbsp; 卷263_72 【九日登高】严维 
<br>
<br>诗家九日怜芳菊，迟客高斋瞰浙江。汉浦浪花摇素壁， 
<br>西陵树色入秋窗。木奴向熟悬金实，桑落新开泻玉缸。 
<br>四子醉时争讲德，笑论黄霸屈为邦。
<br>
<br>
<br>
<br>&nbsp;&nbsp; 卷263_73 【九月十日即事】严维 
<br>
<br>家贫惟种竹，时幸故人看。菊度重阳少，林经闰月寒。 
<br>宿酲犹落帽，华发强扶冠。美景良难得，今朝更尽欢。
<br>
<br>
<br>
<br>&nbsp;&nbsp; 卷263_74 【送丘为下第归苏州】严维 
<br>
<br>沧江一身客，献赋空十年。明主岂能好，今人谁举贤。 
<br>国门税征驾，旅食谋归旋。皦日媚春水，绿蘋香客船。 
<br>无媒既不达，余亦思归田。
<br>
<br>
<br>
<br>&nbsp;&nbsp; 卷263_75 【送少微上人东南游】严维 
<br>
<br>旧游多不见，师在翟公门。瘴海空山热，雷州白日昏。 
<br>片心应为法，万里独无言。人尽酬恩去，平生未感恩。
<br>
<br>
<br>
<br>&nbsp;&nbsp; 卷263_76 【赠送崔子向】严维 
<br>
<br>旅食来江上，求名赴洛阳。新诗踪谢守，内学似支郎。 
<br>行怯秦为客，心依越是乡。何人作知己，送尔泪浪浪。
<br>
<br>
<br>
<br>&nbsp;&nbsp; 卷263_77 【答刘长卿七里濑重送】严维 
<br>
<br>新安非欲枉帆过，海内如君有几何。
<br>醉里别时秋水色，老人南望一狂歌。
<br>
<br>
<br>
<br>&nbsp;&nbsp; 卷263_78 【岁初喜皇甫侍御至】严维 
<br>
<br>湖上新正逢故人，情深应不笑家贫。
<br>明朝别后门还掩，修竹千竿一老身。
<br>
<br>
<br>
<br>&nbsp;&nbsp; 卷263_79 【送舍弟】严维 
<br>
<br>疏懒吾成性，才华尔自强。早称眉最白，何事绶仍黄。 
<br>时暑嗟于迈，家贫念聚粮。只应宵梦里，诗兴属池塘。
<br>
<br>
<br>
<br>&nbsp;&nbsp; 卷263_80 【示外生】严维 
<br>
<br>牵役非吾好，宽情尔在傍。经过悲井邑，起坐倦舟航。 
<br>相宅生应贵，逢时学可强。无轻吾未用，世事有行藏。
<br>
<br>
<br>
<br>&nbsp;&nbsp; 卷263_81 【咏孩子】严维 
<br>
<br>嘉客会初筵，宜时魄再圆。众皆含笑戏，谁不点颐怜。 
<br>绣被花堪摘，罗绷色欲妍。将雏有旧曲，还入武城弦。
<br>
<br>
<br>
<br>&nbsp;&nbsp; 卷263_82 【酬谢侍御喜王宇及第见贺不遇之作】严维 
<br>
<br>寂寞柴门掩，经过柱史荣。老夫宁有力，半子自成名。 
<br>柳映三桥发，花连上道明。缄书到别墅，郢曲果先成。
<br>
<br>
<br>
<br>&nbsp;&nbsp; 卷263_83 【秋日与诸公文会天□寺】严维 
<br>
<br>相访从吾道，因缘会尔时。龙盘馀帝宅，花界古人祠。 
<br>明月虚空色，青林大小枝。还将经济学，来问道安师。
<br>
<br>
<br>
<br>&nbsp;&nbsp; 卷263_84 【答刘长卿蛇浦桥月下重送】严维 
<br>
<br>月色今宵最明，庭闲夜久天清。寂寞多年老宦， 
<br>殷勤远别深情。溪临修竹烟色，风落高梧雨声。 
<br>耿耿相看不寐，遥闻晓柝山城。
<br>
<br>
<br>
<br>&nbsp;&nbsp; 卷263_85 【发桐户寄刘员外】严维 
<br>
<br>处处云山无尽时，桐庐南望转参差。
<br>舟人莫道新安近，欲上潺湲行自迟。
<br>
<br>
<br>
<br>&nbsp;&nbsp; 卷263_86 【秋夜船行】严维 
<br>
<br>扁舟时属暝，月上有馀辉。海燕秋还去，渔人夜不归。 
<br>中流何寂寂，孤棹也依依。一点前村火，谁家未掩扉。
<br>
<br>
<br>
<br>&nbsp;&nbsp; 卷263_87 【游灞陵山】严维 
<br>
<br>入山未尽意，胜迹聊独寻。方士去在昔，药堂留至今。 
<br>四隅白云闲，一路清溪深。芳秀惬春目，高闲宜远心。 
<br>潭分化丹水，路绕升仙林。此道人不悟，坐鸣松下琴。
<br>
<br>
<br>
<br>&nbsp;&nbsp; 卷263_88 【重送新安刘员外】严维 
<br>
<br>秋江渺渺水空波，越客孤舟欲榜歌。
<br>手折衰杨悲老大，故人零落已无多。
<br>
<br>
<br>
<br>&nbsp;&nbsp; 卷263_89 【忆长安·五月（共十二咏，丘丹等同赋，各见本集）】严维 
<br>
<br>忆长安，五月时，君王避暑华池。进膳甘瓜朱李， 
<br>续命芳兰彩丝。竞处高明台榭，槐阴柳色通逵。
<br>
<br>
<br>
<br>&nbsp;&nbsp; 卷263_90 【状江南·季春（共十二咏，丘丹等同赋，各见本集）】严维 
<br>
<br>江南季春天，莼叶细如弦。池边草作径，湖上叶如船。
<br>
<br>
<br>
<br>&nbsp;&nbsp; 卷263_91 【句】严维 
<br>
<br>五色惊彩凤，千里象骢威。（《张侍御孩子》）。
<br>
<br>三伏轩车动，尧心急谏官。名通内籍贵， 
<br>立近御床寒。（《送皇甫拾遗归朝》）。
<br>
<br>波从少海息，云自大风开。（代宗挽歌，并《诗式》）
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
