<HTML>
<HEAD>
<TITLE>全唐诗 卷481-485 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷481-485</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷481-485</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6159"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷481-485')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷481-485]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷481_1 【七年初到洛阳寓居宣教里时已春暮而四老俱在洛中分司】李绅 
<br>
<br>青莎满地无三径，白发缘头忝四人。官职谬齐商岭客， 
<br>姓名那重汉廷臣。圣朝寡罪容衰齿，愚叟多惭未退身。 
<br>惟有门人怜钝拙，劝教沈醉洛阳春。
<br>
<br>
<br>&nbsp;&nbsp; 卷481_2 【初秋忽奉诏除浙东观察使检校右貂】李绅 
<br>
<br>龙楼寄引簪裾客，凤阙陪趋朔望朝。疏受杜门期脱屣， 
<br>买臣归邸忽乘轺。印封龟纽知颁爵，冠饰蝉緌更珥貂。 
<br>飞诏宠荣欢里舍，岂徒斑白与垂髫。
<br>
<br>
<br>
<br>&nbsp;&nbsp; 卷481_3 【忆至巩县河宿待家累追怀】李绅 
<br>
<br>巩树翻红秋日斜，水分伊洛照馀霞。弓开后骑低初月， 
<br>鹗驻前旌拂暮鸦。闺信坐迟青玉案，弄儿闲望白羊车。 
<br>今来忆事凉风晚，烟浦空悲黄菊花。
<br>
<br>
<br>
<br>&nbsp;&nbsp; 卷481_4 【宿扬州】李绅 
<br>
<br>江横渡阔烟波晚，潮过金陵落叶秋。嘹唳塞鸿经楚泽， 
<br>浅深红树见扬州。夜桥灯火连星汉，水郭帆樯近斗牛。 
<br>今日市朝风俗变，不须开口问迷楼。
<br>
<br>
<br>
<br>&nbsp;&nbsp; 卷481_5 【忆被牛相留醉州中时无他宾牛公夜出真珠辈数人】李绅 
<br>
<br>严城画角三声闭，清宴金樽一夕同。银烛坐隅听子夜， 
<br>宝筝筵上起春风。酒徵旧对惭衰质，曲换新词感上宫。 
<br>淮海一从云雨散，杳然俱是梦魂中。
<br>
<br>
<br>
<br>&nbsp;&nbsp; 卷481_6 【早渡扬子江（时王璠在浙西）】李绅 
<br>
<br>日冲海浪翻银屋，江转秋波走雪山。青嶂迥开蹲虎戍， 
<br>碧流潜伏跃龙关。地分吴楚星辰内，水迫沧溟宇宙间。 
<br>焚却戍船无战伐，使知风教被乌蛮。
<br>
<br>
<br>
<br>&nbsp;&nbsp; 卷481_7 【忆过润州】李绅 
<br>
<br>昔年从宦干戈地，黄绶青春一鲁儒。弓犯控弦招武旅， 
<br>剑当抽匣问狂夫。帛书投笔封鱼腹，玄发冲冠捋虎须。 
<br>谈笑谢金何所愧，不为偷买用兵符。
<br>
<br>
<br>
<br>&nbsp;&nbsp; 卷481_8 【忆登栖霞寺峰（效梁简文）】李绅 
<br>
<br>香印烟火息，法堂钟磬馀。纱灯耿晨焰，释子安禅居。 
<br>林叶脱红影，竹烟含绮疏。星珠错落耀，月宇参差虚。 
<br>顾眺匪恣适，旷襟怀卷舒。江海淼清荡，丘陵何所如。 
<br>滔滔可问津，耕者非长沮。茅岭感仙客，萧园成古墟。 
<br>移步下碧峰，涉涧更踌躇。乌噪啄秋果，翠惊衔素鱼。 
<br>回塘彩鹢来，落景标林箊。漾漾棹翻月，萧萧风袭裾。 
<br>劳歌起旧思，戚叹竟难摅。却数共游者，凋落非里闾。
<br>
<br>
<br>
<br>&nbsp;&nbsp; 卷481_9 【忆万岁楼望金山】李绅 
<br>
<br>楼高雉堞千师垒，峰拔惊波万壑攒。山绝地维消虎踞， 
<br>水浮天险尚龙盘。蜃嘘云拱飞江岛，鳌喷仙岩隔海澜。 
<br>长对碧波临古渡，几经风月与悲欢。
<br>
<br>
<br>
<br>&nbsp;&nbsp; 卷481_10 【过梅里七首家于无锡四十载今敝庐数堵…于后·上家山】李绅 
<br>
<br>上家山，家山依旧好。昔去松桂长，今来容须老。 
<br>上家山，临古道。高低入云树，芜没连天草。草色绿萋萋， 
<br>寒蛩遍草啼。噪鸦啼树远，行雁帖云齐。岩光翻落日， 
<br>僧火开经室。竹洞磬声长，松楼钟韵疾。苔阶泉溜鈌， 
<br>石甃青莎密。旧径行处迷，前交坐中失。叹息整华冠， 
<br>持怀强自欢。笑歌怜稚孺，弦竹纵吹弹。山明溪月上， 
<br>酒满心聊放。丱发此淹留，垂丝匪闲旷。青山不可上， 
<br>昔事还惆怅。况复白头人，追怀空望望。
<br>
<br>
<br>
<br>&nbsp;&nbsp; 卷481_11 【过梅里七首家…今列题于后·忆东郭居（效丘迟）】李绅 
<br>
<br>昔余过稚齿，从师昧知奥。徒怀利物心，不获藏身宝。 
<br>曳娄一缝掖，出处劳昏早。醒醉迷啜哺，衣裳辨颠倒。 
<br>忠诚贯白日，直已凭苍昊。卷舌堕谗谀，惊波息行潦。 
<br>衰禽识旧木，疲马知归道。杨柳长庭柯，兰荃覆阶草。 
<br>旌旄光里舍，骑服欢妻嫂。绿鬓绝新知，苍须稀旧老。 
<br>冠緌身忝贵，斋沐心常祷。笙磬谅谐和，庭除还洒扫。 
<br>栖迟还竹巷，物役浸江岛。倏忽变星霜，悲伤满衷抱。
<br>
<br>
<br>
<br>&nbsp;&nbsp; 卷481_12 【过梅里七首家…今列题于后·忆题惠山寺书堂】李绅 
<br>
<br>故山一别光阴改，秋露清风岁月多。松下壮心年少去， 
<br>池边衰影老人过。白云生灭依岩岫，青桂荣枯托薜萝。 
<br>惟有此身长是客，又驱旌旆寄烟波。
<br>
<br>
<br>
<br>&nbsp;&nbsp; 卷481_13 【过梅里七首家…今列题于后·忆西湖双鸂鶒（效鲍明远）】李绅 
<br>
<br>双鸂鶒，锦毛斓斑长比翼。戏绕莲丛回锦臆， 
<br>照灼花丛两相得。渔歌惊起飞南北，缭绕追随不迷惑。 
<br>云间上下同栖息，不作惊禽远相忆。东家少妇机中语， 
<br>剪断回文泣机杼。徒嗟孔雀衔毛羽，一去东南别离苦。 
<br>五里裴回竟何补。
<br>
<br>
<br>
<br>&nbsp;&nbsp; 卷481_14 【过梅里七首家…今敝庐数堵犹存今列题于后·早梅桥】李绅 
<br>
<br>早梅花，满枝发。东风报春春未彻，紫萼迎风玉珠裂。 
<br>杨柳未黄莺结舌，委素飘香照新月。桥边一树伤离别， 
<br>游荡行人莫攀折。不竞江南艳阳节，任落东风伴春雪。
<br>
<br>
<br>
<br>&nbsp;&nbsp; 卷481_15 【过梅里七首家…今敝庐数堵犹存今列题于后·翡翠坞】李绅 
<br>
<br>翡翠飞飞绕莲坞，一啄嘉鱼一鸣舞。莲茎触散莲叶欹， 
<br>露滴珠光似还浦。虞人掠水轻浮弋，翡翠惊飞飞不息。 
<br>直上层空翠影高，还向云间双比翼。弹射莫及弋不得， 
<br>日暮虞人空叹息。
<br>
<br>
<br>
<br>&nbsp;&nbsp; 卷481_16 【过梅里七首家…今敝庐数堵犹存今列题于后·忆放鹤】李绅 
<br>
<br>羽毛似雪无瑕点，顾影秋池舞白云。闲整素仪三岛近， 
<br>回飘清唳九霄闻。好风顺举应摩日，逸翮将成莫恋群。 
<br>凌励坐看空碧外，更怜凫鹭老江濆。
<br>
<br>
<br>
<br>&nbsp;&nbsp; 卷481_17 【过吴门二十四韵】李绅 
<br>
<br>烟水吴都郭，阊门架碧流。绿杨深浅巷，青翰往来舟。 
<br>朱户千家室，丹楹百处楼。水光摇极浦，草色辨长洲。 
<br>忆作麻衣翠，曾为旅棹游。放歌随楚老，清宴奉诸侯。 
<br>花寺听莺入，春湖看雁留。里吟传绮唱，乡语认歈讴。 
<br>桥转攒虹饮，波通斗鹢浮。竹扉梅圃静，水巷橘园幽。 
<br>缝堵荒麋苑，穿岩破虎丘。旧风犹越鼓，馀俗尚吴钩。 
<br>故馆曾闲访，遗基亦遍搜。吹台山木尽，香径佛宫秋。 
<br>帐殿菰蒲掩，云房露雾收。苎萝妖覆灭，荆棘鬼包羞。 
<br>风月俄黄绶，经过半白头。重来冠盖客，非复别离愁。 
<br>候火分通陌，前旌驻外邮。水风摇彩旆，堤柳引鸣驺。 
<br>问吏儿孙隔，呼名礼敬修。顾瞻殊宿昔，语默过悲忧。 
<br>义感心空在，容衰日易偷。还持沧海诏，从此布皇猷。
<br>
<br>
<br>
<br>&nbsp;&nbsp; 卷481_18 【杭州天竺、灵隐二寺顷岁亦布衣一游…追思为诗二首】李绅 
<br>
<br>翠岩幽谷高低寺，十里松风碧嶂连。开尽春花芳草涧， 
<br>遍通秋水月明泉。石文照日分霞壁，竹影侵云拂暮烟。 
<br>时有猿猱扰钟磬，老僧无复得安禅。
<br>
<br>人烟不隔江城近，水石虽清海气深。波动只观罗刹相， 
<br>静居难识梵王心。鱼扃昼锁龙宫宝，雁塔高摩欲界金。 
<br>近日尤闻重雕饰，世人遥礼二檀林。
<br>
<br>
<br>
<br>&nbsp;&nbsp; 卷481_19 【渡西陵十六韵】李绅 
<br>
<br>雨送奔涛远，风收骇浪平。截流张旆影，分岸走鼙声。 
<br>兽逐衔波涌，龟艨喷棹轻。海门凝雾暗，江渚湿云横。 
<br>雁翼看舟子，鱼鳞辨水营。骑交遮戍合，戈簇拥沙明。 
<br>谬履千夫长，将询百吏情。下车占黍稷，冬雨害粢盛。 
<br>望祷依前圣，垂休冀厚生。半江犹惨澹，全野已澄清。 
<br>爱景三辰朗，祥农万庾盈。浦程通曲屿，海色媚重城。 
<br>弓日鞬櫜动，旗风虎豹争。及郊挥白羽，入里卷红旌。 
<br>恺悌思陈力，端庄冀表诚。临人与安俗，非止奉师贞。
<br>
<br>
<br>
<br>&nbsp;&nbsp; 卷481_20 【新楼诗二十首·新楼】李绅 
<br>
<br>戎容罢引旌旗卷，朱户褰开雉堞高。山耸翠微连郡阁， 
<br>地临沧海接灵鳌。坐疑许宅驱鸡犬，笑类樊妻化羽毛。 
<br>惆怅桂枝零落促，莫思方朔种仙桃。
<br>
<br>
<br>
<br>&nbsp;&nbsp; 卷481_21 【新楼诗二十首·海榴亭（在新楼北花开最早所望更高）】李绅 
<br>
<br>海榴亭早开繁蕊，光照晴霞破碧烟。高近紫霄疑菡萏， 
<br>迥依江月半婵娟。怀芳不作翻风艳，别萼犹含泣露妍。 
<br>摇落旧丛云水隔，不堪行坐数流年。
<br>
<br>
<br>
<br>&nbsp;&nbsp; 卷481_22 【新楼诗二十首·望海亭（在卧龙山顶上越中最高处）】李绅 
<br>
<br>乌盈兔缺天涯迥，鹤背松梢拂槛低。湖镜坐隅看匣满， 
<br>海涛生处辨云齐。夕岚明灭江帆小，烟树苍茫客思迷。 
<br>萧索感心俱是梦，九天应共草萋萋。
<br>
<br>
<br>
<br>&nbsp;&nbsp; 卷481_23 【新楼诗二十首·杜鹃楼】李绅 
<br>
<br>杜鹃如火千房拆，丹槛低看晚景中。繁艳向人啼宿露， 
<br>落英飘砌怨春风。早梅昔待佳人折，好月谁将老子同。 
<br>惟有此花随越鸟，一声啼处满山红。
<br>
<br>
<br>
<br>&nbsp;&nbsp; 卷481_24 【新楼诗二十首·满桂楼】李绅 
<br>
<br>为怜湖水通宵望，不学樊杨却月楼。惟待素规澄满镜， 
<br>莫看纤魄挂如钩。卷帘方影侵红烛，绕竹斜晖透碧流。 
<br>萧瑟晓风闻木落，此时何异洞庭秋。
<br>
<br>
<br>
<br>&nbsp;&nbsp; 卷481_25 【新楼诗二十首·东武亭】李绅 
<br>
<br>绿波春水湖光满，丹槛连楹碧嶂遥。兰鹢对飞渔棹急， 
<br>彩虹翻影海旗摇。斗疑斑虎归三岛，散作游龙上九霄。 
<br>鼍鼓若雷争胜负，柳堤花岸万人招。
<br>
<br>
<br>
<br>&nbsp;&nbsp; 卷481_26 【新楼诗二十首·龙宫寺】李绅 
<br>
<br>银地溪边遇衲师，笑将花宇指潜知。定观玄度生前事， 
<br>不道灵山别后期。真相有无因色界，化城兴灭在莲基。 
<br>好令沧海龙宫子，长护金人旧浴池。
<br>
<br>
<br>
<br>&nbsp;&nbsp; 卷481_27 【新楼诗二十首·禹庙】李绅 
<br>
<br>削平水土穷沧海，畚锸东南尽会稽。山拥翠屏朝玉帛， 
<br>穴通金阙架云霓。秘文镂石藏青壁，宝检封云化紫泥。 
<br>清庙万年长血食，始知明德与天齐。
<br>
<br>
<br>
<br>&nbsp;&nbsp; 卷481_28 【新楼诗二十首·晏安寺】李绅 
<br>
<br>寺深松桂无尘事，地接荒郊带夕阳。啼鸟歇时山寂寂， 
<br>野花残处月苍苍。绛纱凝焰开金像，清梵销声闭竹房。 
<br>丘垄渐平边茂草，九原何处不心伤。
<br>
<br>
<br>
<br>&nbsp;&nbsp; 卷481_29 【新楼诗二十首·龟山】李绅 
<br>
<br>一峰凝黛当明镜，十仞乔松倚翠屏。秋月满时侵兔魄， 
<br>素波摇处动龟形。旧深崖谷藏仙岛，新结楼台起佛扃。 
<br>不学大蛟凭水怪，等闲雪雨害生灵。
<br>
<br>
<br>
<br>&nbsp;&nbsp; 卷481_30 【新楼诗二十首·重台莲】李绅 
<br>
<br>绿荷舒卷凉风晓，红萼开萦紫菂重。游女汉皋争笑脸， 
<br>二妃湘浦并愁容。自含秋露贞姿结，不竞春妖冶态秾。 
<br>终恐玉京仙子识，却将归种碧池峰。
<br>
<br>
<br>
<br>&nbsp;&nbsp; 卷481_31 【新楼诗二十首·橘园】李绅 
<br>
<br>江城雾敛轻霜早，园橘千株欲变金。朱实摘时天路近， 
<br>素英飘处海云深。惧同枳棘愁迁徙，每抱馨香委照临。 
<br>怜尔结根能自保，不随寒暑换贞心。
<br>
<br>
<br>
<br>&nbsp;&nbsp; 卷481_32 【新楼诗二十首·寒林寺】李绅 
<br>
<br>最深城郭在人烟，疑借壶中到梵天。岩树桂花开月殿， 
<br>石楼风铎绕金仙。地无尘染多灵草，室鉴真空有定泉。 
<br>应是法宫传觉路，使无烦恼见青莲。
<br>
<br>
<br>
<br>&nbsp;&nbsp; 卷481_33 【新楼诗二十首·北楼樱桃花】李绅 
<br>
<br>开花占得春光早，雪缀云装万萼轻。凝艳拆时初照日， 
<br>落英频处乍闻莺。舞空柔弱看无力，带月葱茏似有情。 
<br>多事东风入闺闼，尽飘芳思委江城。
<br>
<br>
<br>
<br>&nbsp;&nbsp; 卷481_34 【新楼诗二十首·城上蔷薇】李绅 
<br>
<br>蔷薇繁艳满城阴，烂熳开红次第深。新蕊度香翻宿蝶， 
<br>密房飘影戏晨禽。窦闺织妇惭诗句，南国佳人怨锦衾。 
<br>风月寂寥思往事，暮春空赋白头吟。
<br>
<br>
<br>
<br>&nbsp;&nbsp; 卷481_35 【新楼诗二十首·南庭竹】李绅 
<br>
<br>东南旧美凌霜操，五月凝阴入坐寒。烟惹翠梢含玉露， 
<br>粉开春箨耸琅玕。莫令戏马童儿见，试引为龙道士看。 
<br>知尔结根香实在，凤凰终拟下云端。
<br>
<br>
<br>
<br>&nbsp;&nbsp; 卷481_36 【新楼诗二十首·琪树】李绅 
<br>
<br>石桥峰上栖玄鹤，碧阙岩边荫羽人。冰叶万条垂碧实， 
<br>玉珠千日保青春。月中泣露应同浥，涧底侵云尚有尘。 
<br>徒使茯苓成琥珀，不为松老化龙鳞。
<br>
<br>
<br>
<br>&nbsp;&nbsp; 卷481_37 【新楼诗二十首·海棠】李绅 
<br>
<br>海边佳树生奇彩，知是仙山取得栽。琼蕊籍中闻阆苑， 
<br>紫芝图上见蓬莱。浅深芳萼通宵换，委积红英报晓开。 
<br>寄语春园百花道，莫争颜色泛金杯。
<br>
<br>
<br>
<br>&nbsp;&nbsp; 卷481_38 【新楼诗二十首·水寺】李绅 
<br>
<br>烟波野寺经过处，水国苍茫梦想中。云散浦间江月迥， 
<br>日曛洲渚海潮通。坐看鱼鸟沈浮远，静见楼台上下同。 
<br>闻道化城方便喻，只应从此到龙宫。
<br>
<br>
<br>
<br>&nbsp;&nbsp; 卷481_39 【新楼诗二十首·灵汜桥】李绅 
<br>
<br>灵汜桥边多感伤，分明湖派绕回塘。岸花前后闻幽鸟， 
<br>湖月高低怨绿杨。能促岁阴惟白发，巧乘风马是春光。 
<br>何须化鹤归华表，却数凋零念越乡。
<br>
<br>
<br>
<br>&nbsp;&nbsp; 卷481_40 【若耶溪（西施采莲、欧冶铸剑所）】李绅 
<br>
<br>岚光花影绕山阴，山转花稀到碧浔。倾国美人妖艳远， 
<br>凿山良冶铸炉深。凌波莫惜临妆面，莹锷当期出匣心。 
<br>应是蛟龙长不去，若耶秋水尚沈沈。
<br>
<br>
<br>
<br>&nbsp;&nbsp; 卷481_41 【登禹庙回降雪五言二十韵】李绅 
<br>
<br>金奏云坛毕，同云拂雪来。玉田千亩合，琼室万家开。 
<br>湖暗冰封镜，山明树变梅。裂缯分井陌，连璧混楼台。 
<br>麻引诗人兴，盐牵谢女才。细疑歌响尽，旅作舞腰回。 
<br>著水鹅毛失，铺松鹤羽摧。半崖云掩映，当砌月裴回。 
<br>遇物纤能状，随方巧若裁。玉花全缀萼，珠蚌尽呈胎。 
<br>志士书频照，鲛人杼正催。妒妆凌粉匣，欺酒上琼杯。 
<br>海使迷奔辙，江涛认暗雷。疾飘风作驭，轻集霰为媒。 
<br>剑客休矜利，农师正念摧。瑞彰知有感，灵贶表无灾。 
<br>尧历占新庆，虞阶想旧陪。粉凝莺阁下，银结凤池隈。 
<br>鸡树花惊笑，龙池絮欲猜。劳歌会稽守，遥祝永康哉。
<br>
<br>
<br>
<br>&nbsp;&nbsp; 卷481_42 【题法华寺五言二十韵】李绅 
<br>
<br>花界无生地，慈宫有相天。化娥腾宝像，留影閟金仙。 
<br>殿涌全身塔，池开半月泉。十峰排碧落，双涧合清涟。 
<br>药草经行遍，香灯次第燃。戒珠高腊护，心印祖僧传。 
<br>瓶识先罗汉，衣存旧福田。幻身观火宅，昏眼照青莲。 
<br>住觉超真境，依游渡法船。化城珠百亿，灵迹冠三千。 
<br>萧壁将沈影，梁薪尚缀烟。色尘知有数，劫烬岂无年。 
<br>龙喷疑通海，鲸吞想漏川。磬疏闻启梵，钟息见安禅。 
<br>指喻三车觉，开迷五阴缠。教通方便入，心达是非诠。 
<br>贝叶千花藏，檀林万宝篇。坐严狮子迅，幢饰网珠悬。 
<br>极乐知无碍，分明应有缘。还将意功德，留偈法王前。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷482_1 【宿越州天王寺】李绅 
<br>
<br>海隅布政惭期月，江上沾巾愧万人。休按簿书惩黠吏， 
<br>未齐风俗昧良臣。壶冰自洁中无玷，镜水非求下见鳞。 
<br>清夜佛宫观色相，却归前老更前身。
<br>
<br>
<br>&nbsp;&nbsp; 卷482_2 【却渡西陵别越中父老】李绅 
<br>
<br>海潮晚上江风急，津吏篙师语默齐。倾手奉觞看故老， 
<br>拥流争拜见孩提。惭非杜母临襄岘，自鄙朱翁别会稽。 
<br>渐举云帆烟水阔，杳然凫雁各东西。
<br>
<br>
<br>
<br>&nbsp;&nbsp; 卷482_3 【却到浙西】李绅 
<br>
<br>临平水竭蒹葭死，里社萧条旅馆秋。尝叹晋郊无乞籴， 
<br>岂忘吴俗共分忧。野悲扬目称嗟食，林极翳桑顾所求。 
<br>苛政尚存犹惕息，老人偷拜拥前舟。
<br>
<br>
<br>
<br>&nbsp;&nbsp; 卷482_4 【苏州不住遥望武丘报恩两寺】李绅 
<br>
<br>秋山古寺东西远，竹院松门怅望同。幽鸟静时侵径月， 
<br>野烟消处满林风。塔分朱雁馀霞外，刹对金螭落照中。 
<br>官备散寮身却累，往来惭谢二莲宫。
<br>
<br>
<br>
<br>&nbsp;&nbsp; 卷482_5 【回望馆娃故宫】李绅 
<br>
<br>江云断续草绵连，云隔秋波树覆烟。飘雪荻花铺涨渚， 
<br>变霜枫叶卷平田。雀愁化水喧斜日，鸿怨惊风叫暮天。 
<br>因问馆娃何所恨，破吴红脸尚开莲。
<br>
<br>
<br>
<br>&nbsp;&nbsp; 卷482_6 【姑苏台杂句】李绅 
<br>
<br>越王巧破夫差国，来献黄金重雕刻。西施醉舞花艳倾， 
<br>妒月娇娥恣妖惑。姑苏百尺晓铺开，楼楣尽化黄金台。 
<br>歌清管咽欢未极，越师戈甲浮江来。伍胥抉目看吴灭， 
<br>范蠡全身霸西越。寂寞千年尽古墟，萧条两地皆明月。 
<br>灵岩香径掩禅扉，秋草荒凉遍落晖。江浦回看鸥鸟没， 
<br>碧峰斜见鹭鸶飞。如今白发星星满，却作闲官不闲散。 
<br>野寺经过惧悔尤，公程迫蹙悲秋馆。吴乡越国旧淹留， 
<br>草树烟霞昔遍游。云木梦回多感叹，不惟惆怅至长洲。
<br>
<br>
<br>
<br>&nbsp;&nbsp; 卷482_7 【开元寺】李绅 
<br>
<br>十层花宇真毫相，数仞峰峦閟月扉。攒立宝山中色界， 
<br>散周香海小轮围。坐隅咫尺窥岩壑，窗外高低辨翠微。 
<br>难保尔形终不转，莫令偷拂六铢衣。
<br>
<br>
<br>
<br>&nbsp;&nbsp; 卷482_8 【皋桥】李绅 
<br>
<br>伯鸾憔悴甘飘寓，非向嚣尘隐姓名。鸿鹄羽毛终有志， 
<br>素丝琴瑟自谐声。故桥秋月无家照，古井寒泉见底清。 
<br>犹有馀风未磨灭，至今乡里重和鸣。
<br>
<br>
<br>
<br>&nbsp;&nbsp; 卷482_9 【真娘墓】李绅 
<br>
<br>一株繁艳春城尽，双树慈门忍草生。愁态自随风烛灭， 
<br>爱心难逐雨花轻。黛消波月空蟾影，歌息梁尘有梵声。 
<br>还似钱塘苏小小，只应回首是卿卿。
<br>
<br>
<br>
<br>&nbsp;&nbsp; 卷482_10 【却望无锡芙蓉湖】李绅 
<br>
<br>水宽山远烟岚迥，柳岸萦回在碧流。
<br>清昼不风凫雁少，却疑初梦镜湖秋。
<br>
<br>丹橘村边独火微，碧流明处雁初飞。
<br>萧条落叶垂杨岸，隔水寥寥闻捣衣。
<br>
<br>逐波云影参差远，背日岚光隐见深。
<br>犹似望中连海树，月生湖上是山阴。
<br>
<br>旧山认得烟岚近，湖水平铺碧岫间。
<br>喜见云泉还怅望，自惭山叟不归山。
<br>
<br>翠崖幽谷分明处，倦鸟归云在眼前。
<br>惆怅白头为四老，远随尘土去伊川。
<br>
<br>
<br>
<br>&nbsp;&nbsp; 卷482_11 【重到惠山】李绅 
<br>
<br>碧峰依旧松筠老，重得经过已白头。俱是海天黄叶信， 
<br>两逢霜节菊花秋。望中白鹤怜归翼，行处青苔恨昔游。 
<br>还向窗间名姓下，数行添记别离愁。
<br>
<br>
<br>
<br>&nbsp;&nbsp; 卷482_12 【鉴玄影堂】李绅 
<br>
<br>香灯寂寞网尘中，烦恼身须色界空。龙钵已倾无法雨， 
<br>虎床犹在有悲风。定心池上浮泡没，招手岩边梦幻通。 
<br>深夜月明松子落，俨然听法侍生公。
<br>
<br>
<br>
<br>&nbsp;&nbsp; 卷482_13 【别石泉】李绅 
<br>
<br>素沙见底空无色，青石潜流暗有声。微渡竹风涵淅沥， 
<br>细浮松月透轻明。桂凝秋露添灵液，茗折香芽泛玉英。 
<br>应是梵宫连洞府，浴池今化醒泉清。
<br>
<br>
<br>
<br>&nbsp;&nbsp; 卷482_14 【别双温树】李绅 
<br>
<br>翠条盈尺怜孤秀，植向西窗待月轩。轻剪绿丝秋叶暗， 
<br>密扶纤干夏阴繁。故山手种空怀想，温室心知不敢言。 
<br>看尔拂云今得地，莫随陵谷改深根。
<br>
<br>
<br>
<br>&nbsp;&nbsp; 卷482_15 【重别西湖】李绅 
<br>
<br>浦边梅叶看凋落，波上双禽去寂寥。吹管曲传花易失， 
<br>织文机学羽难飘。雪欺春早摧芳萼，隼励秋深拂翠翘。 
<br>繁艳彩毛无处所，尽成愁叹别谿桥。
<br>
<br>
<br>
<br>&nbsp;&nbsp; 卷482_16 【毗陵东山】李绅 
<br>
<br>昔人别馆淹留处，卜筑东山学谢家。丛桂半空摧枳棘， 
<br>曲池平尽隔烟霞。重开渔浦连天月，更种春园满地花。 
<br>依旧秋风还寂寞，数行衰柳宿啼鸦。
<br>
<br>
<br>
<br>&nbsp;&nbsp; 卷482_17 【建元寺（一作和郭郧寒食）】李绅 
<br>
<br>江城物候伤心地，远寺经过禁火辰。芳草垄边回首客， 
<br>野花丛里断肠人。紫荆繁艳空门昼，红药深开古殿春。 
<br>叹息光阴催白发，莫悲风月独沾巾。
<br>
<br>
<br>
<br>&nbsp;&nbsp; 卷482_18 【却到金陵登北固亭】李绅 
<br>
<br>龙形江影隔云深，虎势山光入浪沈。潮蹙海风驱万里， 
<br>日浮天堑洞千寻。众峰作限横空碧，一柱中维彻底金。 
<br>还叱楫师看五两，莫令辜负济川心。
<br>
<br>
<br>
<br>&nbsp;&nbsp; 卷482_19 【望鹤林寺】李绅 
<br>
<br>鹤栖峰下青莲宇，花发江城世界春。红照日高殷夺火， 
<br>紫凝霞曙莹销尘。每思载酒悲前事，欲问题诗想旧身。 
<br>自叹秋风劳物役，白头拘束一闲人。
<br>
<br>
<br>
<br>&nbsp;&nbsp; 卷482_20 【宿瓜州】李绅 
<br>
<br>烟昏水郭津亭晚，回望金陵若动摇。冲浦回风翻宿浪， 
<br>照沙低月敛残潮。柳经寒露看萧索，人改衰容自寂寥。 
<br>官冷旧谙唯旅馆，岁阴轻薄是凉飙。
<br>
<br>
<br>
<br>&nbsp;&nbsp; 卷482_21 【入扬州郭】李绅 
<br>
<br>菊芳沙渚残花少，柳过秋风坠叶疏。堤绕门津喧井市， 
<br>路交村陌混樵渔。畏冲生客呼童仆，欲指潮痕问里闾。 
<br>非为掩身羞白发，自缘多病喜肩舆。
<br>
<br>
<br>
<br>&nbsp;&nbsp; 卷482_22 【宿扬州水馆】李绅 
<br>
<br>舟依浅岸参差合，桥映晴虹上下连。轻楫过时摇水月， 
<br>远灯繁处隔秋烟。却思海峤还凄叹，近涉江涛更凛然。 
<br>闲凭栏干指星汉，尚疑轩盖在楼船。
<br>
<br>
<br>
<br>&nbsp;&nbsp; 卷482_23 【州中小饮便别牛相】李绅 
<br>
<br>笙歌罢曲辞宾侣，庭竹移阴就小斋。愁不解颜徒满酌， 
<br>病非伤肺为忧怀。耻矜学步贻身患，岂慕醒狂蹑祸阶。 
<br>从此别离长酩酊，洛阳狂狷任椎埋。
<br>
<br>
<br>
<br>&nbsp;&nbsp; 卷482_24 【却过淮阴吊韩信庙】李绅 
<br>
<br>功高自弃汉元臣，遗庙阴森楚水滨。英主任贤增虎翼， 
<br>假王徼福犯龙鳞。贱能忍耻卑狂少，贵乏怀忠近佞人。 
<br>徒用千金酬一饭，不知明哲重防身。
<br>
<br>
<br>
<br>&nbsp;&nbsp; 卷482_25 【却入泗口】李绅 
<br>
<br>洪河一派清淮接，堤草芦花万里秋。烟树寂寥分楚泽， 
<br>海云明灭满扬州。望深江汉连天远，思起乡闾满眼愁。 
<br>惆怅路岐真此处，夕阳西没水东流。
<br>
<br>
<br>
<br>&nbsp;&nbsp; 卷482_26 【重入洛阳东门】李绅 
<br>
<br>商颜重命伊川叟，时事知非入洛人。连野碧流通御苑， 
<br>满阶秋草过天津。每惭清秩容衰齿，犹有华簪寄病身。 
<br>驱马独归寻里巷，日斜行处旧红尘。
<br>
<br>
<br>
<br>&nbsp;&nbsp; 卷482_27 【拜三川守】李绅 
<br>
<br>恭承宠诏临伊洛，静守朝章化比闾。风变市儿惊偃草， 
<br>雨晴郊薮谬随车。改张琴瑟移胶柱，止息笙篁辨鲁鱼。 
<br>唯有从容期一德，使齐文教奉皇居。
<br>
<br>
<br>
<br>&nbsp;&nbsp; 卷482_28 【庆云见】李绅 
<br>
<br>礼成中岳陈金册，祥报卿云冠玉峰。轻未透林疑待凤， 
<br>细非行雨讵从龙。卷风变彩霏微薄，照日笼光映隐重。 
<br>还入九霄成沆瀣，夕岚生处鹤归松。
<br>
<br>
<br>
<br>&nbsp;&nbsp; 卷482_29 【灵蛇见少林寺】李绅 
<br>
<br>琐文结绶灵蛇降，蠖屈螭盘顾视闲。鳞蹙翠光抽璀璨， 
<br>腹连金彩动弯环。已应蜕骨风雷后，岂效衔珠草莽间。 
<br>知尔全身护昆阆，不矜挥尾在常山。
<br>
<br>
<br>
<br>&nbsp;&nbsp; 卷482_30 【拜宣武军节度使】李绅 
<br>
<br>油幢并入虎旗开，锦橐从天凤诏来。星应魏师新鼓角， 
<br>地嫌梁苑旧池台。日晖红旆分如电，人拥青门动若雷。 
<br>伊洛镜清回首处，是非纷杂任尘埃。
<br>
<br>
<br>
<br>&nbsp;&nbsp; 卷482_31 【到宣武三十韵】李绅 
<br>
<br>七月趋梁苑，三年谢尹京。旧风除物蠹，新律奉师贞。 
<br>龙节双油重，蛇矛百练明。跃鱼连后旆，腾虎耀前旌。 
<br>路转金神并，川开铁马横。拥旄差白羽，分辔引红缨。 
<br>在浚风烟接，维嵩巩洛清。贯鱼奔骑疾，连雁卷行轻。 
<br>烟垒风调角，秋原雨洗兵。宿云看布甲，疏柳见分营。 
<br>鼓彻通宵警，和门候晓晴。虎符三校列，鱼胄万夫迎。 
<br>弄马猿猱健，奔车角牴呈。驾肩傍隘道，张幕内连楹。 
<br>森戟承三令，攒戈退一声。及郊知雨过，观俗辨风行。 
<br>望宋怜思女，游梁念客卿。义夫留感激，公子播英名。 
<br>泽广豚鱼洽，恩宣岂弟生。善师忘任智，中略在推诚。 
<br>式宴歌钟合，陈筵绮绣并。戏鼙千卒跃，均酒百壶倾。 
<br>乐与师徒共，欢从井邑盈。教通因渐染，人悦尚和平。 
<br>授钺惭分阃，登坛荷列城。虚裘朝独坐，雄剑夜孤鸣。 
<br>白发侵霜变，丹心捧日惊。卫青终保志，潘岳未忘情。 
<br>期月终迷化，三年讵有成。惟看波海动，天外斩长鲸。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷483_1 【江南暮春寄家】李绅 
<br>
<br>雒阳城见梅迎雪，鱼口桥逢雪送梅。剑水寺前芳草合， 
<br>镜湖亭上野花开。江鸿断续翻云去，海燕差池拂水回。 
<br>想得心知近寒食，潜听喜鹊望归来。
<br>
<br>
<br>&nbsp;&nbsp; 卷483_2 【奉酬乐天立秋夕有怀见寄】李绅 
<br>
<br>深夜星汉静，秋风初报凉。阶篁淅沥响，露叶参差光。 
<br>冰兔半升魄，铜壶微滴长。薄帷乍飘卷，襟带轻摇飏。 
<br>此际昏梦清，斜月满轩房。屣履步前楹，剑戟森在行。 
<br>重城宵正分，号鼓互相望。独坐有所思，夫君鸾凤章。 
<br>天津落星河，一苇安可航。龙泉白玉首，鱼服黄金装。 
<br>报国未知效，惟鹈徒在梁。裴回顾戎旃，颢气生东方。 
<br>衰叶满栏草，斑毛盈镜霜。羸牛未脱辕，老马强腾骧。 
<br>吟君白雪唱，惭愧巴人肠。
<br>
<br>
<br>
<br>&nbsp;&nbsp; 卷483_3 【山出云】李绅 
<br>
<br>杳霭祥云起，飘飏翠岭新。萦峰开石秀，吐叶间松春。 
<br>林静翻空少，山明度岭频。回崖时掩鹤，幽涧或随人。 
<br>姑射朝凝雪，阳台晚伴神。悠悠九霄上，应坐玉京宾。
<br>
<br>
<br>
<br>&nbsp;&nbsp; 卷483_4 【上党奏庆云见】李绅 
<br>
<br>飞龙久驭宇，真气尚兴云。五色传嘉瑞，千龄表圣君。 
<br>从风忽萧索，依汉更氛氲。影彻天初霁，光鲜日未曛。 
<br>表祥近自远，垂化聚还分。宁作无依者，空传陶令文。
<br>
<br>
<br>
<br>&nbsp;&nbsp; 卷483_5 【华山庆云见】李绅 
<br>
<br>圣主祠名岳，高峰发庆云。金柯初缭绕，玉叶渐氛氲。 
<br>气色含珠日，晴夫吐翠雰。依稀来鹤态，仿佛列山群。 
<br>万树流光影，千潭写锦文。苍生欣有望，祥瑞在吾君。
<br>
<br>
<br>
<br>&nbsp;&nbsp; 卷483_6 【欲到西陵寄王行周】李绅 
<br>
<br>西陵沙岸回流急，船底粘沙去岸遥。驿吏递呼催下缆， 
<br>棹郎闲立道齐桡。犹瞻伍相青山庙，未见双童白鹤桥。 
<br>欲责舟人无次第，自知贪酒过春潮。
<br>
<br>
<br>
<br>&nbsp;&nbsp; 卷483_7 【华顶】李绅 
<br>
<br>欲向仙峰炼九丹，独瞻华顶礼仙坛。石标琪树凌空碧， 
<br>水挂银河映月寒。天外鹤声随绛节，洞中云气隐琅玕。 
<br>浮生未有从师地，空诵仙经想羽翰。
<br>
<br>
<br>
<br>&nbsp;&nbsp; 卷483_8 【莺莺歌（一作东飞伯劳西飞燕歌，为莺莺作）】李绅 
<br>
<br>伯劳飞迟燕飞疾，垂杨绽金花笑日。绿窗娇女字莺莺， 
<br>金雀娅鬟年十七。黄姑上天阿母在，寂寞霜姿素莲质。 
<br>门掩重关萧寺中，芳草花时不曾出。
<br>
<br>
<br>
<br>&nbsp;&nbsp; 卷483_9 【赠毛仙翁】李绅 
<br>
<br>忆昔我祖神仙主，玄元皇帝周柱史。曾师轩黄友尧汤， 
<br>混迹和光佐周武。周之天子无仙气，成武康昭都瞥尔。 
<br>穆王粗识神仙事，八极轮蹄方逞志。鹤发韬真世不知， 
<br>日月星辰几回死。金鼎作丹丹化碧，三万六千神入宅。 
<br>仙兄受术几千年，已是当时驾鸿客。海光悠容天路长， 
<br>春风玉女开宫院。紫笔亲教书姓名，玉皇诏刻青金简。 
<br>桂窗一别三千春，秦妃镜里娥眉新。忽控香虬天上去， 
<br>海隅劫石霄花尘。一从仙驾辞中土，顽日昏风老无主。 
<br>九州争夺无时休，八骏垂头避豺虎。我亦玄元千世孙， 
<br>眼穿望断苍烟根。花麟白凤竟冥寞，飞春走月劳神昏。 
<br>百年命促奔马疾，愁肠盘结心摧崒。今朝稽首拜仙兄， 
<br>愿赠丹砂化秋骨。
<br>
<br>
<br>
<br>&nbsp;&nbsp; 卷483_10 【和晋公三首】李绅 
<br>
<br>凤仪常欲附，蚊力自知微。愿假樽罍末，膺门自此依。
<br>
<br>貂蝉公独步，鸳鹭我同群。插羽先飞酒，交锋便著文。
<br>
<br>穷阴初莽苍，离思渐氛氲。残雪午桥岸，斜阳伊水滨。
<br>
<br>
<br>
<br>&nbsp;&nbsp; 卷483_11 【古风二首】李绅 
<br>
<br>春种一粒粟，秋成万颗子。四海无闲田，农夫犹饿死。
<br>
<br>锄禾日当午，汗滴禾下土。谁知盘中餐，粒粒皆辛苦。
<br>
<br>
<br>
<br>&nbsp;&nbsp; 卷483_12 【柳二首】李绅 
<br>
<br>陶令门前罥接篱，亚夫营里拂朱旗。
<br>人事推移无旧物，年年春至绿垂丝。
<br>
<br>千条垂柳拂金丝，日暖牵风叶学眉。
<br>愁见花飞狂不定，还同轻薄五陵儿。
<br>
<br>
<br>
<br>&nbsp;&nbsp; 卷483_13 【题白乐天文集】李绅 
<br>
<br>寄玉莲花藏，缄珠贝叶扃。院闲容客读，讲倦许僧听。 
<br>部列雕金榜，题存刻石铭。永添鸿宝集，莫杂小乘经。
<br>
<br>
<br>
<br>&nbsp;&nbsp; 卷483_14 【答章孝标】李绅 
<br>
<br>假金方用真金镀，若是真金不镀金。
<br>十载长安得一第，何须空腹用高心。
<br>
<br>
<br>
<br>&nbsp;&nbsp; 卷483_15 【朱槿花】李绅 
<br>
<br>瘴烟长暖无霜雪，槿艳繁花满树红。
<br>每叹芳菲四时厌，不知开落有春风。
<br>
<br>
<br>
<br>&nbsp;&nbsp; 卷483_16 【至潭州闻猿】李绅 
<br>
<br>昔陪天上三清客，今作端州万里人。
<br>湘浦更闻猿夜啸，断肠无泪可沾巾。
<br>
<br>
<br>
<br>&nbsp;&nbsp; 卷483_17 【江亭】李绅 
<br>
<br>瘴江昏雾连天合，欲作家书更断肠。
<br>今日病身悲状候，岂能埋骨向炎荒。
<br>
<br>
<br>
<br>&nbsp;&nbsp; 卷483_18 【红蕉花】李绅 
<br>
<br>红蕉花样炎方识，瘴水溪边色最深。
<br>叶满丛深殷似火，不唯烧眼更烧心。
<br>
<br>
<br>
<br>&nbsp;&nbsp; 卷483_19 【忆汉月】李绅 
<br>
<br>花开花落无时节，春去春来有底凭。
<br>燕子不藏雷不蛰，烛烟昏雾暗腾腾。
<br>
<br>
<br>
<br>&nbsp;&nbsp; 卷483_20 【端州江亭得家书二首】李绅 
<br>
<br>雨中鹊语喧江树，风处蛛丝飏水浔。
<br>开拆远书何事喜，数行家信抵千金。
<br>
<br>长安别日春风早，岭外今来白露秋。
<br>莫道淮南悲木叶，不闻摇落更堪愁。
<br>
<br>
<br>
<br>&nbsp;&nbsp; 卷483_21 【闻猿】李绅 
<br>
<br>见说三声巴峡深，此时行者尽沾襟。
<br>端州江口连云处，始信哀猿伤客心。
<br>
<br>
<br>
<br>&nbsp;&nbsp; 卷483_22 【赠韦金吾】李绅 
<br>
<br>自报金吾主禁兵，腰间宝剑重横行。
<br>接舆也是狂歌客，更就将军乞一声。
<br>
<br>
<br>
<br>&nbsp;&nbsp; 卷483_23 【长门怨】李绅 
<br>
<br>宫殿沈沈晓欲分，昭阳更漏不堪闻。
<br>珊瑚枕上千行泪，不是思君是恨君。
<br>
<br>
<br>
<br>&nbsp;&nbsp; 卷483_24 【龟山寺鱼池】李绅 
<br>
<br>汲水添池活白莲，十千鬐鬣尽生天。
<br>凡庸不识慈悲意，自葬江鱼入九泉。
<br>
<br>剃发多缘是代耕，好闻人死恶人生。
<br>祇园说法无高下，尔辈何劳尚世情。
<br>
<br>
<br>
<br>&nbsp;&nbsp; 卷483_25 【赋月】李绅 
<br>
<br>月。光辉，皎洁。耀乾坤，静空阔。圆满中秋，玩争诗哲。 
<br>玉兔镝难穿，桂枝人共折。万象照乃无私，琼台岂遮君谒。 
<br>抱琴对弹别鹤声，不得知音声不切。
<br>
<br>
<br>
<br>&nbsp;&nbsp; 卷483_26 【句】李绅 
<br>
<br>君咏风月夕，余当童稚年。闲窗读书罢，偷咏左司篇。 
<br>（韦应物为滁州刺史，有《登北楼》诗。绅后为刺史继和， 
<br>存句止此，见《方舆胜览》）
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷484_1 【和太原张相公山亭怀古】崔公信 
<br>
<br>叠石状崖巘，翠含城上楼。前移庐霍峰，远带沅湘流。 
<br>潇洒主人静，夤缘芳径幽。清辉在昏旦，岂异东山游。
<br>
<br>
<br>&nbsp;&nbsp; 卷484_2 【过小妓英英墓】杨虞卿 
<br>
<br>萧晨骑马出皇都，闻说埋冤在路隅。别我已为泉下土， 
<br>思君犹似掌中珠。四弦品柱声初绝，三尺孤坟草已枯。 
<br>兰质蕙心何所在，焉知过者是狂夫。
<br>
<br>
<br>
<br>&nbsp;&nbsp; 卷484_3 【句】杨虞卿 
<br>
<br>河势昆仑远，山形菡萏秋。（《过华作》）
<br>
<br>
<br>
<br>&nbsp;&nbsp; 卷484_4 【和段相公登武担寺西台】杨汝士 
<br>
<br>清净此道宫，层台复倚空。偶时三伏外，列席九霄中。 
<br>平视云端路，高临树杪风。自怜荣末座，前日别池笼。
<br>
<br>
<br>
<br>&nbsp;&nbsp; 卷484_5 【和段相公夏登张仪楼】杨汝士 
<br>
<br>从公城上来，秋近绝纤埃。楼古秦规在，江分蜀望开。 
<br>远山标宿雪，末席本寒灰。陪赏今为忝，临欢敢诉杯。
<br>
<br>
<br>
<br>&nbsp;&nbsp; 卷484_6 【和宗人尚书嗣复祠祭武侯毕，题临淮公旧碑】杨汝士 
<br>
<br>古柏森然地，修严蜀相祠。一过荣异代，三顾盛当时。 
<br>功德流何远，馨香荐未衰。敬名探国志，饰像慰甿思。 
<br>昔谒从征盖，今闻拥信旗。固宜光宠下，有泪刻前碑。
<br>
<br>
<br>
<br>&nbsp;&nbsp; 卷484_7 【宴杨仆射新昌里第】杨汝士 
<br>
<br>隔坐应须赐御屏，尽将仙翰入高冥。文章旧价留鸾掖， 
<br>桃李新阴在鲤庭。再岁生徒陈贺宴，一时良史尽传馨。 
<br>当时疏广虽云盛，讵有兹筵醉绿醽。
<br>
<br>
<br>
<br>&nbsp;&nbsp; 卷484_8 【建节后偶作】杨汝士 
<br>
<br>抛却弓刀上砌台，上方台榭与云开。
<br>山僧见我衣裳窄，知道新从战地来。
<br>
<br>
<br>
<br>&nbsp;&nbsp; 卷484_9 【题画山水】杨汝士 
<br>
<br>太华峰前是故乡，路人遥指读书堂。
<br>如今老大骑官马，羞向关西道姓杨。
<br>
<br>
<br>
<br>&nbsp;&nbsp; 卷484_10 【贺筵占赠营妓】杨汝士 
<br>
<br>郎君得意及青春，蜀国将军又不贫。
<br>一曲高歌红一匹，两头娘子谢夫人。
<br>
<br>
<br>
<br>&nbsp;&nbsp; 卷484_11 【句】杨汝士 
<br>
<br>昔日兰亭无艳质，此时金谷有高人。（裴令公居守东洛， 
<br>夜宴半酣，公索句，元白有得色，时公为破题，次至汝 
<br>士云云。白知不能加，遽裂之，曰：“笙歌鼎沸，勿作 
<br>冷淡生活。”元顾白曰：“乐天所谓能全其名者也。”）
<br>
<br>
<br>
<br>&nbsp;&nbsp; 卷484_12 【赋得芙蓉出水】陈至 
<br>
<br>菡萏迎秋吐，夭摇映水滨。剑芒开宝匣，峰影写蒲津。 
<br>下覆参差荇，高辞苒弱蘋。自当巢翠甲，非止戏赪鳞。 
<br>莫以时先后，而言色故新。芳香正堪玩，谁报涉江人。
<br>
<br>
<br>
<br>&nbsp;&nbsp; 卷484_13 【荐冰】陈至 
<br>
<br>凌寒开涸沍，寝庙致精诚。色静澄三酒，光寒肃两楹。 
<br>形盐非近进，玉豆为潜英。礼自春分展，坚从北陆成。 
<br>藉茅心共结，出鉴水渐明。幸得来观荐，灵台一小生。
<br>
<br>
<br>
<br>&nbsp;&nbsp; 卷484_14 【句】陈至 
<br>
<br>藻井尚寒龙迹在，红楼初施日光通。（《红楼院》）
<br>
<br>
<br>
<br>&nbsp;&nbsp; 卷484_15 【荐冰】赵蕃 
<br>
<br>仲月开凌室，斋心感圣情。寒姿分玉坐，皓彩发丹楹。 
<br>积素因风壮，虚空向日明。遥涵窗户冷，近映冕旒清。 
<br>在掌光逾澈，当轩质自轻。良辰方可致，由此表精诚。
<br>
<br>
<br>
<br>&nbsp;&nbsp; 卷484_16 【老人星】赵蕃 
<br>
<br>大史占南极，秋分见寿星。增辉延宝历，发曜起祥经。 
<br>灼烁依狼地，昭彰近帝庭。高悬方杳杳，孤白乍荧荧。 
<br>应见光新吐，休征德自形。既能符圣祚，从此表遐龄。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷485_1 【古意】鲍溶 
<br>
<br>女萝寄青松，绿蔓花绵绵。三五定君婚，结发早移天。 
<br>肃肃羔雁礼，泠泠琴瑟篇。恭承采蘩祀，敢效同车贤。 
<br>皎日不留景，良辰如逝川。愁心忽移爱，花貌无归妍。 
<br>翠袖皓珠粉，碧阶封绿钱。新人易如玉，废瑟难为弦。 
<br>寄谢蕣华木，荣君香阁前。岂无摇落苦，贵与根蒂连。 
<br>希君旧光景，照妾薄暮年。
<br>
<br>
<br>&nbsp;&nbsp; 卷485_2 【萧史图歌】鲍溶 
<br>
<br>霜绡数幅八月天，彩龙引凤堂堂然。小载萧仙穆公女， 
<br>随仙上归玉京去。仙路迢遥烟几重，女衣清净云三素。 
<br>胡髯毵珊云髻光，翠蕤皎洁琼华凉。露痕烟迹渍红貌， 
<br>疑别秦宫初断肠。此天每在西北上，紫霄洞客晓烟望。
<br>
<br>
<br>
<br>&nbsp;&nbsp; 卷485_3 【会仙歌】鲍溶 
<br>
<br>轻轻濛濛，龙言凤语何从容，耳有响兮目无踪。杳杳默默， 
<br>花张锦织，王母初自昆仑来，茅盈王方平在侧。 
<br>青毛仙鸟衔锦符，谨上阿环起居王母书。始知仙事亦多故， 
<br>一隔绛河千岁馀。详玉字，多喜气，瑶台明月来堕地。 
<br>冠剑低昂蹈舞频，礼容尽若君臣事。愿言小仙艺， 
<br>姓名许飞琼，洞阴玉磬敲天声。乐王母，一送玉杯长命酒。 
<br>碧花醉，灵扬扬，笑赐二子长生方。二子未及伸拜谢， 
<br>苍苍上兮皇皇下。
<br>
<br>
<br>
<br>&nbsp;&nbsp; 卷485_4 【李夫人歌】鲍溶 
<br>
<br>璿闺羽帐华烛陈，方士夜降夫人神。葳蕤半露芙蓉色， 
<br>窈窕将期环珮身。丽如三五月，可望难亲近。 
<br>嚬黛含犀竟不言，春思秋怨谁能问。欲求巧笑如生时， 
<br>歌尘在空瑟衔丝。神来未及梦相见，帝比初亡心更悲。 
<br>爱之欲其生又死，东流万代无回水。宫漏丁丁夜向晨， 
<br>烟消雾散愁方士。
<br>
<br>
<br>
<br>&nbsp;&nbsp; 卷485_5 【水殿采菱歌】鲍溶 
<br>
<br>宫鸦叫赤光，潮声入宫宫影凉。火华啼露卷横塘， 
<br>金堤四合宛柔扬。美人荷裙芙蓉妆，柔荑萦雾棹龙航。 
<br>采莲一声歌态长，青丝结眼捕鸳鸯。
<br>
<br>
<br>
<br>&nbsp;&nbsp; 卷485_6 【周先生画洞庭歌】鲍溶 
<br>
<br>江南客，水为乡，舟为宅，能以笔锋知地脉。 
<br>闲分楚水入丹青，不下此堂临洞庭。水文不浪烟不动， 
<br>木末棱棱山碧重。帝子应哀窈窕云，客人似得婵娟梦。 
<br>六月火光衣上生，斋心寂听潺湲声。林冰摇镜水拂簟， 
<br>尽日独卧秋风清。因游洞庭不出户，疑君如有长生路。 
<br>玉壶先生在何处？
<br>
<br>
<br>
<br>&nbsp;&nbsp; 卷485_7 【霓裳羽衣歌】鲍溶 
<br>
<br>玉烟生窗午轻凝，晨华左耀鲜相凌。人言天孙机上亲手迹， 
<br>有时怨别无所惜。遂令武帝厌云韶，金针天丝缀飘飘。 
<br>五声写出心中见，拊石喧金柏梁殿。此衣春日赐何人， 
<br>秦女腰肢轻若燕。香风间旋众彩随，联联珍珠贯长丝。 
<br>眼前意是三清客，星宿离离绕身白。鸾凤有声不见身， 
<br>出宫入徵随伶人。神仙如月只可望，瑶华池头几惆怅。 
<br>乔山一闭曲未终，鼎湖秋惊白头浪。
<br>
<br>
<br>
<br>&nbsp;&nbsp; 卷485_8 【寓兴】鲍溶 
<br>
<br>念来若望神，追往如话梦。梦神不无迹，谁使烦心用。 
<br>鲁圣虚泣麟，楚狂浪歌凤。那言阮家子，更作穷途恸。
<br>
<br>
<br>
<br>&nbsp;&nbsp; 卷485_9 【游山】鲍溶 
<br>
<br>白道行深云，云高路弥细。时时天上客，遗路人间世。 
<br>烟花最深处，井臼得空刺。天寒鹤巢林，石长泉脉闭。 
<br>神化万灵集，心期一朝契。不见金板书，谁知阮家裔。 
<br>终期太古人，问取松柏岁。
<br>
<br>
<br>
<br>&nbsp;&nbsp; 卷485_10 【隋宫】鲍溶 
<br>
<br>御街多行客，行客悲春风。楚老几代人，种田炀帝宫。 
<br>零落池台势，高低禾黍中。
<br>
<br>
<br>
<br>&nbsp;&nbsp; 卷485_11 【怀仙二首】鲍溶 
<br>
<br>昆仑九层台，台上宫城峻。西母持地图，东来献虞舜。 
<br>虞宫礼成后，回驾仙风顺。十二楼上人，笙歌沸天引。 
<br>裴回扶桑路，白日生离恨。青鸟更不来，麻姑断书信。 
<br>乃知东海水，清浅谁能问。
<br>
<br>阆峰绮阁几千丈，瑶水西流十二城。
<br>曾见周灵王太子，碧桃花下自吹笙。
<br>
<br>
<br>
<br>&nbsp;&nbsp; 卷485_12 【怀远人】鲍溶 
<br>
<br>远道在天际，客行如浮云。浮云不知归，似我长望君。 
<br>秋至汉水高，南音何时闻。瑶草难远寄，西风气氤氲。 
<br>常恐山岳游，不反鸾凤群。无厌坐迟人，风雨惊斯文。
<br>
<br>
<br>
<br>&nbsp;&nbsp; 卷485_13 【怀尹真人】鲍溶 
<br>
<br>万里叠嶂翠，一心浮云闲。羽人杏花发，倚树红琼颜。 
<br>流水杳冥外，女萝阴荫间。却思人间世，多恐不可还。 
<br>青鸟飞难远，春云晴不闲。但恐五灵车，山上复有山。
<br>
<br>
<br>
<br>&nbsp;&nbsp; 卷485_14 【秋晚铜山道中宿隐者】鲍溶 
<br>
<br>我乡山川遥，秋晚空景促。天明共云散，日落依鸟宿。 
<br>主人逃名子，鹤发卧空谷。野言得真风，山貌宜古服。 
<br>喜于无声地，暂傲羲皇俗。秋窗照疏萤，寒犬吠落木。 
<br>朝隐留此处，一点天边宿。今忆见此时，添悲览止足。 
<br>迟迟清夜昼，幽路出深竹。笑谢万户侯，余将耻干禄。
<br>
<br>
<br>
<br>&nbsp;&nbsp; 卷485_15 【感怀】鲍溶 
<br>
<br>宿心不觉远，事去劳追忆。旷古川上怀，东流几时息。 
<br>门前青山路，眼见归不得。晓梦云月光，过秋兰蕙色。
<br>
<br>
<br>
<br>&nbsp;&nbsp; 卷485_16 【经秦皇墓】鲍溶 
<br>
<br>左岗青虬盘，右坂白虎踞。谁识此中陵，祖龙藏身处。 
<br>别为一天地，下入三泉路。珠华翔青鸟，玉影耀白兔。 
<br>山河一易姓，万事随人去。白昼盗开陵，玄冬火焚树。 
<br>哀哉送死厚，乃为弃身具。死者不复知，回看汉文墓。
<br>
<br>
<br>
<br>&nbsp;&nbsp; 卷485_17 【将归旧山留别孟郊】鲍溶 
<br>
<br>择木无利刃，羡鱼无巧纶。如何不量力，自取中路贫。 
<br>前者不厌耕，一日不离亲。今来千里外，我心不在身。 
<br>悠悠慈母心，惟愿才如人。蚕桑能几许，衣服常著新。 
<br>一饭吐尺丝，谁见此殷勤。别君归耕去，持火烧车轮。
<br>
<br>
<br>
<br>&nbsp;&nbsp; 卷485_18 【留辞杜员外式方】鲍溶 
<br>
<br>东风吹旅怀，乡梦无夜无。惭见君子堂，贫思上归途。 
<br>海岳泛念深，涓尘复何须。婆娑不在本，屈曲无弦弧。 
<br>恻恻奉离尊，承欢独向隅。时当凤来日，孰用鸡鸣夫。 
<br>回首九仙门，皇家在玉壶。惭非海人别，泪下不成珠。
<br>
<br>
<br>
<br>&nbsp;&nbsp; 卷485_19 【长城】鲍溶 
<br>
<br>蒙公虏生人，北筑秦氏冤。祸兴萧墙内，万里防祸根。 
<br>城成六国亡，宫阙启千门。生人半为土，何用空中原。 
<br>奈何家天下，骨肉尚无恩。投沙拥海水，安得久不翻。 
<br>乘高惨人魂，寒日易黄昏。枯骨贯朽铁，砂中如有言。 
<br>万古骊山下，徒悲野火燔。
<br>
<br>
<br>
<br>&nbsp;&nbsp; 卷485_20 【蔡平喜遇河阳马判官宽话别】鲍溶 
<br>
<br>从事东军正四年，相逢且喜偃兵前。看寻狡兔翻三窟， 
<br>见射妖星落九天。江上柳营回鼓角，河阳花府望神仙。 
<br>秋风萧飒醉中别，白马嘶霜雁叫烟。
<br>
<br>
<br>
<br>&nbsp;&nbsp; 卷485_21 【寄福州从事殷尧藩】鲍溶 
<br>
<br>越岭寒轻物象殊，海城台阁似蓬壶。几回入市鲛绡女， 
<br>终岁啼花山鹧鸪。雷令剑龙知去未，虎夷云鹤亦来无。 
<br>就中静事冥宵话，何惜双轮访病夫。
<br>
<br>
<br>
<br>&nbsp;&nbsp; 卷485_22 【壮士行】鲍溶 
<br>
<br>西方太白高，壮士羞病死。心知报恩处，对酒歌易水。 
<br>沙鸿嗥天末，横剑别妻子。苏武执节归，班超束书起。 
<br>山河不足重，重在遇知己。
<br>
<br>
<br>
<br>&nbsp;&nbsp; 卷485_23 【章华宫行】鲍溶 
<br>
<br>烟渚南鸿呼晓群，章华宫娥怨行云。十二巫峰仰天绿， 
<br>金车何处邀云宿。小腰婑堕三千人，宫衣水碧颜青春。 
<br>岂无一人似神女，忍使黛蛾常不伸。黛蛾不伸犹自可， 
<br>春朝诸处门常锁。
<br>
<br>
<br>
<br>&nbsp;&nbsp; 卷485_24 【倚瑟行】鲍溶 
<br>
<br>金舆传惊灞浐水，龙旗参天行殿巍。左文皇帝右慎姬， 
<br>北面侍臣张释之。因高知处邯郸道，寿陵已见生秋草。 
<br>万世何人不此归，一言出口堪生老。高歌倚瑟流清悲， 
<br>徐乐哀生知为谁。臣惊欢叹不可放，愿赐一言释名妄。 
<br>明珠为日红亭亭，水银为河玉为星。泉宫一闭秦国丧， 
<br>牧童弄火骊山上。与世无情在速贫，弃尸于野由斯葬。 
<br>生死茫茫不可知，视不一姓君莫悲。始皇有训二世哲， 
<br>君独何人至于斯。灞陵一代无发毁，俭风本是张廷尉。
<br>
<br>
<br>
<br>&nbsp;&nbsp; 卷485_25 【辞辇行】鲍溶 
<br>
<br>汉家代久淳风薄，帝重微行极荒乐。青娥三千奉一人， 
<br>班女不以色事君。朝停玉辇诏同载，三十六宫皆眄睐。 
<br>不惊六马缓天仪，从容鸣环前致辞。君恩如海深难竭， 
<br>妾命如丝轻易绝。愿陪阿母同小星，敢使太阳齐万物。 
<br>周末幽王不可宗，妾闻上圣遗休风。五更三老侍白日， 
<br>八十一女居深宫。愿将辇内有馀席，回赐忠臣妾恩泽。 
<br>一时节义动贤君，千年名姓香氛氲，渐台水死何伤闻。
<br>
<br>
<br>
<br>&nbsp;&nbsp; 卷485_26 【巢乌行】鲍溶 
<br>
<br>乌生几子林萧条，雄乌求食雌守巢。夜愁风雨巢倾覆， 
<br>常见一乌巢下宿。日长雏饥雄未回，雌乌下巢去哀哀。 
<br>野田春尽少遗谷，寻食不得饥飞来。黄雀亦引数青雀， 
<br>雀飞未远乌惊落。既分青雀啖尔雏，尔雏虽长心何如。 
<br>将飞不飞犹未忍，古瑟写哀哀不尽。杀生养生复养生， 
<br>呜呜啧啧何时平。
<br>
<br>
<br>
<br>&nbsp;&nbsp; 卷485_27 【姑苏宫行】鲍溶 
<br>
<br>姑苏宫，九层金台半虚空。雕楹璇题斗皎洁， 
<br>中有妖姬似明月。西见洞庭秋镜开，水华百里盘宫来。 
<br>越王采女能水戏，仙舟如龙旌曳翠。羽盖晴翻橘柚香， 
<br>玉笙夜送芙蓉醉。归帆平静君无劳，还从下下上高高。
<br>
<br>
<br>
<br>&nbsp;&nbsp; 卷485_28 【悲哉行】鲍溶 
<br>
<br>促促晨复昏，死生同一源。贵年不惧老，贱老伤久存。 
<br>朗朗哭前歌，绛旌引幽魂。来为千金子，去卧百草根。 
<br>黄土塞生路，悲风送回辕。金鞍旧良马，四顾不入门。 
<br>生结千岁念，荣华及百孙。黄金买性命，白刃酬一言。 
<br>宁知北山下，松柏侵田园。
<br>
<br>
<br>
<br>&nbsp;&nbsp; 卷485_29 【元日早朝行（一作鲍防诗）】鲍溶 
<br>
<br>乾元发生春为宗，盛德在天斗建东。东方岁星大明宫， 
<br>南山喜气摇晴空。望云五等舞万玉，献寿一声出千峰。 
<br>文章垂彩礼乐正，太白下直旌旗红。旌旗不断春风前， 
<br>直如朱绳非尔妍。
<br>
<br>
<br>
<br>&nbsp;&nbsp; 卷485_30 【秋怀五首】鲍溶 
<br>
<br>促促生有涯，营营意无限。无限意未申，有涯生已晚。 
<br>恩荣不可恃，天道归寸管。老如影随人，时若车下坂。 
<br>行者归期尽，居人心更远。凉风日萧条，亲戚长在眼。 
<br>多忧知无奈，圣贤莫能免。客鸟投本枝，生生复深浅。
<br>
<br>秋晓客迢迢，月清风楚楚。草虫夜侵我，唧唧床下语。 
<br>流年白日驰，微愿不我与。心如缫丝纶，展转多头绪。 
<br>凭觞散烦襟，援瑟清夜拊。回感帝子心，空堂有烟雨。 
<br>丝减悲不减，器新声更古。一弦有馀哀，何况二十五。
<br>
<br>九月夜如年，幽房劳别梦。不知别日远，夜夜犹相送。 
<br>玉床暗虫响，锦席寒泪冻。明镜失旧人，空林误归凤。 
<br>新年堪爱惜，锦字亦珍重。一念皎皎时，幽襟非所用。
<br>
<br>金气白日来，疏黄满河关。平居乏愉悦，况复身险艰。 
<br>一忆故乡居，一望客人还。两心四海中，谁不伤朱颜。 
<br>双燕不巢树，浮萍不出山。性命君由天，安得易其间。 
<br>休悲砌虫苦，此日无人闲。
<br>
<br>龙荒变露色，燕雁南为客。游子声影中，涕零念离析。 
<br>四时如车马，转此今与昔。往叹在空中，存事委幽迹。 
<br>翩翩日敛照，朗朗月系夕。物生春不留，年壮老还迫。 
<br>天机杳何为，长寿与松柏。
<br>
<br>
<br>
<br>&nbsp;&nbsp; 卷485_31 【秋夜对月怀李正封】鲍溶 
<br>
<br>援琴怅独立，高月对秋堂。美人远于月，徒望空景光。 
<br>坐忆执手时，七弦起凄凉。平生知音少，君子安可忘。 
<br>客意如梦寐，路岐遍四方。日远迷所之，满天心暗伤。 
<br>主奉二鲤鱼，中含五文章。惜无千金答，愁思盈中肠。 
<br>此夕临风叹，零露沾衣裳。
<br>
<br>
<br>
<br>&nbsp;&nbsp; 卷485_32 【庐山石镜】鲍溶 
<br>
<br>东岩采薇人，岩际朝见月。怪堕幽萝间，非时更澄彻。 
<br>绿萝就玉兔，再与高鸟歇。清光照掌中，始悟石上发。 
<br>谁传阴阳火，铸此天地物。深影藏半山，虚轮带凝雪。 
<br>早回谢公赏，今遇樵夫说。白日乘彩霞，翩翩对容发。 
<br>我图辨鬼魅，信美留烟阙。形神乍相逢，竟夕难取别。 
<br>如其终身照，可化黄金骨。
<br>
<br>
<br>
<br>&nbsp;&nbsp; 卷485_33 【与峨眉山道士期尽日不至】鲍溶 
<br>
<br>倾景安再中，人生有何常。胡为少君别，风驭峨眉阳。 
<br>结我千日期，青山故人堂。期尽师不至，望云空烧香。 
<br>顾惭有限身，易老白日光。怀君屡惊叹，支体安能强。 
<br>往闻清修箓，未究服食方。瑶田有灵芝，眼见不得尝。 
<br>玉壶贮天地，岁月亦已长。若用壶中景，东溟又堪伤。 
<br>寄言赤玉箫，夜夜吹清商。
<br>
<br>
<br>
<br>&nbsp;&nbsp; 卷485_34 【述德上太原严尚书绶（一作王尚书，无绶字）】鲍溶 
<br>
<br>帝命河岳神，降灵翼轩辕。天王委管籥，开闭秦北门。 
<br>顶戴日月光，口宣雨露言。甲马不及汗，天骄自亡魂。 
<br>清冢入内地，黄河穷本源。风云寝气象，鸟兽翔旗幡。 
<br>军人歌无胡，长剑倚昆仑。终古鞭血地，到今耕稼繁。 
<br>樵客天一畔，何由拜旌轩。愿请执御臣，为公动朱轓。 
<br>岂令群荒外，尚有辜帝恩。愿陈田舍歌，暂息四座喧。 
<br>条桑去附枝，薙草绝本根。可惜汉公主，哀哀嫁乌孙。
<br>
<br>
<br>
<br>&nbsp;&nbsp; 卷485_35 【山中怀刘修】鲍溶 
<br>
<br>松老秋意孤，夜凉吟风水。山人在远道，相忆中夜起。 
<br>春光如不至，幽兰含香死。响象离鹤情，念来一相似。 
<br>月斜掩扉卧，又在梦魂里。
<br>
<br>
<br>
<br>&nbsp;&nbsp; 卷485_36 【塞下】鲍溶 
<br>
<br>北风号蓟门，杀气日夜兴。咸阳三千里，驿马如饥鹰。 
<br>行子久去乡，逢山不敢登。寒日惨大野，虏云若飞鹏。 
<br>西北防秋军，麾幢宿层层。匈奴天未丧，战鼓长登登。 
<br>汉卒马上老，繁缨空丝绳。诚知天所骄，欲罢又不能。
<br>
<br>
<br>
<br>&nbsp;&nbsp; 卷485_37 【送僧南游】鲍溶 
<br>
<br>且攀隋宫柳，莫忆江南春。师有怀乡志，未为无事人。
<br>
<br>
<br>
<br>&nbsp;&nbsp; 卷485_38 【行路难】鲍溶 
<br>
<br>玉堂向夕如无人，丝竹俨然宫商死。细人何言入君耳， 
<br>尘生金樽酒如水。君今不念岁蹉跎，雁天明明凉露多。 
<br>华灯清凝久照夜，彩僮窈窕虚垂萝。入宫见妒君不察， 
<br>暮入此地生风波。此时不乐早休息，女颜易老君如何。
<br>
<br>
<br>
<br>&nbsp;&nbsp; 卷485_39 【子规】鲍溶 
<br>
<br>中林子规啼，云是古蜀帝。蜀帝胡为鸟，惊急如罪戾。 
<br>一啼艳阳节，春色亦可替。再啼孟夏林，密叶堪委翳。 
<br>三啼凉秋晓，百卉无生意。四啼玄冥冬，云物惨不霁。 
<br>芸黄壮士发，沾洒妖姬袂。悲深寒乌雏，哀掩病鹤翅。 
<br>胡为托幽命，庇质无完毳。戚戚含至冤，卑卑忌群势。 
<br>吾闻凤凰长，羽族皆受制。盍分翡翠毛，使学鹦鹉慧。 
<br>敌怨不在弦，一哀尚能继。那令不知休，泣血经世世。 
<br>古风失中和，衰代因郑卫。三叹尚淫哀，向渴嘻流涕。 
<br>如因异声感，乐与中肠契。至教一昏芜，生人遂危脆。 
<br>古意叹通近，如上青天际。荼蓼久已甘，空劳堇葵惠。 
<br>谁闻子规苦，思与正声计。
<br>
<br>
<br>
<br>&nbsp;&nbsp; 卷485_40 【秋夜闻郑山人弹楚妃怨】鲍溶 
<br>
<br>明月摇落夜，深堂清净弦。中间楚妃奏，十指哀婵娟。 
<br>寥寥夜含风，荡荡意如泉。寂寞物无象，依稀语空烟。 
<br>旅人多西望，客雁难南前。由来感神事，岂为无情传。 
<br>容华能几时，不再来者年。此夕河汉上，双星含凄然。
<br>
<br>
<br>
<br>&nbsp;&nbsp; 卷485_41 【忆旧游】鲍溶 
<br>
<br>忆求无何乡，了在赤谷村。仙人居其中，将往问所存。 
<br>日入濛汜宿，石烟抱山门。明月久不下，半峰照啼猿。 
<br>堂上白鹤翁，神清心无烦。斋心侍席前，跪请长生恩。 
<br>云昔崆峒老，何词受轩辕。从星使变化，任日张乾坤。 
<br>若到旧乡里，宛如曾讨论。风移岩花气，珠贯金经言。 
<br>凉夜惜易尽，青烟谢晨喧。自唯腥膻体，难久留其藩。 
<br>几世身在梦，百年云无根。悠悠竟何事，愚智相忧冤。 
<br>叹息几晚寤，蒙师招其魂。至今瑶华心，每想清水源。
<br>
<br>
<br>
<br>&nbsp;&nbsp; 卷485_42 【白露】鲍溶 
<br>
<br>清蝉暂休响，丰露还移色。金飙爽晨华，玉壶增夜刻。 
<br>已低疏萤焰，稍减哀蝉力。迎社促燕心，助风劳雁翼。 
<br>一悲纨扇情，再想清浅忆。高高拜月归，轧轧挑灯织。 
<br>盈盈玉盘泪，何处无消息。
<br>
<br>
<br>
<br>&nbsp;&nbsp; 卷485_43 【经隐叟】鲍溶 
<br>
<br>行蹋门外泉，坐披床上云。谁将许由事，万古留与君。 
<br>虚洞闭金锁，蠹简藏鸟文。萝景深的的，蕙风闲薰薰。 
<br>余有世上心，此来未及群。殷勤讳名姓，莫遣樵客闻。
<br>
<br>
<br>
<br>&nbsp;&nbsp; 卷485_44 【秋暮山中怀李端公益】鲍溶 
<br>
<br>旧事与日远，秋花仍旧香。前年绣衣客，此节过此堂。 
<br>侍臣不自高，笑脱绣衣裳。眠云有馀态，入鸟不乱行。 
<br>我恐云岚色，损君鞍马光。君言此何言，且共覆前觞。 
<br>古人重一笑，买日轻金装。日尽秉烛游，千年不能忘。 
<br>君言此何言，明日皆异乡。明日非今日，山下道路长。 
<br>一从山下来，天地再炎凉。此中会难得，梦君马玄黄。
<br>
<br>
<br>
<br>&nbsp;&nbsp; 卷485_45 【苦哉远征人】鲍溶 
<br>
<br>征人歌古曲，携手上河梁。李陵死别处，窅杳玄冥乡。 
<br>忆昔从此路，连年征鬼方。久行迷汉历，三死毡衣裳。 
<br>百战身且在，微功信难忘。远承云台议，非势孰敢当。 
<br>落日吊李广，白首过河阳。闲弓失月影，劳剑无龙光。 
<br>去日始束发，今来发成霜。虚名乃闲事，生见父母乡。 
<br>掩抑大风歌，裴回少年场。诚哉古人言，鸟尽良弓藏。
<br>
<br>
<br>
<br>&nbsp;&nbsp; 卷485_46 【悼豆卢策先辈】鲍溶 
<br>
<br>丧车出东门，生时马无力。何处入黄泉，嵩高山西北。 
<br>室人万里外，久望君官职。今与牵衣儿，翻号死消息。 
<br>平生江海上，我不空相识。远客迷畏途，孤鸿伤一翼。 
<br>行将鸡黍祭，已是乌鸢食。劝酒执御郎，行人有哀色。 
<br>先悲三尺土，经岁哭不得。眼前双双流，故袂安可拭。 
<br>一拜隔千里，生人意何极。唯有阳春曲，永播清玉德。
<br>
<br>
<br>
<br>&nbsp;&nbsp; 卷485_47 【首夏】鲍溶 
<br>
<br>昨日青春去，晚峰尚含妍。虽留有馀态，脉脉防忧煎。 
<br>幽人惜时节，对此感流年。
<br>
<br>
<br>
<br>&nbsp;&nbsp; 卷485_48 【寄天台准公】鲍溶 
<br>
<br>赤城桥东见月夜，佛垄寺边行月僧。
<br>闲蹋莓苔绕琪树，海光清净对心灯。
<br>
<br>
<br>
<br>&nbsp;&nbsp; 卷485_49 【送僧东游】鲍溶 
<br>
<br>风流东晋后，外学入僧家。独唱郢中雪，还游天际霞。 
<br>云村共香饭，水月喻秋花。景物添新致，前程讵可涯。
<br>
<br>
<br>
<br>&nbsp;&nbsp; 卷485_50 【送僧之宣城】鲍溶 
<br>
<br>昔从谢太守，宾客宛陵城。有日持斋戒，高僧识姓名。 
<br>秋风送客去，安得尽忘情。
<br>
<br>
<br>
<br>&nbsp;&nbsp; 卷485_51 【宣城北楼，昔从顺阳公会于此】鲍溶 
<br>
<br>诗楼郡城北，窗牖敬亭山。几步尘埃隔，终朝世界闲。 
<br>凭师看粉壁，名姓在其间。
<br>
<br>
<br>
<br>&nbsp;&nbsp; 卷485_52 【东高峰（一作东峰亭）】鲍溶 
<br>
<br>东亭最高峙，春树绕山腰。画里青鸾客，云中碧玉箫。 
<br>秋风若西望，为我一长谣。
<br>
<br>
<br>
<br>&nbsp;&nbsp; 卷485_53 【禅定寺经院】鲍溶 
<br>
<br>莲华不朽寺，雕刻满山根。石汗知天雨，金泥落圣言。 
<br>思量施金客，千古独消魂。
<br>
<br>
<br>
<br>&nbsp;&nbsp; 卷485_54 【范真传侍御累有寄，因奉酬十首】鲍溶 
<br>
<br>昨日新花红满眼，今朝美酒绿留人。
<br>更宜明月含芳露，凭杖萧郎夜赏春。
<br>
<br>白雪翦花朱蜡蒂，折花传笑惜春人。
<br>请君白日留明日，一醉春光莫厌频。
<br>
<br>云髻凤文细，对君歌少年。万金酬一顾，可惜十千钱。
<br>
<br>玉管倾杯乐，春园斗草情。野花无限意，处处逐人行。
<br>
<br>闻道中山酒，一杯千日醒。黄莺似传语，劝酒太叮咛。
<br>
<br>红袂歌声起，因君始得闻。黄昏小垂手，与我驻浮云。
<br>
<br>相劝醉年华，莫醒春日斜。春风宛陵道，万里晋阳花。
<br>
<br>碧绿草萦堤，红蓝花满溪。愿君常践蹋，莫使暗萋萋。
<br>
<br>萋萋巫峡云，楚客莫留恩。岁久晋阳道，谁能向太原。
<br>
<br>岁酒劝屠苏，楚声山鹧鸪。春风入君意，千日不须臾。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
