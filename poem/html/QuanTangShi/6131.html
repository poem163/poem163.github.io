<HTML>
<HEAD>
<TITLE>全唐诗 卷363-366 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷363-366</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷363-366</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6131"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷363-366')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷363-366]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷363_1 【和李六侍御文宣王庙释奠作】刘禹锡 
<br>
<br>叹息鲁先师，生逢周室卑。有心律天道，无位救陵夷。 
<br>历聘不能用，领徒空尔为。儒风正礼乐，旅象入蓍龟。 
<br>西狩非其应，中都安足施。世衰由我贱，泣下为人悲。 
<br>遗教光文德，兴王叶梦期。土田封后胤，冕服饰虚仪。 
<br>钟鼓胶庠荐，牲牢郡邑祠。闻君喟然叹，偏在上丁时。
<br>
<br>
<br>&nbsp;&nbsp; 卷363_2 【和窦中丞晚入容江作】刘禹锡 
<br>
<br>汉郡三十六，郁林东南遥。人伦选清臣，天外颁诏条。 
<br>桂水步秋浪，火山凌雾朝。分圻辨风物，入境闻讴谣。 
<br>莎岸见长亭，烟林隔丽谯。日落舟益驶，川平旗自飘。 
<br>珠浦远明灭，金沙晴动摇。一吟道中作，离思悬层霄。
<br>
<br>
<br>
<br>&nbsp;&nbsp; 卷363_3 【南海马大夫见惠著述三通勒成四帙…钦受嘉贶诗以谢之】刘禹锡 
<br>
<br>红旗阅五兵，绛帐领诸生。味道轻鼎食，退公犹笔耕。 
<br>青箱传学远，金匮纳书成。一瞬见前事，九流当抗行。 
<br>编蒲曾苦思，垂竹愧无名。今日承芳讯，谁言赠衮荣。
<br>
<br>
<br>
<br>&nbsp;&nbsp; 卷363_4 【和杨侍郎初至郴州纪事书情题郡斋八韵】刘禹锡 
<br>
<br>旌节下朝台，分圭从北回。城头鹤立处，驿树凤栖来。 
<br>旧路芳尘在，新恩馹骑催。里闾风偃草，鼓舞抃成雷。 
<br>吏散山禽啭，庭香夏蕊开。郡斋堪四望，壁记有三台。 
<br>人讶征黄晚，文非吊屈哀。一吟梁甫曲，知是卧龙才。
<br>
<br>
<br>
<br>&nbsp;&nbsp; 卷363_5 【和东川王相公新涨驿池八韵】刘禹锡 
<br>
<br>今日池塘上，初移造物权。苞蔵成别岛，沿浊致清涟。 
<br>变化生言下，蓬瀛落眼前。泛觞惊翠羽，开幕对红莲。 
<br>远写风光入，明含气象全。渚烟笼驿树，波日漾宾筵。 
<br>曲岸留缇骑，中流转彩船。无因接元礼，共载比神仙。
<br>
<br>
<br>
<br>&nbsp;&nbsp; 卷363_6 【酬杨八庶子喜韩吴兴与余同迁见赠（依本韵次用）】刘禹锡 
<br>
<br>早遇圣明朝，雁行登九霄。文轻傅武仲，酒逼盖宽饶。 
<br>舍矢同瞻鹄，当筵共赛枭。琢磨三益重，唱和五音调。 
<br>台柏烟常起，池荷香暗飘。星文辞北极，旗影度东辽。 
<br>直道由来黜，浮名岂敢要。三湘与百越，雨散又云摇。 
<br>远守惭侯籍，征还荷诏条。悴容唯舌在，别恨几魂销。 
<br>满眼悲陈事，逢人少旧僚。烟霞为老伴，蒲柳任先凋。 
<br>虎绶悬新印，龙舼理去桡。断肠天北郡，携手洛阳桥。 
<br>幢盖今虽贵，弓旌会见招。其如草玄客，空宇久寥寥。
<br>
<br>
<br>
<br>&nbsp;&nbsp; 卷363_7 【和兵部郑侍郎省中四松诗十韵】刘禹锡 
<br>
<br>右相历中台，移松武库栽。紫茸抽组绶，青实长玫瑰。 
<br>便有干霄势，看成构厦材。数分天柱半，影逐日轮回。 
<br>旧赏台阶去，新知谷口来。息阴常仰望，玩境几裴回。 
<br>翠粒晴悬露，苍鳞雨起苔。凝音助瑶瑟，飘蕊泛金罍。 
<br>月桂花遥烛，星榆叶对开。终须似鸡树，荣茂近昭回。
<br>
<br>
<br>
<br>&nbsp;&nbsp; 卷363_8 【酬郑州权舍人见寄二十韵】刘禹锡 
<br>
<br>朱户凌晨启，碧梧含早凉。人从桔柣至，书到漆沮傍。 
<br>抃会因佳句，情深取断章。惬心同笑语，入耳胜笙簧。 
<br>忆昔三条路，居邻数仞墙。学堂青玉案，彩服紫罗囊。 
<br>麟角看成就，龙驹见抑扬。彀中飞一箭，云际落双鶬。 
<br>甸邑叨前列，天台愧后行。鲤庭传事业，鸡树遂翱翔。 
<br>书殿连鳷鹊，神池接凤凰。追游蒙尚齿，惠好结中肠。 
<br>铩翮方抬举，危根易损伤。一麾怜弃置，五字借恩光。 
<br>汝海崆峒秀，溱流芍药芳。风行能偃草，境静不争桑。 
<br>转旆趋关右，颁条匝渭阳。病吟犹有思，老醉已无狂。 
<br>尘满鸿沟道，沙惊白狄乡。伫闻黄纸诏，促召紫微郎。
<br>
<br>
<br>
<br>&nbsp;&nbsp; 卷363_9 【和牛相公题姑苏所寄太湖石兼寄李苏州】刘禹锡 
<br>
<br>震泽生奇石，沉潜得地灵。初辞水府出，犹带龙宫腥。 
<br>发自江湖国，来荣卿相庭。从风夏云势，上汉古查形。 
<br>拂拭鱼鳞见，铿锵玉韵聆。烟波含宿润，苔藓助新青。 
<br>嵌穴胡雏貌，纤铓虫篆铭。孱颜傲林薄，飞动向雷霆。 
<br>烦热近还散，馀酲见便醒。凡禽不敢息，浮壒莫能停。 
<br>静称垂松盖，鲜宜映鹤翎。忘忧常目击，素尚与心冥。 
<br>眇小欺湘燕，团圆笑落星。徒然想融结，安可测年龄。 
<br>采取询乡耋，搜求按旧经。垂钩入空隙，隔浪动晶荧。 
<br>有获人争贺，欢谣众共听。一州惊阅宝，千里远扬舲。 
<br>睹物洛阳陌，怀人吴御亭。寄言垂天翼，早晚起沧溟。
<br>
<br>
<br>
<br>&nbsp;&nbsp; 卷363_10 【浙西李大夫述梦四十韵并浙东元相公酬和斐然继声】刘禹锡 
<br>
<br>位是才能取，时因际会遭。羽仪呈鸑鷟，铓刃试豪曹。 
<br>洛下推年少，山东许地高。门承金铉鼎，家有玉璜韬。 
<br>海浪扶鹏翅，天风引骥髦。便知蓬阁閟，不识鲁衣褒。 
<br>兴发春塘草，魂交益部刀。形开犹抱膝，烛尽遽挥毫。 
<br>昔仕当初筮，逢时咏载橐。怀铅辨虫蠹，染素学鹅毛。 
<br>车骑方休汝，归来欲效陶。南台资謇谔，内署选风骚。 
<br>羽化如乘鲤，楼居旧冠鳌。美香焚湿麝，名果赐干萄。 
<br>议赦蝇栖笔，邀歌蚁泛醪。代言无所戏，谢表自称叨。 
<br>兰焰凝芳泽，芝泥莹玉膏。对频声价出，直久梦魂劳。 
<br>草诏令归马，批章答献獒。银花悬院榜，翠羽映帘绦。 
<br>讽谏欣然纳，奇觚率尔操。禁中时谔谔，天下免忉忉。 
<br>左顾龟成印，双飞鹄织袍。谢宾缘地密，洁己是心豪。 
<br>五日思归沐，三春羡众邀。茶炉依绿笋，棋局就红桃。 
<br>溟海桑潜变，阴阳炭暗熬。仙成脱屣去，臣恋捧弓号。 
<br>建节辞乌柏，宣风看鹭涛。土山京口峻，铁瓮郡城牢。 
<br>曲岛花千树，官池水一篙。莺来和丝管，雁起拂麾旄。 
<br>宛转倾罗扇，回旋堕玉搔。罚筹长竖纛，觥盏样如舠。 
<br>山是千重障，江为四面濠。卧龙曾得雨，孤鹤尚鸣皋。 
<br>剑用雄开匣，弓闲蛰受弢。凤姿尝在竹，鷃羽不离蒿。 
<br>吴越分双镇，东西接万艘。今朝比潘陆，江海更滔滔。
<br>
<br>
<br>
<br>&nbsp;&nbsp; 卷363_11 【和浙西李大夫伊川卜居】刘禹锡 
<br>
<br>早入八元数，尝承三接恩。飞鸣天上路，镇压海西门。 
<br>清望寰中许，高情物外存。时来诚不让，归去每形言。 
<br>洛下思招隐，江干厌作藩。按经修道具，依样买山村。 
<br>开凿随人化，幽阴为律暄。远移难得树，立变旧荒园。 
<br>绝塞通潜径，平泉占上原。烟霞遥在想，簿领益为繁。 
<br>丹禁虚东閤，苍生望北辕。徒令双白鹤，五里自翩翻。
<br>
<br>
<br>
<br>&nbsp;&nbsp; 卷363_12 【省试风光草际浮】刘禹锡 
<br>
<br>熙熙春景霁，草绿春光丽。的历乱相鲜，葳蕤互亏蔽。 
<br>乍疑芊绵里，稍动丰茸际。影碎翻崇兰，浮香转丛蕙。 
<br>含烟绚碧彩，带露如珠缀。幸因采掇日，况此临芳岁。
<br>
<br>
<br>
<br>&nbsp;&nbsp; 卷363_13 【历阳书事七十韵】刘禹锡 
<br>
<br>一夕为湖地，千年列郡名。霸王迷路处，亚父所封城。 
<br>汉置东南尉，梁分肘腋兵。本吴风俗剽，兼楚语音伧。 
<br>沸井今无涌，乌江旧有名。土台游柱史，石室隐彭铿。 
<br>曹操祠犹在，濡须坞未平。海潮随月大，江水应春生。 
<br>忆昨深山里，终朝看火耕。鱼书来北阙，鹢首下南荆。 
<br>云雨巫山暗，蕙兰湘水清。章华树已失，鄂渚草来迎。 
<br>庐阜香炉出，湓城粉堞明。雁飞彭蠡暮，鸦噪大雷晴。 
<br>平野分风使，恬和趁夜程。贵池登陆峻，舂谷渡桥鸣。 
<br>骆驿主人问，悲欢故旧情。几年方一面，卜昼便三更。 
<br>助喜杯盘盛，忘机笑语訇。管清疑警鹤，弦巧似娇莺。 
<br>炽炭烘蹲兽，华茵织斗鲸。回裾飘雾雨，急节堕琼英。 
<br>敛黛凝愁色，施钿耀翠晶。容华本南国，妆束学西京。 
<br>日落方收鼓，天寒更炙笙。促筵交履舄，痛饮倒簪缨。 
<br>谑浪容优孟，娇怜许智琼。蔽明添翠帟，命烛拄金茎。 
<br>坐久罗衣皱，杯频粉面騂。兴来从请曲，意堕即飞觥。 
<br>令急重须改，欢冯醉尽呈。诘朝还选胜，来日又寻盟。 
<br>道别殷勤惜，邀筵次第争。唯闻嗟短景，不复有馀酲。 
<br>众散扃朱户，相携话素诚。晤言犹亹亹，残漏自丁丁。 
<br>出祖千夫拥，行厨五熟烹。离亭临野水，别思入哀筝。 
<br>接境人情洽，方冬馔具精。中流为界道，隔岸数飞甍。 
<br>沙浦王浑镇，沧洲谢脁城。望夫人化石，梦帝日环营。 
<br>半渡趋津吏，缘堤簇郡甿。场黄堆晚稻，篱碧见冬菁。 
<br>里社争来献，壶浆各自擎。鸱夷倾底写，粔籹斗成□。 
<br>采石风传柝，新林暮击钲。茧纶牵拨剌，犀焰照澄泓。 
<br>露冕观原野，前驱抗旆旌。分庭展宾主，望阙拜恩荣。 
<br>比屋惸嫠辈，连年水旱并。遐思常后已，下令必先庚。 
<br>远岫低屏列，支流曲带萦。湖鱼香胜肉，官酒重于饧。 
<br>忆昔泉源变，斯须地轴倾。鸡笼为石颗，龟眼入泥坑。 
<br>事系人风重，官从物论轻。江春俄澹荡，楼月几亏盈。 
<br>柳长千丝宛，田塍一线絣。游鱼将婢从，野雉见媒惊。 
<br>波净攒凫鹊，洲香发杜蘅。一钟菰葑米，千里水葵羹。 
<br>受谴时方久，分忧政未成。比琼虽碌碌，于铁尚铮铮。 
<br>早忝登三署，曾闻奏六英。无能甘负弩，不慎在提衡。 
<br>口语成中遘，毛衣阻上征。时闻关利钝，智亦有聋盲。 
<br>昔愧山东妙，今惭海内兄。后来登甲乙，早已在蓬瀛。 
<br>心托秦明镜，才非楚白珩。齿衰亲药物，宦薄傲公卿。 
<br>捧日皆元老，宣风尽大彭。好令朝集使，结束赴新正。
<br>
<br>
<br>
<br>&nbsp;&nbsp; 卷363_14 【和武中丞秋日寄怀简诸僚故】刘禹锡 
<br>
<br>退朝还公府，骑吹息繁阴。吏散秋庭寂，乌啼烟树深。 
<br>威生奉白简，道胜外华簪。风物清远目，功名怀寸阴。 
<br>云衢念前侣，彩翰写冲襟。凉菊照幽径，败荷攒碧浔。 
<br>感时江海思，报国松筠心。空愧寿陵步，芳尘何处寻。
<br>
<br>
<br>
<br>&nbsp;&nbsp; 卷363_15 【和令狐相公春日寻花有怀白侍郎阁老】刘禹锡 
<br>
<br>芳菲满雍州，鸾凤许同游。花径须深入，时光不少留。 
<br>色鲜由树嫩，枝亚为房稠。静对仍持酒，高看特上楼。 
<br>晴宜连夜赏，雨便一年休。共忆秋官处，馀霞曲水头。
<br>
<br>
<br>
<br>
<br>
<br>
<br>
<br>&nbsp;&nbsp; 卷364_1 【荆州歌二首】刘禹锡 
<br>
<br>渚宫杨柳暗，麦城朝雉飞。可怜踏青伴，乘暖著轻衣。
<br>
<br>今日好南风，商旅相催发。沙头樯竿上，始见春江阔。
<br>
<br>
<br>&nbsp;&nbsp; 卷364_2 【纪南歌】刘禹锡 
<br>
<br>风烟纪南城，尘土荆门路。天寒多猎骑，走上樊姬墓。
<br>
<br>
<br>
<br>&nbsp;&nbsp; 卷364_3 【视刀环歌】刘禹锡 
<br>
<br>常恨言语浅，不如人意深。今朝两相视，脉脉万重心。
<br>
<br>
<br>
<br>&nbsp;&nbsp; 卷364_4 【三阁辞四首（吴声）】刘禹锡 
<br>
<br>贵人三阁上，日晏未梳头。不应有恨事，娇甚却成愁。
<br>
<br>珠箔曲琼钩，仔细见扬州。北兵那得度，浪话判悠悠。
<br>
<br>沉香帖阁柱，金缕画门楣。回首降幡下，已见黍离离。
<br>
<br>三人出眢井，一身登槛车。朱门漫临水，不可见鲈鱼。
<br>
<br>
<br>
<br>&nbsp;&nbsp; 卷364_5 【纥那曲二首】刘禹锡 
<br>
<br>杨柳郁青青，竹枝无限情。周郎一回顾，听唱纥那声。
<br>
<br>踏曲兴无穷，调同词不同。愿郎千万寿，长作主人翁。
<br>
<br>
<br>
<br>&nbsp;&nbsp; 卷364_6 【淮阴行五首】刘禹锡 
<br>
<br>簇簇淮阴市，竹楼缘岸上。好日起樯竿，乌飞惊五两。
<br>
<br>今日转船头，金乌指西北。烟波与春草，千里同一色。
<br>
<br>船头大铜镮，摩挲光阵阵。早早使风来，沙头一眼认。
<br>
<br>何物令侬羡，羡郎船尾燕。衔泥趁樯竿，宿食长相见。
<br>
<br>隔浦望行船，头昂尾幰幰。无奈晚来时，清淮春浪软。
<br>
<br>
<br>
<br>&nbsp;&nbsp; 卷364_7 【浑侍中宅牡丹】刘禹锡 
<br>
<br>径尺千馀朵，人间有此花。今朝见颜色，更不向诸家。
<br>
<br>
<br>
<br>&nbsp;&nbsp; 卷364_8 【咏红柿子】刘禹锡 
<br>
<br>晓连星影出，晚带日光悬。本因遗采掇，翻自保天年。
<br>
<br>
<br>
<br>&nbsp;&nbsp; 卷364_9 【吕八见寄郡内书怀因而戏和】刘禹锡 
<br>
<br>文苑振金声，循良冠百城。不知今史氏，何处列君名。
<br>
<br>
<br>
<br>&nbsp;&nbsp; 卷364_10 【秋风引】刘禹锡 
<br>
<br>何处秋风至，萧萧送雁群。朝来入庭树，孤客最先闻。
<br>
<br>
<br>
<br>&nbsp;&nbsp; 卷364_11 【柳花词三首】刘禹锡 
<br>
<br>开从绿条上，散逐香风远。故取花落时，悠扬占春晚。
<br>
<br>轻飞不假风，轻落不委地。撩乱舞晴空，发人无限思。
<br>
<br>晴天闇闇雪，来送青春暮。无意似多情，千家万家去。
<br>
<br>
<br>
<br>&nbsp;&nbsp; 卷364_12 【路傍曲】刘禹锡 
<br>
<br>南山宿雨晴，春入凤凰城。处处闻弦管，无非送酒声。
<br>
<br>
<br>
<br>&nbsp;&nbsp; 卷364_13 【君山怀古】刘禹锡 
<br>
<br>属车八十一，此地阻长风。千载威灵尽，赭山寒水中。
<br>
<br>
<br>
<br>&nbsp;&nbsp; 卷364_14 【庭竹】刘禹锡 
<br>
<br>露涤铅粉节，风摇青玉枝。依依似君子，无地不相宜。
<br>
<br>
<br>
<br>&nbsp;&nbsp; 卷364_15 【唐郎中宅与诸公同饮酒看牡丹】刘禹锡 
<br>
<br>今日花前饮，甘心醉数杯。但愁花有语，不为老人开。
<br>
<br>
<br>
<br>&nbsp;&nbsp; 卷364_16 【题寿安甘棠馆二首】刘禹锡 
<br>
<br>公馆似仙家，池清竹径斜。山禽忽惊起，冲落半岩花。
<br>
<br>门前洛阳道，门里桃花路。尘土与烟霞，其间十馀步。
<br>
<br>
<br>
<br>&nbsp;&nbsp; 卷364_17 【古词二首（一作讽古）】刘禹锡 
<br>
<br>轩后初冠冕，前旒为蔽明。安知从复道，然后见人情。
<br>
<br>簿领乃俗士，清谈信古风。吾观苏令绰，朱墨一何工。
<br>
<br>
<br>
<br>&nbsp;&nbsp; 卷364_18 【寓兴二首】刘禹锡 
<br>
<br>常谈即至理，安事非常情。寄语何平叔，无为轻老生。
<br>
<br>世途多礼数，鹏鷃各逍遥。何事陶彭泽，抛官为折腰。
<br>
<br>
<br>
<br>&nbsp;&nbsp; 卷364_19 【咏史二首】刘禹锡 
<br>
<br>骠骑非无势，少卿终不去。世道剧颓波，我心如砥柱。
<br>
<br>贾生明王道，卫绾工车戏。同遇汉文时，何人居贵位。
<br>
<br>
<br>
<br>&nbsp;&nbsp; 卷364_20 【经檀道济故垒】刘禹锡 
<br>
<br>万里长城坏，荒营野草秋。秣陵多士女，犹唱白符鸠。
<br>
<br>
<br>
<br>&nbsp;&nbsp; 卷364_21 【伤段右丞（江湖旧游，南宫交代）】刘禹锡 
<br>
<br>江海多豪气，朝廷有直声。何言马蹄下，一旦是佳城。
<br>
<br>
<br>
<br>&nbsp;&nbsp; 卷364_22 【伤独孤舍人】刘禹锡 
<br>
<br>昔别矜年少，今悲丧国华。远来同社燕，不见早梅花。
<br>
<br>
<br>
<br>&nbsp;&nbsp; 卷364_23 【再伤庞尹】刘禹锡 
<br>
<br>京兆归何处，章台空暮尘。可怜鸾镜下，哭杀画眉人。
<br>
<br>
<br>
<br>&nbsp;&nbsp; 卷364_24 【敬酬微公见寄二首】刘禹锡 
<br>
<br>凄凉沃州僧，憔悴柴桑宰。别来二十年，唯馀两心在。
<br>
<br>越江千里镜，越岭四时雪。中有逍遥人，夜深观水月。
<br>
<br>
<br>
<br>&nbsp;&nbsp; 卷364_25 【鄂渚留别李二十一表臣大夫】刘禹锡 
<br>
<br>高樯起行色，促柱动离声。欲问江深浅，应如远别情。
<br>
<br>
<br>
<br>&nbsp;&nbsp; 卷364_26 【答表臣赠别二首】刘禹锡 
<br>
<br>昔为瑶池侣，飞舞集蓬莱。今作江汉别，风雪一徘徊。
<br>
<br>嘶马立未还，行舟路将转。江头暝色深，挥袖依稀见。
<br>
<br>
<br>
<br>&nbsp;&nbsp; 卷364_27 【始发鄂渚寄表臣二首】刘禹锡 
<br>
<br>祖帐管弦绝，客帆西风生。回车已不见，犹听马嘶声。
<br>
<br>晓发柳林戍，遥城闻五鼓。忆与故人眠，此时犹晤语。
<br>
<br>
<br>
<br>&nbsp;&nbsp; 卷364_28 【出鄂州界怀表臣二首】刘禹锡 
<br>
<br>离席一挥杯，别愁今尚醉。迟迟有情处，却恨江帆驶。
<br>
<br>梦觉疑连榻，舟行忽千里。不见黄鹤楼，寒沙雪相似。
<br>
<br>
<br>
<br>&nbsp;&nbsp; 卷364_29 【和游房公旧竹亭闻琴绝句】刘禹锡 
<br>
<br>尚有竹间路，永无綦下尘。一闻流水曲，重忆餐霞人。
<br>
<br>
<br>
<br>&nbsp;&nbsp; 卷364_30 【西州李尚书知愚与元武昌有旧远示二篇…继和二首】刘禹锡 
<br>
<br>如何赠琴日，已是绝弦时。无复双金报，空馀挂剑悲。
<br>
<br>宝匣从此闲，朱弦谁复调。只应随玉树，同向土中销。
<br>
<br>
<br>
<br>&nbsp;&nbsp; 卷364_31 【别苏州二首】刘禹锡 
<br>
<br>三载为吴郡，临岐祖帐开。虽非谢桀黠，且为一裴回。
<br>
<br>流水阊门外，秋风吹柳条。从来送客处，今日自魂销。
<br>
<br>
<br>
<br>&nbsp;&nbsp; 卷364_32 【罢和州游建康】刘禹锡 
<br>
<br>秋水清无力，寒山暮多思。官闲不计程，遍上南朝寺。
<br>
<br>
<br>
<br>&nbsp;&nbsp; 卷364_33 【九日登高】刘禹锡 
<br>
<br>世路山河险，君门烟雾深。年年上高处，未省不伤心。
<br>
<br>
<br>
<br>&nbsp;&nbsp; 卷364_34 【答柳子厚】刘禹锡 
<br>
<br>年方伯玉早，恨比四愁多。会待休车骑，相随出罻罗。
<br>
<br>
<br>
<br>&nbsp;&nbsp; 卷364_35 【馆娃宫在旧郡西南砚石山前瞰姑苏台傍有采香…因赋二章】刘禹锡 
<br>
<br>宫馆贮娇娃，当时意大夸。艳倾吴国尽，笑入楚王家。 
<br>月殿移椒壁，天花代舜华。唯馀采香径，一带绕山斜。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 卷365_1 【听琴（一作听僧弹琴）】刘禹锡 
<br>
<br>禅思何妨在玉琴，真僧不见听时心。
<br>秋堂境寂夜方半，云去苍梧湘水深。
<br>
<br>
<br>&nbsp;&nbsp; 卷365_2 【魏宫词二首】刘禹锡 
<br>
<br>日晚长秋帘外报，望陵歌舞在明朝。
<br>添炉欲爇熏衣麝，忆得分时不忍烧。
<br>
<br>日映西陵松柏枝，下台相顾一相思。
<br>朝来乐府长歌曲，唱著君王自作词。
<br>
<br>
<br>
<br>&nbsp;&nbsp; 卷365_3 【杨枝词二首】刘禹锡 
<br>
<br>迎得春光先到来，浅黄轻绿映楼台。
<br>只缘袅娜多情思，更被春风长倩猜。
<br>
<br>巫峡巫山杨柳多，朝云暮雨远相和。
<br>因想阳台无限事，来君回唱竹枝歌。
<br>
<br>
<br>
<br>&nbsp;&nbsp; 卷365_4 【竹枝词二首】刘禹锡 
<br>
<br>杨柳青青江水平，闻郎江上唱歌声。
<br>东边日出西边雨，道是无晴却有晴。
<br>
<br>楚水巴山江雨多，巴人能唱本乡歌。
<br>今朝北客思归去，回入纥那披绿罗。
<br>
<br>
<br>
<br>&nbsp;&nbsp; 卷365_5 【堤上行三首】刘禹锡 
<br>
<br>酒旗相望大堤头，堤下连樯堤上楼。
<br>日暮行人争渡急，桨声幽轧满中流。
<br>
<br>江南江北望烟波，入夜行人相应歌。
<br>桃叶传情竹枝怨，水流无限月明多。
<br>
<br>春堤缭绕水徘徊，酒舍旗亭次第开。
<br>日晚上楼招估客，轲峨大艑落帆来。
<br>
<br>
<br>
<br>&nbsp;&nbsp; 卷365_6 【踏歌词四首（第二首一作张籍《无题诗》）】刘禹锡 
<br>
<br>春江月出大堤平，堤上女郎连袂行。
<br>唱尽新词欢不见，红霞映树鹧鸪鸣。
<br>
<br>桃蹊柳陌好经过，灯下妆成月下歌。
<br>为是襄王故宫地，至今犹自细腰多。
<br>
<br>新词宛转递相传，振袖倾鬟风露前。
<br>月落乌啼云雨散，游童陌上拾花钿。
<br>
<br>日暮江头闻竹枝，南人行乐北人悲。
<br>自从雪里唱新曲，直到三春花尽时。
<br>
<br>
<br>
<br>&nbsp;&nbsp; 卷365_7 【步虚词二首】刘禹锡 
<br>
<br>阿母种桃云海际，花落子成三千岁。
<br>海风吹折最繁枝，跪捧琼盘献天帝。
<br>
<br>华表千年一鹤归，凝丹为顶雪为衣。
<br>星星仙语人听尽，却向五云翻翅飞。
<br>
<br>
<br>
<br>&nbsp;&nbsp; 卷365_8 【阿娇怨】刘禹锡 
<br>
<br>望见葳蕤举翠华，试开金屋扫庭花。
<br>须臾宫女传来信，言幸平阳公主家。
<br>
<br>
<br>
<br>&nbsp;&nbsp; 卷365_9 【秋词二首】刘禹锡 
<br>
<br>自古逢秋悲寂寥，我言秋日胜春朝。
<br>晴空一鹤排云上，便引诗情到碧霄。
<br>
<br>山明水净夜来霜，数树深红出浅黄。
<br>试上高楼清入骨，岂如春色嗾人狂。
<br>
<br>
<br>
<br>&nbsp;&nbsp; 卷365_10 【秋扇词】刘禹锡 
<br>
<br>莫道恩情无重来，人间荣谢递相催。
<br>当时初入君怀袖，岂念寒炉有死灰。
<br>
<br>
<br>
<br>&nbsp;&nbsp; 卷365_11 【竹枝词九首】刘禹锡 
<br>
<br>白帝城头春草生，白盐山下蜀江清。
<br>南人上来歌一曲，北人莫上动乡情。
<br>
<br>山桃红花满上头，蜀江春水拍山流。
<br>花红易衰似郎意，水流无限似侬愁。
<br>
<br>江上朱楼新雨晴，瀼西春水縠纹生。
<br>桥东桥西好杨柳，人来人去唱歌行。
<br>
<br>日出三竿春雾消，江头蜀客驻兰桡。
<br>凭寄狂夫书一纸，家住成都万里桥。
<br>
<br>两岸山花似雪开，家家春酒满银杯。
<br>昭君坊中多女伴，永安宫外踏青来。
<br>
<br>城西门前滟滪堆，年年波浪不能摧。
<br>懊恼人心不如石，少时东去复西来。
<br>
<br>瞿塘嘈嘈十二滩，人言道路古来难。
<br>长恨人心不如水，等闲平地起波澜。
<br>
<br>巫峡苍苍烟雨时，清猿啼在最高枝。
<br>个里愁人肠自断，由来不是此声悲。
<br>
<br>山上层层桃李花，云间烟火是人家。
<br>银钏金钗来负水，长刀短笠去烧畬。
<br>
<br>
<br>
<br>&nbsp;&nbsp; 卷365_12 【杨柳枝词九首】刘禹锡 
<br>
<br>塞北梅花羌笛吹，淮南桂树小山词。
<br>请君莫奏前朝曲，听唱新翻杨柳枝。
<br>
<br>南陌东城春早时，相逢何处不依依。
<br>桃红李白皆夸好，须得垂杨相发挥。
<br>
<br>凤阙轻遮翡翠帏，龙池遥望麹尘丝。
<br>御沟春水相辉映，狂杀长安年少儿。
<br>
<br>金谷园中莺乱飞，铜驼陌上好风吹。
<br>城中桃李须臾尽，争似垂杨无限时。
<br>
<br>花萼楼前初种时，美人楼上斗腰肢。
<br>如今抛掷长街里，露叶如啼欲向谁。
<br>
<br>炀帝行宫汴水滨，数枝杨柳不胜春。
<br>晚来风起花如雪，飞入宫墙不见人。
<br>
<br>御陌青门拂地垂，千条金缕万条丝。
<br>如今绾作同心结，将赠行人知不知。
<br>
<br>城外春风吹酒旗，行人挥袂日西时。
<br>长安陌上无穷树，唯有垂杨管别离。
<br>
<br>轻盈袅娜占年华，舞榭妆楼处处遮。
<br>春尽絮花留不得，随风好去落谁家。
<br>
<br>
<br>
<br>&nbsp;&nbsp; 卷365_13 【浪淘沙九首（第四首一作张籍诗）】刘禹锡 
<br>
<br>九曲黄河万里沙，浪淘风簸自天涯。
<br>如今直上银河去，同到牵牛织女家。
<br>
<br>洛水桥边春日斜，碧流清浅见琼砂。
<br>无端陌上狂风急，惊起鸳鸯出浪花。
<br>
<br>汴水东流虎眼纹，清淮晓色鸭头春。
<br>君看渡口淘沙处，渡却人间多少人。
<br>
<br>鹦鹉洲头浪飐沙，青楼春望日将斜。
<br>衔泥燕子争归舍，独自狂夫不忆家。
<br>
<br>濯锦江边两岸花，春风吹浪正淘沙。
<br>女郎剪下鸳鸯锦，将向中流匹晚霞。
<br>
<br>日照澄洲江雾开，淘金女伴满江隈。
<br>美人首饰侯王印，尽是沙中浪底来。
<br>
<br>八月涛声吼地来，头高数丈触山回。
<br>须臾却入海门去，卷起沙堆似雪堆。
<br>
<br>莫道谗言如浪深，莫言迁客似沙沉。
<br>千淘万漉虽辛苦，吹尽狂沙始到金。
<br>
<br>流水淘沙不暂停，前波未灭后波生。
<br>令人忽忆潇湘渚，回唱迎神三两声。
<br>
<br>
<br>
<br>&nbsp;&nbsp; 卷365_14 【洛中送韩七中丞之吴兴口号五首】刘禹锡 
<br>
<br>昔年意气结群英，几度朝回一字行。
<br>海北江南零落尽，两人相见洛阳城。
<br>
<br>自从云散各东西，每日欢娱却惨凄。
<br>离别苦多相见少，一生心事在书题。
<br>
<br>今朝无意诉离杯，何况清弦急管催。
<br>本欲醉中轻远别，不知翻引酒悲来。
<br>
<br>骆驼桥上蘋风急，鹦鹉杯中箬下春。
<br>水碧山青知好处，开颜一笑向何人。
<br>
<br>溪中士女出笆篱，溪上鸳鸯避画旗。
<br>何处人间似仙境，春山携妓采茶时。
<br>
<br>
<br>
<br>&nbsp;&nbsp; 卷365_15 【送廖参谋东游二首】刘禹锡 
<br>
<br>九陌逢君又别离，行云别鹤本无期。
<br>望嵩楼上忽相见，看过花开花落时。
<br>
<br>繁花落尽君辞去，绿草垂杨引征路。
<br>东道诸侯皆故人，留连必是多情处。
<br>
<br>
<br>
<br>&nbsp;&nbsp; 卷365_16 【洛中春末送杜录事赴蕲州】刘禹锡 
<br>
<br>樽前花下长相见，明日忽为千里人。
<br>君过午桥回首望，洛城犹自有残春。
<br>
<br>
<br>
<br>&nbsp;&nbsp; 卷365_17 【夜燕福建卢侍郎宅因送之镇】刘禹锡 
<br>
<br>暂驻旌旗洛水堤，绮筵红烛醉兰闺。
<br>美人美酒长相逐，莫怕猿声发建溪。
<br>
<br>
<br>
<br>&nbsp;&nbsp; 卷365_18 【重送鸿举师赴江陵谒马逢侍御】刘禹锡 
<br>
<br>西北秋风凋蕙兰，洞庭波上碧云寒。
<br>茂陵才子江陵住，乞取新诗合掌看。
<br>
<br>
<br>
<br>&nbsp;&nbsp; 卷365_19 【赠长沙讚头陀】刘禹锡 
<br>
<br>外道邪山千万重，真言一发尽摧峰。
<br>有时明月无人夜，独向昭潭制恶龙。
<br>
<br>
<br>
<br>&nbsp;&nbsp; 卷365_20 【送霄韵上人游天台（一作宝韵上人）】刘禹锡 
<br>
<br>曲江僧向松江见，又到天台看石桥。
<br>鹤恋故巢云恋岫，比君犹自不逍遥。
<br>
<br>
<br>
<br>&nbsp;&nbsp; 卷365_21 【台城怀古】刘禹锡 
<br>
<br>清江悠悠王气沉，六朝遗事何处寻。
<br>宫墙隐嶙围野泽，鹳鶂夜鸣秋色深。
<br>
<br>
<br>
<br>&nbsp;&nbsp; 卷365_22 【戏赠崔千牛】刘禹锡 
<br>
<br>学道深山许老人，留名万代不关身。
<br>劝君多买长安酒，南陌东城占取春。
<br>
<br>
<br>
<br>&nbsp;&nbsp; 卷365_23 【扬州春夜李端公益张侍御登段侍御平路…以志其事】刘禹锡 
<br>
<br>寂寂独看金烬落，纷纷只见玉山颓。
<br>自羞不是高阳侣，一夜星星骑马回。
<br>
<br>
<br>
<br>&nbsp;&nbsp; 卷365_24 【逢王十二学士入翰林，因以诗赠】刘禹锡 
<br>
<br>厩马翩翩禁外逢，星槎上汉杳难从。
<br>定知欲报淮南诏，促召王褒入九重。
<br>
<br>
<br>
<br>&nbsp;&nbsp; 卷365_25 【阙下口号呈柳仪曹】刘禹锡 
<br>
<br>彩仗神旗猎晓风，鸡人一唱鼓蓬蓬。
<br>铜壶漏水何时歇，如此相催即老翁。
<br>
<br>
<br>
<br>&nbsp;&nbsp; 卷365_26 【监祠夕月坛书事（其礼用昼）】刘禹锡 
<br>
<br>西皞司分昼夜平，羲和停午太阴生。
<br>铿锵揖让秋光里，观者如云出凤城。
<br>
<br>
<br>
<br>&nbsp;&nbsp; 卷365_27 【元和甲午岁诏书尽征江湘逐客余自武陵赴京宿于…诸君子】刘禹锡 
<br>
<br>雷雨江山起卧龙，武陵樵客蹑仙踪。
<br>十年楚水枫林下，今夜初闻长乐钟。
<br>
<br>
<br>
<br>&nbsp;&nbsp; 卷365_28 【元和十一年自朗州召至京，戏赠看花诸君子】刘禹锡 
<br>
<br>紫陌红尘拂面来，无人不道看花回。
<br>玄都观里桃千树，尽是刘郎去后栽。
<br>
<br>
<br>
<br>&nbsp;&nbsp; 卷365_29 【再游玄都观】刘禹锡 
<br>
<br>百亩庭中半是苔，桃花净尽菜花开。
<br>种桃道士归何处，前度刘郎今又来。
<br>
<br>
<br>
<br>&nbsp;&nbsp; 卷365_30 【与歌者米嘉荣】刘禹锡 
<br>
<br>唱得凉州意外声，旧人唯数米嘉荣。
<br>近来时世轻先辈，好染髭须事后生。
<br>
<br>
<br>
<br>&nbsp;&nbsp; 卷365_31 【望夫石（山正对和州郡楼）】刘禹锡 
<br>
<br>终日望夫夫不归，化为孤石苦相思。
<br>望来已是几千载，只似当时初望时。
<br>
<br>
<br>
<br>&nbsp;&nbsp; 卷365_32 【听旧宫中乐人穆氏唱歌】刘禹锡 
<br>
<br>曾随织女渡天河，记得云间第一歌。
<br>休唱贞元供奉曲，当时朝士已无多。
<br>
<br>
<br>
<br>&nbsp;&nbsp; 卷365_33 【金陵五题·石头城】刘禹锡 
<br>
<br>山围故国周遭在，潮打空城寂寞回。
<br>淮水东边旧时月，夜深还过女墙来。
<br>
<br>
<br>
<br>&nbsp;&nbsp; 卷365_34 【金陵五题·乌衣巷】刘禹锡 
<br>
<br>朱雀桥边野草花，乌衣巷口夕阳斜。
<br>旧时王谢堂前燕，飞入寻常百姓家。
<br>
<br>
<br>
<br>&nbsp;&nbsp; 卷365_35 【金陵五题·台城】刘禹锡 
<br>
<br>台城六代竞豪华，结绮临春事最奢。
<br>万户千门成野草，只缘一曲后庭花。
<br>
<br>
<br>
<br>&nbsp;&nbsp; 卷365_36 【金陵五题·生公讲堂】刘禹锡 
<br>
<br>生公说法鬼神听，身后空堂夜不扃。
<br>高坐寂寥尘漠漠，一方明月可中庭。
<br>
<br>
<br>
<br>&nbsp;&nbsp; 卷365_37 【金陵五题·江令宅】刘禹锡 
<br>
<br>南朝词臣北朝客，归来唯见秦淮碧。
<br>池台竹树三亩馀，至今人道江家宅。
<br>
<br>
<br>
<br>&nbsp;&nbsp; 卷365_38 【韩信庙】刘禹锡 
<br>
<br>将略兵机命世雄，苍黄钟室叹良弓。
<br>遂令后代登坛者，每一寻思怕立功。
<br>
<br>
<br>
<br>&nbsp;&nbsp; 卷365_39 【李贾二大谏拜命后寄杨八寿州】刘禹锡 
<br>
<br>谏省新登二直臣，万方惊喜捧丝纶。
<br>则知天子明如日，肯放淮南高卧人。
<br>
<br>
<br>
<br>&nbsp;&nbsp; 卷365_40 【美温尚书镇定兴元以诗寄贺】刘禹锡 
<br>
<br>旌旗入境犬无声，戮尽鲸鲵汉水清。
<br>从此世人开耳目，始知名将出书生。
<br>
<br>
<br>
<br>&nbsp;&nbsp; 卷365_41 【酬瑞州吴大夫夜泊湘川见寄一绝】刘禹锡 
<br>
<br>夜泊湘川逐客心，月明猿苦血沾襟。
<br>湘妃旧竹痕犹浅，从此因君染更深。
<br>
<br>
<br>
<br>&nbsp;&nbsp; 卷365_42 【征还京师见旧番官冯叔达】刘禹锡 
<br>
<br>前者匆匆襆被行，十年憔悴到京城。
<br>南宫旧吏来相问，何处淹留白发生。
<br>
<br>
<br>
<br>&nbsp;&nbsp; 卷365_43 【与歌者何戡】刘禹锡 
<br>
<br>二十馀年别帝京，重闻天乐不胜情。
<br>旧人唯有何戡在，更与殷勤唱渭城。
<br>
<br>
<br>
<br>&nbsp;&nbsp; 卷365_44 【与歌童田顺郎】刘禹锡 
<br>
<br>天下能歌御史娘，花前叶底奉君王。
<br>九重深处无人见，分付新声与顺郎。
<br>
<br>
<br>
<br>&nbsp;&nbsp; 卷365_45 【燕尔馆破，屏风所画至精，人多叹赏题之】刘禹锡 
<br>
<br>画时应遇空亡日，卖处难逢识别人。
<br>唯有多情往来客，强将衫袖拂埃尘。
<br>
<br>
<br>
<br>&nbsp;&nbsp; 卷365_46 【赏牡丹】刘禹锡 
<br>
<br>庭前芍药妖无格，池上芙蕖净少情。
<br>唯有牡丹真国色，花开时节动京城。
<br>
<br>
<br>
<br>&nbsp;&nbsp; 卷365_47 【题欹器图】刘禹锡 
<br>
<br>秦国功成思税驾，晋臣名遂叹危机。
<br>无因上蔡牵黄犬，愿作丹徒一布衣。
<br>
<br>
<br>
<br>&nbsp;&nbsp; 卷365_48 【伤桃源薛道士（一作尊师）】刘禹锡 
<br>
<br>坛边松在鹤巢空，白鹿闲行旧径中。
<br>手植红桃千树发，满山无主任春风。
<br>
<br>
<br>
<br>&nbsp;&nbsp; 卷365_49 【王思道碑堂下作】刘禹锡 
<br>
<br>苍苍宰树起寒烟，尚有威名海内传。
<br>四府旧闻多故吏，几人垂泪拜碑前。
<br>
<br>
<br>
<br>&nbsp;&nbsp; 卷365_50 【伤愚溪三首】刘禹锡 
<br>
<br>溪水悠悠春自来，草堂无主燕飞回。
<br>隔帘惟见中庭草，一树山榴依旧开。
<br>
<br>草圣数行留坏壁，木奴千树属邻家。
<br>唯见里门通德榜，残阳寂寞出樵车。
<br>
<br>柳门竹巷依依在，野草青苔日日多。
<br>纵有邻人解吹笛，山阳旧侣更谁过。
<br>
<br>
<br>
<br>&nbsp;&nbsp; 卷365_51 【伤循州浑尚书】刘禹锡 
<br>
<br>贵人沦落路人哀，碧海连天丹旐回。
<br>遥想长安此时节，朱门深巷百花开。
<br>
<br>
<br>
<br>&nbsp;&nbsp; 卷365_52 【代靖安佳人怨二首】刘禹锡 
<br>
<br>宝马鸣珂踏晓尘，鱼文匕首犯车茵。
<br>适来行哭里门外，昨夜华堂歌舞人。
<br>
<br>秉烛朝天遂不回，路人弹指望高台。
<br>墙东便是伤心地，夜夜流萤飞去来。
<br>
<br>
<br>
<br>&nbsp;&nbsp; 卷365_53 【碧涧寺见元九侍御和展上人诗有三生之句因以和】刘禹锡 
<br>
<br>廊下题诗满壁尘，塔前松树已皴鳞。
<br>古来唯有王文度，重见平生竺道人。
<br>
<br>
<br>
<br>&nbsp;&nbsp; 卷365_54 【思黯南墅赏牡丹】刘禹锡 
<br>
<br>偶然相遇人间世，合在增城阿姥家。
<br>有此倾城好颜色，天教晚发赛诸花。
<br>
<br>
<br>
<br>&nbsp;&nbsp; 卷365_55 【和浙西尚书闻常州杨给事制新楼因寄之作】刘禹锡 
<br>
<br>文昌星象尽东来，油幕朱门次第开。
<br>且上新楼看风月，会乘云雨一时回。
<br>
<br>
<br>
<br>&nbsp;&nbsp; 卷365_56 【后梁宣明二帝碑堂下作】刘禹锡 
<br>
<br>玉马朝周从此辞，园陵寂寞对丰碑。
<br>千行宰树荆州道，暮雨萧萧闻子规。
<br>
<br>
<br>
<br>&nbsp;&nbsp; 卷365_57 【赠李司空妓】刘禹锡 
<br>
<br>高髻云鬟宫样妆，春风一曲杜韦娘。
<br>司空见惯浑闲事，断尽苏州刺史肠。
<br>
<br>
<br>
<br>&nbsp;&nbsp; 卷365_58 【和西川李尚书伤孔雀及薛涛之什】刘禹锡 
<br>
<br>玉儿已逐金镮葬，翠羽先随秋草萎。
<br>唯见芙蓉含晓露，数行红泪滴清池。
<br>
<br>
<br>
<br>&nbsp;&nbsp; 卷365_59 【同乐天登栖灵寺塔】刘禹锡 
<br>
<br>步步相携不觉难，九层云外倚阑干。
<br>忽然笑语半天上，无限游人举眼看。
<br>
<br>
<br>
<br>&nbsp;&nbsp; 卷365_60 【有所嗟二首（一作元稹诗，题作所思）】刘禹锡 
<br>
<br>庾令楼中初见时，武昌春柳似腰肢。
<br>相逢相笑尽如梦，为雨为云今不知。
<br>
<br>鄂渚濛濛烟雨微，女郎魂逐暮云归。
<br>只应长在汉阳渡，化作鸳鸯一只飞。
<br>
<br>
<br>
<br>&nbsp;&nbsp; 卷365_61 【和裴相公傍水闲行】刘禹锡 
<br>
<br>为爱逍遥第一篇，时时闲步赏风烟。
<br>看花临水心无事，功业成来二十年。
<br>
<br>
<br>
<br>&nbsp;&nbsp; 卷365_62 【杏园花下酬乐天见赠】刘禹锡 
<br>
<br>二十馀年作逐臣，归来还见曲江春。
<br>游人莫笑白头醉，老醉花间有几人。
<br>
<br>
<br>
<br>&nbsp;&nbsp; 卷365_63 【和乐天春词】刘禹锡 
<br>
<br>新妆面面下朱楼，深锁春光一院愁。
<br>行到中庭数花朵，蜻蜓飞上玉搔头。
<br>
<br>
<br>
<br>&nbsp;&nbsp; 卷365_64 【和严给事闻唐昌观玉蕊花下有游仙二绝】刘禹锡 
<br>
<br>玉女来看玉蕊花，异香先引七香车。
<br>攀枝弄雪时回顾，惊怪人间日易斜。
<br>
<br>雪蕊琼丝满院春，衣轻步步不生尘。
<br>君平帘下徒相问，长伴吹箫别有人。
<br>
<br>
<br>
<br>&nbsp;&nbsp; 卷365_65 【忆乐天】刘禹锡 
<br>
<br>寻常相见意殷勤，别后相思梦更频。
<br>每遇登临好风景，羡他天性少情人。
<br>
<br>
<br>
<br>&nbsp;&nbsp; 卷365_66 【醉答乐天】刘禹锡 
<br>
<br>洛城洛城何日归，故人故人今转稀。
<br>莫嗟雪里暂时别，终拟云间相逐飞。
<br>
<br>
<br>
<br>&nbsp;&nbsp; 卷365_67 【虎丘寺见元相公二年前题名怆然有咏】刘禹锡 
<br>
<br>浐水送君君不还，见君题字虎丘山。
<br>因知早贵兼才子，不得多时在世间。
<br>
<br>
<br>
<br>&nbsp;&nbsp; 卷365_68 【寄赠小樊】刘禹锡 
<br>
<br>花面丫头十三四，春来绰约向人时。
<br>终须买取名春草，处处将行步步随。
<br>
<br>
<br>
<br>&nbsp;&nbsp; 卷365_69 【吟乐天自问怆然有作】刘禹锡 
<br>
<br>亲友关心皆不见，风光满眼倍伤神。
<br>洛阳城里多池馆，几处花开有主人。
<br>
<br>
<br>
<br>&nbsp;&nbsp; 卷365_70 【和令狐相公别牡丹】刘禹锡 
<br>
<br>平章宅里一栏花，临到开时不在家。
<br>莫道两京非远别，春明门外即天涯。
<br>
<br>
<br>
<br>&nbsp;&nbsp; 卷365_71 【和令狐相公闻思帝乡有感】刘禹锡 
<br>
<br>当初造曲者为谁，说得思乡恋阙时。
<br>沧海西头旧丞相，停杯处分不须吹。
<br>
<br>
<br>
<br>&nbsp;&nbsp; 卷365_72 【酬令狐相公见寄】刘禹锡 
<br>
<br>群玉山头住四年，每闻笙鹤看诸仙。
<br>何时得把浮丘袖，白日将升第九天。
<br>
<br>
<br>
<br>&nbsp;&nbsp; 卷365_73 【令狐相公春思见寄】刘禹锡 
<br>
<br>一纸书封四句诗，芳晨对酒远相思。
<br>长吟尽日西南望，犹及残春花落时。
<br>
<br>
<br>
<br>&nbsp;&nbsp; 卷365_74 【城内花园颇曾游玩令公居守亦有素期…以答令狐相公见谑】刘禹锡 
<br>
<br>楼下芳园最占春，年年结侣采花频。
<br>繁霜一夜相撩治，不似佳人似老人。
<br>
<br>
<br>
<br>&nbsp;&nbsp; 卷365_75 【奉和裴晋公凉风亭睡觉】刘禹锡 
<br>
<br>骊龙睡后珠元在，仙鹤行时步又轻。
<br>方寸莹然无一事，水声来似玉琴声。
<br>
<br>
<br>
<br>&nbsp;&nbsp; 卷365_76 【答裴令公雪中讶白二十二与诸公不相访之什】刘禹锡 
<br>
<br>玉树琼楼满眼新，的知开閤待诸宾。
<br>迟迟未去非无意，拟作梁园坐右人。
<br>
<br>
<br>
<br>&nbsp;&nbsp; 卷365_77 【吴方之见示听江西故吏朱幼恭歌三篇颇有怀故…因而和之】刘禹锡 
<br>
<br>侯家故吏歌声发，逸处能高怨处低。
<br>今岁洛中无雨雪，眼前风景是江西。
<br>
<br>
<br>
<br>&nbsp;&nbsp; 卷365_78 【裴令公见示诮乐天寄奴买马绝句斐言仰和且戏乐天】刘禹锡 
<br>
<br>常奴安得似方回，争望追风绝足来。
<br>若把翠娥酬騄耳，始知天下有奇才。
<br>
<br>
<br>
<br>&nbsp;&nbsp; 卷365_79 【酬思黯代书见戏（一作酬牛相见寄）】刘禹锡 
<br>
<br>官冷如浆病满身，凌寒不易过天津。
<br>少年留取多情兴，请待花时作主人。
<br>
<br>
<br>
<br>&nbsp;&nbsp; 卷365_80 【答张侍御贾喜再登科后，自洛赴上都赠别】刘禹锡 
<br>
<br>又被时人写姓名，春风引路入京城。
<br>知君忆得前身事，分付莺花与后生。
<br>
<br>
<br>
<br>&nbsp;&nbsp; 卷365_81 【赴连州途经洛阳诸公置酒相送张员外贾…率尔酬之】刘禹锡 
<br>
<br>谪在三湘最远州，边鸿不到水南流。
<br>如今暂寄樽前笑，明日辞君步步愁。
<br>
<br>
<br>
<br>&nbsp;&nbsp; 卷365_82 【赠元九侍御文石枕以诗奖之】刘禹锡 
<br>
<br>文章似锦气如虹，宜荐华簪绿殿中。
<br>纵使凉飙生旦夕，犹堪拂拭愈头风。
<br>
<br>
<br>
<br>&nbsp;&nbsp; 卷365_83 【酬元九院长自江陵见寄】刘禹锡 
<br>
<br>无事寻花至仙境，等闲栽树比封君。
<br>金门通籍真多士，黄纸除书每日闻。
<br>
<br>
<br>
<br>&nbsp;&nbsp; 卷365_84 【酬杨侍郎凭见寄】刘禹锡 
<br>
<br>翔鸾阙底谢皇恩，缨上沧浪旧水痕。
<br>疏傅挥金忽相忆，远擎长句与招魂。
<br>
<br>
<br>
<br>&nbsp;&nbsp; 卷365_85 【酬马大夫登洭口戍见寄（一作酬海南马大夫）】刘禹锡 
<br>
<br>新辞将印拂朝缨，临水登山四体轻。
<br>犹念天涯未归客，瘴云深处守孤城。
<br>
<br>
<br>
<br>&nbsp;&nbsp; 卷365_86 【答杨八敬之绝句（杨时亦谪居）】刘禹锡 
<br>
<br>饱霜孤竹声偏切，带火焦桐韵本悲。
<br>今日知音一留听，是君心事不平时。
<br>
<br>
<br>
<br>&nbsp;&nbsp; 卷365_87 【重寄表臣二首】刘禹锡 
<br>
<br>对酒临流奈别何，君今已醉我蹉跎。
<br>分明记取星星鬓，他日相逢应更多。
<br>
<br>世间人事有何穷，过后思量尽是空。
<br>早晚同归洛阳陌，卜邻须近祝鸡翁。
<br>
<br>
<br>
<br>&nbsp;&nbsp; 卷365_88 【重寄绝句（一作寄唐州杨八）】刘禹锡 
<br>
<br>淮西既是平安地，鸦路今无羽檄飞。
<br>闻道唐州最清静，战场耕尽野花稀。
<br>
<br>
<br>
<br>&nbsp;&nbsp; 卷365_89 【酬杨八副使将赴湖南途中见寄一绝】刘禹锡 
<br>
<br>知逐征南冠楚材，远劳书信到阳台。
<br>明朝若上君山上，一道巴江自此来。
<br>
<br>
<br>
<br>&nbsp;&nbsp; 卷365_90 【遥和韩睦州元相公二君子】刘禹锡 
<br>
<br>玉人紫绶相辉映，却要霜须一两茎。
<br>其奈无成空老去，每临明镜若为情。
<br>
<br>
<br>
<br>&nbsp;&nbsp; 卷365_91 【吴兴敬郎中见惠斑竹杖兼示一绝聊以谢之】刘禹锡 
<br>
<br>一茎炯炯琅玕色，数节重重玳瑁文。
<br>拄到高山未登处，青云路上愿逢君。
<br>
<br>
<br>
<br>&nbsp;&nbsp; 卷365_92 【奉和裴令公夜宴】刘禹锡 
<br>
<br>天下苍生望不休，东山虽有但时游。
<br>从来海上仙桃树，肯逐人间风露秋。
<br>
<br>
<br>
<br>&nbsp;&nbsp; 卷365_93 【秋夜安国观闻笙】刘禹锡 
<br>
<br>织女分明银汉秋，桂枝梧叶共飕飗。
<br>月露满庭人寂寂，霓裳一曲在高楼。
<br>
<br>
<br>
<br>&nbsp;&nbsp; 卷365_94 【酬仆射牛相公晋国池上别后至甘棠馆忽梦同游…口号见寄】刘禹锡 
<br>
<br>已嗟池上别魂惊，忽报梦中携手行。
<br>此夜独归还乞梦，老人无睡到天明。
<br>
<br>
<br>
<br>&nbsp;&nbsp; 卷365_95 【裴侍郎大尹雪中遗酒一壶兼示喜眼疾平…斐然仰酬】刘禹锡 
<br>
<br>卷尽轻云月更明，金篦不用且闲行。
<br>若倾家酿招来客，何必池塘春草生。
<br>
<br>
<br>
<br>&nbsp;&nbsp; 卷365_96 【和滑州李尚书上巳忆江南禊事】刘禹锡 
<br>
<br>白马津头春日迟，沙州归雁拂旌旗。
<br>柳营唯有军中戏，不似江南三月时。
<br>
<br>
<br>
<br>&nbsp;&nbsp; 卷365_97 【酬柳柳州家鸡之赠】刘禹锡 
<br>
<br>日日临池弄小雏，还思写论付官奴。
<br>柳家新样元和脚，且尽姜芽敛手徒。
<br>
<br>
<br>
<br>&nbsp;&nbsp; 卷365_98 【答前篇】刘禹锡 
<br>
<br>小儿弄笔不能嗔，涴壁书窗且当勤。
<br>闻彼梦熊犹未兆，女中谁是卫夫人。
<br>
<br>
<br>
<br>&nbsp;&nbsp; 卷365_99 【答后篇】刘禹锡 
<br>
<br>昔日慵工记姓名，远劳辛苦写西京。
<br>近来渐有临池兴，为报元常欲抗行。
<br>
<br>
<br>
<br>&nbsp;&nbsp; 卷365_100 【重答柳柳州】刘禹锡 
<br>
<br>弱冠同怀长者忧，临岐回想尽悠悠。
<br>耦耕若便遗身老，黄发相看万事休。
<br>
<br>
<br>
<br>&nbsp;&nbsp; 卷365_101 【登清晖楼】刘禹锡 
<br>
<br>浔阳江色潮添满，彭蠡秋声雁送来。
<br>南望庐山千万仞，共夸新出栋梁材。
<br>
<br>
<br>
<br>&nbsp;&nbsp; 卷365_102 【赴和州于武昌县再遇毛仙翁十八兄因成一绝】刘禹锡 
<br>
<br>武昌山下蜀江东，重向仙舟见葛洪。
<br>又得案前亲礼拜，大罗天诀玉函封。
<br>
<br>
<br>
<br>&nbsp;&nbsp; 卷365_103 【寄毗陵杨给事三首】刘禹锡 
<br>
<br>挥毫起制来东省，蹑足修名谒外台。
<br>好著櫜鞬莫惆怅，出文入武是全才。
<br>
<br>曾主鱼书轻刺史，今朝自请左鱼来。
<br>青云直上无多地，却要斜飞取势回。
<br>
<br>东城南陌昔同游，坐上无人第二流。
<br>屈指如今已零落，且须欢喜作邻州。
<br>
<br>
<br>
<br>&nbsp;&nbsp; 卷365_104 【陪崔大尚书及诸阁老宴杏园】刘禹锡 
<br>
<br>更将何面上春台，百事无成老又催。
<br>唯有落花无俗态，不嫌憔悴满头来。
<br>
<br>
<br>
<br>&nbsp;&nbsp; 卷365_105 【曹刚】刘禹锡 
<br>
<br>大弦嘈囋小弦清，喷雪含风意思生。
<br>一听曹刚弹薄媚，人生不合出京城。
<br>
<br>
<br>
<br>&nbsp;&nbsp; 卷365_106 【寄湖州韩中丞】刘禹锡 
<br>
<br>老郎日日忧苍鬓，远守年年厌白蘋。
<br>终日相思不相见，长频相见是何人。
<br>
<br>
<br>
<br>&nbsp;&nbsp; 卷365_107 【杨柳枝】刘禹锡 
<br>
<br>杨子江头烟景迷，隋家宫树拂金堤。
<br>嵯峨犹有当时色，半蘸波中水鸟栖。
<br>
<br>
<br>
<br>&nbsp;&nbsp; 卷365_108 【田顺郎歌】刘禹锡 
<br>
<br>清歌不是世间音，玉殿尝闻称主心。
<br>唯有顺郎全学得，一声飞出九重深。
<br>
<br>
<br>
<br>&nbsp;&nbsp; 卷365_109 【夜闻商人船中筝】刘禹锡 
<br>
<br>大艑高帆一百尺，新声促柱十三弦。
<br>扬州市里商人女，来占江西明月天。
<br>
<br>
<br>
<br>&nbsp;&nbsp; 卷365_110 【闻道士弹思归引】刘禹锡 
<br>
<br>仙公一奏思归引，逐客初闻自泫然。
<br>莫怪殷勤悲此曲，越声长苦已三年。
<br>
<br>
<br>
<br>&nbsp;&nbsp; 卷365_111 【喜康将军见访】刘禹锡 
<br>
<br>谪居愁寂似幽栖，百草当门茅舍低。
<br>夜猎将军忽相访，鹧鸪惊起绕篱啼。
<br>
<br>
<br>
<br>&nbsp;&nbsp; 卷365_112 【赠刘景擢第】刘禹锡 
<br>
<br>湘中才子是刘郎，望在长沙住桂阳。
<br>昨日鸿都新上第，五陵年少让清光。
<br>
<br>
<br>
<br>&nbsp;&nbsp; 卷365_113 【赴连山途次德宗山陵寄张员外】刘禹锡 
<br>
<br>常时并冕奉天颜，委佩低簪彩仗间。
<br>今日独来张乐地，万重云水望桥山。
<br>
<br>
<br>
<br>&nbsp;&nbsp; 卷365_114 【尝茶】刘禹锡 
<br>
<br>生拍芳丛鹰觜芽，老郎封寄谪仙家。
<br>今宵更有湘江月，照出菲菲满碗花。
<br>
<br>
<br>
<br>&nbsp;&nbsp; 卷365_115 【梁国祠】刘禹锡 
<br>
<br>梁国三郎威德尊，女巫箫鼓走乡村。
<br>万家长见空山上，雨气苍茫生庙门。
<br>
<br>
<br>
<br>&nbsp;&nbsp; 卷365_116 【望洞庭】刘禹锡 
<br>
<br>湖光秋月两相和，潭面无风镜未磨。
<br>遥望洞庭山水翠，白银盘里一青螺。
<br>
<br>
<br>
<br>&nbsp;&nbsp; 卷365_117 【杨柳枝】刘禹锡 
<br>
<br>春江一曲柳千条，二十年前旧板桥。
<br>曾与美人桥上别，恨无消息到今朝。
<br>
<br>
<br>
<br>&nbsp;&nbsp; 卷365_118 【楼上】刘禹锡 
<br>
<br>江上楼高二十梯，梯梯登遍与云齐。
<br>人从别浦经年去，天向平芜尽处低。
<br>
<br>
<br>
<br>&nbsp;&nbsp; 卷365_119 【洛滨病卧户部李侍郎见惠药物谑以文星之句斐然仰谢】刘禹锡 
<br>
<br>隐几支颐对落晖，故人书信到柴扉。
<br>周南留滞商山老，星象如今属少微。
<br>
<br>
<br>
<br>&nbsp;&nbsp; 卷365_120 【故洛城古墙】刘禹锡 
<br>
<br>粉落椒飞知几春，风吹雨洒旋成尘。
<br>莫言一片危基在，犹过无穷来往人。
<br>
<br>
<br>
<br>&nbsp;&nbsp; 卷365_121 【句】刘禹锡 
<br>
<br>湖上收宿雨。
<br>
<br>故国思如此，若为天外心。 
<br>（《寄白公》。并见张为《主客图》）
<br>
<br>东屯沧海阔，南让洞庭宽。（秋水咏。《纪事》）
<br>
<br>翠粒照晴露。（见《侯鲭录》）。
<br>
<br>银花垂院榜，翠羽撼绦铃。（《雪》。《天中记》）
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷366_1 【山亭怀古】张弘靖 
<br>
<br>丛石依古城，悬泉洒清池。高低袤丈内，衡霍相蔽亏。 
<br>归田竟何因，为郡岂所宜。谁能辨人野，寄适聊在斯。
<br>
<br>
<br>&nbsp;&nbsp; 卷366_2 【和张相公太原山亭怀古诗】韩察 
<br>
<br>公府政多暇，思与仁智全。为山想岩穴，引水听潺湲。 
<br>轩冕迹自逸，尘俗无由牵。苍生方瞩望，讵得赋归田。
<br>
<br>
<br>
<br>&nbsp;&nbsp; 卷366_3 【和张相公太原山亭怀古诗】崔恭 
<br>
<br>高情乐闲放，寄迹山水中。朝霞铺座右，虚白贮清风。 
<br>潜窦激飞泉，石路跻且崇。步武有胜概，不与俗情同。
<br>
<br>
<br>
<br>&nbsp;&nbsp; 卷366_4 【和张相公太原山亭怀古诗】陆瀍 
<br>
<br>激水泻飞瀑，寄怀良在兹。如何谢安石，要结东山期。 
<br>入座兰蕙馥，当轩松桂滋。于焉悟幽道，境寂心自怡。
<br>
<br>
<br>
<br>&nbsp;&nbsp; 卷366_5 【和张相公太原亭怀古诗】胡证 
<br>
<br>飞泉天台状，峭石蓬莱姿。潺湲与青翠，咫尺当幽奇。 
<br>居然尽精道，得以书妍词。岂无他山胜，懿此清轩墀。
<br>
<br>
<br>
<br>&nbsp;&nbsp; 卷366_6 【句】胡证 
<br>
<br>诗书入京国，旌旆过乡关。（《因话录》云：证拜振武节 
<br>度使，道河中。时赵宗儒为帅，证备桑梓礼入谒， 
<br>持刺称百姓，献赵公诗云云。州里荣之）
<br>
<br>
<br>
<br>&nbsp;&nbsp; 卷366_7 【和太原山亭怀古诗】张贾 
<br>
<br>中庭起崖谷，漱玉下涟漪。丹丘谁云远，寓象得心期。 
<br>岂不贵钟鼎，至怀在希夷。唯当蓬莱阁，灵凤复来仪。
<br>
<br>
<br>
<br>&nbsp;&nbsp; 卷366_8 【和裴司空答张秘书赠马诗】张贾 
<br>
<br>阁下从容旧客卿，寄来骏马赏高情。任追烟景骑仍醉， 
<br>知有文章倚便成。步步自怜春日影，萧萧犹起朔风声。 
<br>须知上宰吹嘘意，送入天门上路行。
<br>
<br>
<br>
<br>&nbsp;&nbsp; 卷366_9 【句】张贾 
<br>
<br>夫子生知者，相期妙理中。（《送刘禹锡发华州》）。
<br>
<br>
<br>
<br>&nbsp;&nbsp; 卷366_10 【吴兴三绝】张文规 
<br>
<br>蘋洲须觉池沼俗，苎布直胜罗纨轻。清风楼下草初出， 
<br>明月峡中茶始生。吴兴三绝不可舍，劝子强为吴会行。
<br>
<br>
<br>
<br>&nbsp;&nbsp; 卷366_11 【湖州贡焙新茶】张文规 
<br>
<br>凤辇寻春半醉回，仙娥进水御帘开。
<br>牡丹花笑金钿动，传奏吴兴紫笋来。
<br>
<br>
<br>
<br>&nbsp;&nbsp; 卷366_12 【句】张文规 
<br>
<br>谁云隼旟吏，长对虎头岩。（见《吴兴掌故》）。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
