<HTML>
<HEAD>
<TITLE>全唐诗 卷053-057 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷053-057</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷053-057</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6057"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷053-057')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷053-057]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷53_1 【奉和晦日幸昆明池应制】宋之问 
<br>
<br>春豫灵池会，沧波帐殿开。舟凌石鲸度，槎拂斗牛回。 
<br>节晦蓂全落，春迟柳暗催。象溟看浴景，烧劫辨沉灰。 
<br>镐饮周文乐，汾歌汉武才。不愁明月尽，自有夜珠来。
<br>
<br>
<br>&nbsp;&nbsp; 卷53_2 【奉和幸大荐福寺】宋之问 
<br>
<br>香刹中天起，宸游满路辉。乘龙太子去，驾象法王归。 
<br>殿饰金人影，窗摇玉女扉。稍迷新草木，遍识旧庭闱。 
<br>水入禅心定，云从宝思飞。欲知皇劫远，初拂六铢衣。
<br>
<br>
<br>
<br>&nbsp;&nbsp; 卷53_3 【奉和幸三会寺应制】宋之问 
<br>
<br>六飞回玉辇，双树谒金仙。瑞鸟呈书字，神龙吐浴泉。 
<br>净心遥证果，睿想独超禅。塔涌香花地，山围日月天。 
<br>梵音迎漏彻，空乐倚云悬。今日登仁寿，长看法镜圆。
<br>
<br>
<br>
<br>&nbsp;&nbsp; 卷53_4 【奉和荐福寺应制】宋之问 
<br>
<br>梵筵光圣邸，游豫览宏规。不改灵光殿，因开功德池。 
<br>莲生新步叶，桂长昔攀枝。涌塔庭中见，飞楼海上移。 
<br>闻韶三月幸，观象七星危。欲识龙归处，朝朝云气随。
<br>
<br>
<br>
<br>&nbsp;&nbsp; 卷53_5 【奉和幸神皋亭应制】宋之问 
<br>
<br>清跸喧黄道，乘舆降紫宸。霜戈凝晓日，云管发阳春。 
<br>台古全疑汉，林馀半识秦。宴酣诗布泽，节改令行仁。 
<br>昔恃山河险，今依道德淳。多惭献嘉颂，空累属车尘。
<br>
<br>
<br>
<br>&nbsp;&nbsp; 卷53_6 【奉和幸长安故城未央宫应制】宋之问 
<br>
<br>汉王未息战，萧相乃营宫。壮丽一朝尽，威灵千载空。 
<br>皇明怅前迹，置酒宴群公。寒轻彩仗外，春发幔城中。 
<br>乐思回斜日，歌词继大风。今朝天子贵，不假叔孙通。
<br>
<br>
<br>
<br>&nbsp;&nbsp; 卷53_7 【奉和幸韦嗣立山庄侍宴应制（一作李乂诗）】宋之问 
<br>
<br>枢掖调梅暇，林园艺槿初。入朝荣剑履，退食偶琴书。 
<br>地隐东岩室，天回北斗车。旌门临窈窕，辇道属扶疏。 
<br>云罕明丹壑，霜笳彻紫虚。水疑投石处，溪似钓璜馀。 
<br>帝泽颁卮酒，人欢颂里闾。一承黄竹咏，长奉白茅居。
<br>
<br>
<br>
<br>&nbsp;&nbsp; 卷53_8 【扈从登封告成颂应制】宋之问 
<br>
<br>御路回中岳，天营接下都。百灵无后至，万国竞前驱。 
<br>文卫严清跸，幽仙读宝符。贝花明汉果，芝草入尧厨。 
<br>济济衣冠会，喧喧夷夏俱。宗禋仰神理，刊木望川途。 
<br>抚己贫非病，时来本不愚。愿陪丹凤辇，率舞白云衢。
<br>
<br>
<br>
<br>&nbsp;&nbsp; 卷53_9 【宴安乐公主宅得空字】宋之问 
<br>
<br>英藩筑外馆，爱主出王宫。宾至星槎落，仙来月宇空。 
<br>玳梁翻贺燕，金埒倚晴虹。箫奏秦台里，书开鲁壁中。 
<br>短歌能驻日，艳舞欲娇风。闻有淹留处，山阿满桂丛。
<br>
<br>
<br>
<br>&nbsp;&nbsp; 卷53_10 【春日郑协律山亭陪宴饯郑卿同用楼字】宋之问 
<br>
<br>潘园枕郊郭，爱客坐相求。尊酒东城外，骖騑南陌头。 
<br>池平分洛水，林缺见嵩丘。暗竹侵山径，垂杨拂妓楼。 
<br>彩云歌处断，迟日舞前留。此地何年别，兰芳空自幽。
<br>
<br>
<br>
<br>&nbsp;&nbsp; 卷53_11 【和姚给事寓直之作】宋之问 
<br>
<br>清论满朝阳，高才拜夕郎。还从避马路，来接珥貂行。 
<br>宠就黄扉日，威回白简霜。柏台迁鸟茂，兰署得人芳。 
<br>禁静钟初彻，更疏漏渐长。晓河低武库，流火度文昌。 
<br>寓直恩徽重，乘秋藻翰扬。暗投空欲报，下调不成章。
<br>
<br>
<br>
<br>&nbsp;&nbsp; 卷53_12 【和库部李员外秋夜寓直之作】宋之问 
<br>
<br>相庭贻庆远，才子拜郎初。起草徯仙阁，焚香卧直庐。 
<br>更深河欲断，节劲柳偏疏。气耿凌云笔，心摇待漏车。 
<br>叨荣厕俦侣，省己恧空虚。徒斐阳春和，难参丽曲馀。
<br>
<br>
<br>
<br>&nbsp;&nbsp; 卷53_13 【酬李丹徒见赠之作】宋之问 
<br>
<br>镇吴称奥里，试剧仰通才。近挹人披雾，遥闻境震雷。 
<br>一朝逢解榻，累日共衔杯。连辔登山尽，浮舟望海回。 
<br>以予惭拙宦，期子遇良媒。赠曲南凫断，征途北雁催。 
<br>更怜江上月，还入镜中开。
<br>
<br>
<br>
<br>&nbsp;&nbsp; 卷53_14 【使过襄阳登凤林寺阁】宋之问 
<br>
<br>香阁临清汉，丹梯隐翠微。林篁天际密，人世谷中违。 
<br>苔石衔仙洞，莲舟泊钓矶。山云浮栋起，江雨入庭飞。 
<br>信美虽南国，严程限北归。幽寻不可再，留步惜芳菲。
<br>
<br>
<br>
<br>&nbsp;&nbsp; 卷53_15 【宋公宅送宁谏议】宋之问 
<br>
<br>宋公爰创宅，庾氏更诛茅。间出人三秀，平临楚四郊。 
<br>汉臣来绛节，荆牧动金铙。尊溢宜城酒，笙裁曲沃匏。 
<br>露荷秋变节，风柳夕鸣梢。一散阳台雨，方随越鸟巢。
<br>
<br>
<br>
<br>&nbsp;&nbsp; 卷53_16 【送合宫苏明府颋】宋之问 
<br>
<br>铉府诞英规，公才天下知。谓乘羔雁族，继入凤凰池。 
<br>赤县求人隐，青门起路岐。翟回车少别，凫化舄遥驰。 
<br>神哭周南境，童歌渭北垂。贤哉荀奉倩，衮职伫来仪。
<br>
<br>
<br>
<br>&nbsp;&nbsp; 卷53_17 【送杨六望赴金水】宋之问 
<br>
<br>借问梁山道，嶔岑几万重。遥州刀作字，绝壁剑为峰。 
<br>惜别路穷此，留欢意不从。忧来生白发，时晚爱青松。 
<br>勿以西南远，夷歌寝盛容。台阶有高位，宁复久临邛。
<br>
<br>
<br>
<br>&nbsp;&nbsp; 卷53_18 【下桂江龙目滩】宋之问 
<br>
<br>停午出滩险，轻舟容易前。峰攒入云树，崖喷落江泉。 
<br>巨石潜山怪，深篁隐洞仙。鸟游溪寂寂，猿啸岭娟娟。 
<br>挥袂日凡几，我行途已千。暝投苍梧郡，愁枕白云眠。
<br>
<br>
<br>
<br>&nbsp;&nbsp; 卷53_19 【入泷州江】宋之问 
<br>
<br>孤舟泛盈盈，江流日纵横。夜杂蛟螭寝，晨披瘴疠行。 
<br>潭蒸水沫起，山热火云生。猿躩时能啸，鸢飞莫敢鸣。 
<br>海穷南徼尽，乡远北魂惊。泣向文身国，悲看凿齿氓。 
<br>地偏多育蛊，风恶好相鲸。余本岩栖客，悠哉慕玉京。 
<br>厚恩尝愿答，薄宦不祈成。违隐乖求志，披荒为近名。 
<br>镜愁玄发改，心负紫芝荣。运启中兴历，时逢外域清。 
<br>只应保忠信，延促付神明。
<br>
<br>
<br>
<br>&nbsp;&nbsp; 卷53_20 【始安秋日】宋之问 
<br>
<br>桂林风景异，秋似洛阳春。晚霁江天好，分明愁杀人。 
<br>卷云山bb々，碎石水磷磷。世业事黄老，妙年孤隐沦。 
<br>归欤卧沧海，何物贵吾身。
<br>
<br>
<br>
<br>&nbsp;&nbsp; 卷53_21 【桂州黄潭舜祠】宋之问 
<br>
<br>虞世巡百越，相传葬九疑。精灵游此地，祠树日光辉。 
<br>禋祭忽群望，丹青图二妃。神来兽率舞，仙去凤还飞。 
<br>日暝山气落，江空潭霭微。帝乡三万里，乘彼白云归。
<br>
<br>
<br>
<br>&nbsp;&nbsp; 卷53_22 【登粤王台】宋之问 
<br>
<br>江上粤王台，登高望几回。南溟天外合，北户日边开。 
<br>地湿烟尝起，山晴雨半来。冬花采卢橘，夏果摘杨梅。 
<br>迹类虞翻枉，人非贾谊才。归心不可见，白发重相催。
<br>
<br>
<br>
<br>&nbsp;&nbsp; 卷53_23 【早发始兴江口至虚氏村作】宋之问 
<br>
<br>候晓逾闽峤，乘春望越台。宿云鹏际落，残月蚌中开。 
<br>薜荔摇青气，桄榔翳碧苔。桂香多露裛，石响细泉回。 
<br>抱叶玄猿啸，衔花翡翠来。南中虽可悦，北思日悠哉。 
<br>鬒发俄成素，丹心已作灰。何当首归路，行剪故园莱。
<br>
<br>
<br>
<br>&nbsp;&nbsp; 卷53_24 【发藤州】宋之问 
<br>
<br>朝夕苦遄征，孤魂长自惊。泛舟依雁渚，投馆听猿鸣。 
<br>石发缘溪蔓，林衣扫地轻。云峰刻不似，苔藓画难成。 
<br>露裛千花气，泉和万籁声。攀幽红处歇，跻险绿中行。 
<br>恋切芝兰砌，悲缠松柏茔。丹心江北死，白发岭南生。 
<br>魑魅天边国，穷愁海上城。劳歌意无限，今日为谁明。
<br>
<br>
<br>
<br>&nbsp;&nbsp; 卷53_25 【游称心寺】宋之问 
<br>
<br>释事怀三隐，清襟谒四禅。江鸣潮未落，林晓日初悬。 
<br>宝叶交香雨，金沙吐细泉。望谐舟客趣，思发海人烟。 
<br>顾枥仍留马，乘杯久弃船。未忧龟负岳，且识鸟耘田。 
<br>理契都无象，心冥不寄筌。安期庶可揖，天地得齐年。
<br>
<br>
<br>
<br>&nbsp;&nbsp; 卷53_26 【游法华寺】宋之问 
<br>
<br>高岫拟耆闍，真乘引妙车。空中结楼殿，意表出云霞。 
<br>后果缠三足，前因感六牙。宴林薰宝树，水溜滴金沙。 
<br>寒谷梅犹浅，温庭橘未华。台香红药乱，塔影绿篁遮。 
<br>果渐轮王族，缘超梵帝家。晨行踏忍草，夜诵得灵花。 
<br>江郡将何匹，天都亦未加。朝来沿泛所，应是逐仙槎。
<br>
<br>
<br>
<br>&nbsp;&nbsp; 卷53_27 【夜渡吴松江怀古】宋之问 
<br>
<br>宿帆震泽口，晓渡松江濆。棹发鱼龙气，舟冲鸿雁群。 
<br>寒潮顿觉满，暗浦稍将分。气出海生日，光清湖起云。 
<br>水乡尽天卫，叹息为吴君。谋士伏剑死，至今悲所闻。
<br>
<br>
<br>
<br>&nbsp;&nbsp; 卷53_28 【谒禹庙】宋之问 
<br>
<br>夏王乘四载，兹地发金符。峻命终不易，报功畴敢渝。 
<br>先驱总昌会，后至伏灵诛。玉帛空天下，衣冠照海隅。 
<br>旋闻厌黄屋，更道出苍梧。林表祠转茂，山阿井讵枯。 
<br>舟迁龙负壑，田变鸟芸芜。旧物森如在，天威肃未殊。 
<br>玄夷届瑶席，玉女侍清都。奕奕扃闱邃，轩轩仗卫趋。 
<br>气青连曙海，云白洗春湖。猿啸有时答，禽言常自呼。 
<br>灵歆异蒸糈，至乐匪笙竽。茅殿今文袭，梅梁古制无。 
<br>运遥日崇丽，业盛答昭苏。伊昔力云尽，而今功尚敷。 
<br>揆材非美箭，精享愧生刍。郡职昧为理，邦空宁自诬。 
<br>下车霰已积，摄事露行濡。人隐冀多祐，曷唯沾薄躯。
<br>
<br>
<br>
<br>&nbsp;&nbsp; 卷53_29 【游禹穴回出若邪】宋之问 
<br>
<br>禹穴今朝到，邪溪此路通。著书闻太史，炼药有仙翁。 
<br>鹤往笼犹挂，龙飞剑已空。石帆摇海上，天镜落湖中。 
<br>水低寒云白，山边坠叶红。归舟何虑晚，日暮使樵风。
<br>
<br>
<br>
<br>&nbsp;&nbsp; 卷53_30 【灵隐寺】宋之问 
<br>
<br>鹫岭郁岧峣，龙宫锁寂寥。楼观沧海日，门对浙江潮。 
<br>桂子月中落，天香云外飘。扪萝登塔远，刳木取泉遥。 
<br>霜薄花更发，冰轻叶未凋。夙龄尚遐异，搜对涤烦嚣。 
<br>待入天台路，看余度石桥。
<br>
<br>
<br>
<br>&nbsp;&nbsp; 卷53_31 【游云门寺】宋之问 
<br>
<br>维舟探静域，作礼事尊经。投迹一萧散，为心自杳冥。 
<br>龛依大禹穴，楼倚少微星。沓嶂围兰若，回溪抱竹庭。 
<br>觉花涂砌白，甘露洗山青。雁塔鶱金地，虹桥转翠屏。 
<br>人天宵现景，神鬼昼潜形。理胜常虚寂，缘空自感灵。 
<br>入禅从鸽绕，说法有龙听。劫累终期灭，尘躬且未宁。 
<br>摇摇不安寐，待月咏岩扃。
<br>
<br>
<br>
<br>&nbsp;&nbsp; 卷53_32 【早发韶州】宋之问 
<br>
<br>炎徼行应尽，回瞻乡路遥。珠厓天外郡，铜柱海南标。 
<br>日夜清明少，春冬雾雨饶。身经大火热，颜入瘴江消。 
<br>触影含沙怒，逢人女草摇。露浓看菌湿，风飓觉船飘。 
<br>直御魑将魅，宁论鸱与鸮。虞翻思报国，许靖愿归朝。 
<br>绿树秦京道，青云洛水桥。故园长在目，魂去不须招。
<br>
<br>
<br>
<br>&nbsp;&nbsp; 卷53_33 【早入清远峡（一作下桂江龙目滩）】宋之问 
<br>
<br>传闻峡山好，旭日棹前沂。雨色摇丹嶂，泉声聒翠微。 
<br>两岩天作带，万壑树披衣。秋菊迎霜序，春藤碍日辉。 
<br>翳潭花似织，缘岭竹成围。寂历环沙浦，葱茏转石圻。 
<br>露馀江未热，风落瘴初稀。猿饮排虚上，禽惊掠水飞。 
<br>榜童夷唱合，樵女越吟归。良候斯为美，边愁自有违。 
<br>谁言望乡国，流涕失芳菲。
<br>
<br>
<br>
<br>&nbsp;&nbsp; 卷53_34 【发端州初入西江】宋之问 
<br>
<br>问我将何去，清晨溯越溪。翠微悬宿雨，丹壑饮晴霓。 
<br>树影捎云密，藤阴覆水低。潮回出浦驶，洲转望乡迷。 
<br>人意长怀北，江行日向西。破颜看鹊喜，拭泪听猿啼。 
<br>骨肉初分爱，亲朋忽解携。路遥魂欲断，身辱理能齐。 
<br>畴日三山意，于兹万绪暌。金陵有仙馆，即事寻丹梯。
<br>
<br>
<br>
<br>&nbsp;&nbsp; 卷53_35 【渡汉江】宋之问 
<br>
<br>岭外音书断，经冬复历春。近乡情更怯，不敢问来人。
<br>
<br>
<br>
<br>&nbsp;&nbsp; 卷53_36 【嵩山夜还】宋之问 
<br>
<br>家住嵩山下，好采旧山薇。自省游泉石，何曾不夜归。
<br>
<br>
<br>
<br>&nbsp;&nbsp; 卷53_37 【湖中别鉴上人】宋之问 
<br>
<br>愿与道林近，在意逍遥篇。自有灵佳寺，何用沃洲禅。
<br>
<br>
<br>
<br>&nbsp;&nbsp; 卷53_38 【题鉴上人房二首】宋之问 
<br>
<br>落花双树积，芳草一庭春。玩之堪兴异，何必见幽人。
<br>
<br>晚入应真理，经行尚未回。房中无俗物，林下有青苔。
<br>
<br>
<br>
<br>&nbsp;&nbsp; 卷53_39 【答田征君】宋之问 
<br>
<br>山游杳何处，迟回伊洛间。归寝忽成梦，宛在嵩丘山。
<br>
<br>
<br>
<br>&nbsp;&nbsp; 卷53_40 【伤曹娘二首】宋之问 
<br>
<br>凤飞楼伎绝，鸾死镜台空。独怜脂粉气，犹著舞衣中。
<br>
<br>河伯怜娇态，冯夷要姝妓。寄言游戏人，莫弄黄河水。
<br>
<br>
<br>
<br>&nbsp;&nbsp; 卷53_41 【河阳（一作伤曹娘）】宋之问 
<br>
<br>昔日河阳县，氛氲香气多。曹娘娇态尽，春树不堪过。
<br>
<br>
<br>
<br>&nbsp;&nbsp; 卷53_42 【燕巢军幕】宋之问 
<br>
<br>非关怜翠幕，不是厌朱楼。故来呈燕颔，报道欲封侯。
<br>
<br>
<br>
<br>&nbsp;&nbsp; 卷53_43 【苑中遇雪应制】宋之问 
<br>
<br>紫禁仙舆诘旦来，青旂遥倚望春台。
<br>不知庭霰今朝落，疑是林花昨夜开。
<br>
<br>
<br>
<br>&nbsp;&nbsp; 卷53_44 【送司马道士游天台】宋之问 
<br>
<br>羽客笙歌此地违，离筵数处白云飞。
<br>蓬莱阙下长相忆，桐柏山头去不归。
<br>
<br>
<br>
<br>&nbsp;&nbsp; 卷53_45 【登逍遥楼】宋之问 
<br>
<br>逍遥楼上望乡关，绿水泓澄云雾间。
<br>北去衡阳二千里，无因雁足系书还。
<br>
<br>
<br>
<br>&nbsp;&nbsp; 卷53_46 【奉和春日玩雪应制】宋之问 
<br>
<br>北阙彤云掩曙霞，东风吹雪舞山家。
<br>琼章定少千人和，银树长芳六出花。
<br>
<br>
<br>
<br>&nbsp;&nbsp; 卷53_47 【伤曹娘二首】宋之问 
<br>
<br>可怜冥漠去何之，独立丰茸无见期。
<br>君看水上芙蓉色，恰似生前歌舞时。
<br>
<br>前溪妙舞今应尽，子夜新歌遂不传。
<br>无复绮罗娇白日，直将珠玉闭黄泉。
<br>
<br>
<br>
<br>&nbsp;&nbsp; 卷53_48 【郡宅中斋】宋之问 
<br>
<br>郡宅枕层岭，春湖绕芳甸。云甍出万家，卧览皆已遍。 
<br>渔商汗成雨，廨邑明若练。越俗镜中行，夏祠云表见。 
<br>兹都信盘郁，英远常栖眄。王子事黄老，独乐恣游衍。 
<br>谢公念苍生，同忧感推荐。灵越多秀士，运阔无由面。 
<br>神理翳青山，风流满黄卷。揆予谬承奖，自昔从缨弁。 
<br>瑶水执仙羁，金闺负时选。晨趋博望苑，夜直明光殿。 
<br>一朝罢台阁，万里违乡县。风土足慰心，况悦年芳变。 
<br>淮廪伫滋实，沂歌非所羡。讼寝归四明，龄颓亲九转。 
<br>微尚本江海，少留岂交战。唯馀后凋色，窃比东南箭。
<br>
<br>
<br>
<br>&nbsp;&nbsp; 卷53_49 【称心寺】宋之问 
<br>
<br>步陟招提宫，北极山海观。千岩递萦绕，万壑殊悠漫。 
<br>乔木转夕阳，文轩划清涣。泄云多表里，惊潮每昏旦。 
<br>问予金门客，何事沧洲畔。谬以三署资，来刺百城半。 
<br>人隐尚未弭，岁华岂兼玩。东山桂枝芳，明发坐盈叹。
<br>
<br>
<br>
<br>&nbsp;&nbsp; 卷53_50 【新年作】宋之问 
<br>
<br>乡心新岁切，天畔独潸然。老至居人下，春归在客先。 
<br>岭猿同旦暮，江柳共风烟。已似长沙傅，从今又几年。
<br>
<br>
<br>
<br>&nbsp;&nbsp; 卷53_51 【剪彩】宋之问 
<br>
<br>驻想持金错，居然作管灰。绮罗纤手制，桃李向春开。 
<br>拾藻蜂初泊，衔花鸟未回。不言将巧笑，翻逐美人来。
<br>
<br>
<br>
<br>&nbsp;&nbsp; 卷53_52 【七夕】宋之问 
<br>
<br>传道仙星媛，年年会水隅。停梭借蟋蟀，留巧付蜘蛛。 
<br>去昼从云请，归轮伫日输。莫言相见阔，天上日应殊。
<br>
<br>
<br>
<br>&nbsp;&nbsp; 卷53_53 【桂州陪王都督晦日宴逍遥楼】宋之问 
<br>
<br>晦节高楼望，山川一半春。意随蓂叶尽，愁共柳条新。 
<br>投刺登龙日，开怀纳鸟晨。兀然心似醉，不觉有吾身。
<br>
<br>
<br>
<br>&nbsp;&nbsp; 卷53_54 【和赵员外桂阳桥遇佳人】宋之问 
<br>
<br>江雨朝飞浥细尘，阳桥花柳不胜春。金鞍白马来从赵， 
<br>玉面红妆本姓秦。妒女犹怜镜中发，侍儿堪感路傍人。 
<br>荡舟为乐非吾事，自叹空闺梦寐频。
<br>
<br>
<br>
<br>&nbsp;&nbsp; 卷53_55 【函谷关】宋之问 
<br>
<br>至人□□识仙风，瑞霭丹光远郁葱。灵迹才辞周柱下， 
<br>祥氛已入函关中。不从紫气台端候，何得青华观里逢。 
<br>欲访乘牛求宝箓，愿随鹤驾遍瑶空。
<br>
<br>
<br>
<br>&nbsp;&nbsp; 卷53_56 【咏省壁画鹤】宋之问 
<br>
<br>粉壁图仙鹤，昂藏真气多。鶱飞竟不去，当是恋恩波。
<br>
<br>
<br>
<br>&nbsp;&nbsp; 卷53_57 【广州朱长史座观妓】宋之问 
<br>
<br>歌舞须连夜，神仙莫放归。参差随暮雨，前路湿人衣。
<br>
<br>
<br>
<br>&nbsp;&nbsp; 卷53_58 【谒二妃庙】宋之问 
<br>
<br>还以金屋贵，留兹宝席尊。江凫啸风雨，山鬼泣朝昏。
<br>
<br>
<br>
<br>&nbsp;&nbsp; 卷53_59 【赠严侍御】宋之问 
<br>
<br>受脤清边服，乘骢历塞尘。当闻汉雪耻，羞共虏和亲。
<br>
<br>
<br>
<br>&nbsp;&nbsp; 卷53_60 【在荆州重赴岭南】宋之问 
<br>
<br>梦泽三秋日，苍梧一片云。还将鹓鹭羽，重入鹧鸪群。
<br>
<br>
<br>
<br>&nbsp;&nbsp; 卷53_61 【则天皇后挽歌】宋之问 
<br>
<br>象物行周礼，衣冠集汉都。谁怜事虞舜，下里泣苍梧。
<br>
<br>
<br>
<br>&nbsp;&nbsp; 卷53_62 【邓国太夫人挽歌】宋之问 
<br>
<br>鸾死铅妆歇，人亡锦字空。悲端若能减，渭水亦应穷。
<br>
<br>
<br>
<br>&nbsp;&nbsp; 卷53_63 【杨将军挽歌】宋之问 
<br>
<br>亭寒照苦月，陇暗积愁云。今日山门树，何处有将军。
<br>
<br>
<br>
<br>
<br>&nbsp;&nbsp;卷54_1 【塞垣行（一作崔融诗）】崔湜 
<br>
<br>疾风卷溟海，万里扬砂砾。仰望不见天，昏昏竟朝夕。 
<br>是时军两进，东拒复西敌。蔽山张旗鼓，间道潜锋镝。 
<br>精骑突晓围，奇兵袭暗壁。十月边塞寒，四山沍阴积。 
<br>雨雪雁南飞，风尘景西迫。昔我事讨论，未尝怠经籍。 
<br>一朝弃笔砚，十年操矛戟。岂要黄河誓，须勒燕然石。 
<br>可嗟牧羊臣，海上久为客。
<br>
<br>
<br>&nbsp;&nbsp; 卷54_2 【送梁卿王郎中使东蕃吊册】崔湜 
<br>
<br>梁侯上卿秀，王子中台杰。赠册绥九夷，旌旃下双阙。 
<br>西堂礼乐送，南陌轩车别。征路入海云，行舟溯江月。 
<br>兹邦久钦化，历载归朝谒。皇心谅所嘉，寄尔宣风烈。
<br>
<br>
<br>
<br>&nbsp;&nbsp; 卷54_3 【饯唐州高使君赴任】崔湜 
<br>
<br>芳春桃李时，京都物华好。为岳岂不贵，所悲涉远道。 
<br>远道不可思，宿昔梦见之。赠君双佩刀，日夕视来期。
<br>
<br>
<br>
<br>&nbsp;&nbsp; 卷54_4 【冀北春望（一作崔液诗）】崔湜 
<br>
<br>回首览燕赵，春生两河间。旷然万里馀，际海不见山。 
<br>雨歇青林润，烟空绿野闲。问乡何处所，目送白云还。
<br>
<br>
<br>
<br>&nbsp;&nbsp; 卷54_5 【景龙二年余自门下平章事削阶授江州员外司马…途中言志】崔湜 
<br>
<br>余本燕赵人，秉心愚且直。群籍备所见，孤贞每自饬。 
<br>徇禄期代耕，受任亦量力。幸逢休明时，朝野两荐推。 
<br>一朝趋金门，十载奉瑶墀。入掌迁固笔，出参枚马词。 
<br>吏部既三践，中书亦五期。进无负鼎说，退惭补衮诗。 
<br>常恐婴悔吝，不得少酬私。嗷嗷路傍子，纳谤纷无已。 
<br>上动明主疑，下贻大臣耻。毫发顾无累，冰壶邈自持。 
<br>天道何期平，幽冤终见明。始佐庐陵郡，寻牧襄阳城。 
<br>彤帏荷新宠，朱黻蒙旧荣。力薄惭任重，恩深知命轻。 
<br>饬徒留前路，行子悲且慕。犹闻长乐钟，尚辨青门树。 
<br>慈亲不忍诀，昆弟默相顾。去去勿重陈，川长日云暮。
<br>
<br>
<br>
<br>&nbsp;&nbsp; 卷54_6 【大漠行（一作胡皓诗）】崔湜 
<br>
<br>单于犯蓟壖，骠骑略萧边。南山木叶飞下地， 
<br>北海蓬根乱上天。科斗连营太原道，鱼丽合阵武威川。 
<br>三军遥倚仗，万里相驰逐。旌旆悠悠静瀚源， 
<br>鼙鼓喧喧动卢谷。穷徼上幽陵，吁嗟倦寝兴。 
<br>马蹄冻溜石，胡毳暖生冰。云沙泱漭天光闭， 
<br>河塞阴沉海色凝。崆峒异国谁能托，萧索边心常不乐。 
<br>近见行人畏白龙，遥闻公主愁黄鹤。阳春半，岐路间， 
<br>瑶台苑，玉门关。百花芳树红将歇，二月兰皋绿未还。 
<br>阵云不散鱼龙水，雨雪犹飞鸿雁山。山嶂连绵不可极， 
<br>路远辛勤梦颜色。北堂萱草不寄来，东园桃李长相忆。 
<br>汉将纷纭攻战盈，胡寇萧条幽朔清。韩君拜节偏知远， 
<br>郑吉驱旌坐见迎。火绝烟沉右西极，谷静山空左北平。 
<br>但使将军能百战，不须天子筑长城。
<br>
<br>
<br>
<br>&nbsp;&nbsp; 卷54_7 【奉和登骊山高顶寓目应制】崔湜 
<br>
<br>名山何壮哉，玄览一徘徊。御路穿林转，旌门倚石开。 
<br>烟霞肘后发，河塞掌中来。不学蓬壶远，经年犹未回。
<br>
<br>
<br>
<br>&nbsp;&nbsp; 卷54_8 【侍宴长宁公主东庄应制】崔湜 
<br>
<br>沁园东郭外，鸾驾一游盘。水榭宜时陟，山楼向晚看。 
<br>席临天女贵，杯接近臣欢。圣藻悬宸象，微臣窃仰观。
<br>
<br>
<br>
<br>&nbsp;&nbsp; 卷54_9 【奉和送金城公主适西蕃应制】崔湜 
<br>
<br>怀戎前策备，降女旧因修。箫鼓辞家怨，旌旃出塞愁。 
<br>尚孩中念切，方远御慈留。顾乏谋臣用，仍劳圣主忧。
<br>
<br>
<br>
<br>&nbsp;&nbsp; 卷54_10 【幸白鹿观应制（一作郑愔诗）】崔湜 
<br>
<br>御旗探紫箓，仙仗辟丹丘。捧药芝童下，焚香桂女留。 
<br>鸾歌无岁月，鹤语记春秋。臣朔真何幸，常陪汉武游。
<br>
<br>
<br>
<br>&nbsp;&nbsp; 卷54_11 【幸梨园亭观打球应制（一作梨园亭子侍宴应制）】崔湜 
<br>
<br>年光陌上发，香辇禁中游。草绿鸳鸯殿，花明翡翠楼。 
<br>宝杯承露酌，仙管杂风流。今日陪欢豫，皇恩不可酬。
<br>
<br>
<br>
<br>&nbsp;&nbsp; 卷54_12 【慈恩寺九日应制】崔湜 
<br>
<br>帝里重阳节，香园万乘来。却邪萸结佩，献寿菊传杯。 
<br>塔类承天涌，门疑待佛开。睿词悬日月，长得仰昭回。
<br>
<br>
<br>
<br>&nbsp;&nbsp; 卷54_13 【折杨柳】崔湜 
<br>
<br>二月风光半，三边戍不还。年华妾自惜，杨柳为君攀。 
<br>落絮萦衫袖，垂条拂髻鬟。那堪音信断，流涕望阳关。
<br>
<br>
<br>
<br>&nbsp;&nbsp; 卷54_14 【边愁】崔湜 
<br>
<br>九月蓬根断，三边草叶腓。风尘马变色，霜雪剑生衣。 
<br>客思愁阴晚，边书驿骑归。殷勤凤楼上，还袂及春晖。
<br>
<br>
<br>
<br>&nbsp;&nbsp; 卷54_15 【婕妤怨】崔湜 
<br>
<br>不分君恩断，新妆视镜中。容华尚春日，娇爱已秋风。 
<br>枕席临窗晓，帷屏向月空。年年后庭树，荣落在深宫。
<br>
<br>
<br>
<br>&nbsp;&nbsp; 卷54_16 【酬杜麟台春思】崔湜 
<br>
<br>春还上林苑，花满洛阳城。鸳衾夜凝思，龙镜晓含情。 
<br>忆梦残灯落，离魂暗马惊。可怜朝与暮，楼上独盈盈。
<br>
<br>
<br>
<br>&nbsp;&nbsp; 卷54_17 【寄天台司马先生】崔湜 
<br>
<br>闻有三元客，祈仙九转成。人间白云返，天上赤龙迎。 
<br>尚惜金芝晚，仍攀琪树荣。何年缑岭上，一谢洛阳城。
<br>
<br>
<br>
<br>&nbsp;&nbsp; 卷54_18 【唐都尉山池】崔湜 
<br>
<br>曲渚飏轻舟，前溪钓晚流。雁翻蒲叶起，鱼拨荇花游。 
<br>金子悬湘柚，珠房折海榴。幽寻惜未已，清月半西楼。
<br>
<br>
<br>
<br>&nbsp;&nbsp; 卷54_19 【江楼夕望】崔湜 
<br>
<br>试陟江楼望，悠悠去国情。楚山霞外断，汉水月中平。 
<br>公子留遗邑，夫人有旧城。苍苍烟雾里，何处是咸京。
<br>
<br>
<br>
<br>&nbsp;&nbsp; 卷54_20 【襄城即事（一作江楼有怀）】崔湜 
<br>
<br>子牟怀魏阙，元凯滞襄城。冠盖仍为里，沙台尚识名。 
<br>山光晴后绿，江色晚来清。为问东流水，何时到玉京。
<br>
<br>
<br>
<br>&nbsp;&nbsp; 卷54_21 【秦州薛都督挽词】崔湜 
<br>
<br>十里绛山幽，千年汾水流。碑传门客见，剑是故人留。 
<br>陇树烟含夕，山门月照秋。古来钟鼎盛，共尽一蒿丘。
<br>
<br>
<br>
<br>&nbsp;&nbsp; 卷54_22 【奉和春日幸望春宫（一作立春内出彩花应制）】崔湜 
<br>
<br>澹荡春光满晓空，逍遥御辇入离宫。山河眺望云天外， 
<br>台榭参差烟雾中。庭际花飞锦绣合，枝间鸟啭管弦同。 
<br>即此欢娱齐镐宴，唯应率舞乐薰风。
<br>
<br>
<br>
<br>&nbsp;&nbsp; 卷54_23 【奉和幸韦嗣立山庄侍宴应制】崔湜 
<br>
<br>丞相登前府，尚书启旧林。式闾明主睿，荣族圣嫔心。 
<br>川狭旌门抵，岩高蔽帐临。闲窗凭柳暗，小径入松深。 
<br>云卷千峰色，泉和万籁吟。兰迎天女佩，竹碍侍臣簪。 
<br>宸翰三光烛，朝荣四海钦。还嗟绝机叟，白首汉川阴。
<br>
<br>
<br>
<br>&nbsp;&nbsp; 卷54_24 【同李员外春闺】崔湜 
<br>
<br>落日啼连夜，孤灯坐彻明。卷帘双燕入，披幌百花惊。 
<br>陇上寒应晚，闺中织未成。管弦愁不意，梳洗懒无情。 
<br>去岁闻西伐，今年送北征。容颜离别尽，流恨满长城。
<br>
<br>
<br>
<br>&nbsp;&nbsp; 卷54_25 【襄阳早秋寄岑侍郎】崔湜 
<br>
<br>江城秋气早，旭旦坐南闱。落叶惊衰鬓，清霜换旅衣。 
<br>时来矜早达，事往觉前非。体道徒推理，防身终昧微。 
<br>故人金华省，肃穆秉天机。谁念江汉广，蹉跎心事违。
<br>
<br>
<br>
<br>&nbsp;&nbsp; 卷54_26 【赠苏少府赴任江南余时还京】崔湜 
<br>
<br>丈夫不叹别，达士自安卑。揽泣固无趣，衔杯空尔为。 
<br>流云春窈窕，去水暮逶迤。行舟忽东泛，归骑亦西驰。 
<br>秦地多芳草，江潭有桂枝。谁言阻遐阔，所贵在相知。
<br>
<br>
<br>
<br>&nbsp;&nbsp; 卷54_27 【登总持寺阁】崔湜 
<br>
<br>宿雨清龙界，晨晖满凤城。升攀重阁迥，凭览四郊明。 
<br>井邑周秦地，山河今古情。纡馀一水合，寥落五陵平。 
<br>处处风烟起，欣欣草木荣。故人不可见，冠盖满东京。
<br>
<br>
<br>
<br>&nbsp;&nbsp; 卷54_28 【早春边城怀归】崔湜 
<br>
<br>大漠羽书飞，长城未解围。山川凌玉嶂，旌节下金微。 
<br>路向南庭远，书因北雁稀。乡关摇别思，风雪散戎衣。 
<br>岁尽仍为客，春还尚未归。明年征骑返，歌舞及芳菲。
<br>
<br>
<br>
<br>&nbsp;&nbsp; 卷54_29 【至桃林塞作】崔湜 
<br>
<br>去国未千里，离家已再旬。丹心恒恋阙，白首更辞亲。 
<br>怀璧常贻训，捐金讵得邻。抱冤非忤物，罹谤岂由人。 
<br>不滥辞终辨，无瑕理竟伸。黻还中省旧，符与外台新。 
<br>塞上同迁客，江潭异逐臣。泪垂非属岘，肠断固由秦。 
<br>岁月行遒尽，山川难重陈。始知亭伯去，还是拙谋身。
<br>
<br>
<br>
<br>&nbsp;&nbsp; 卷54_30 【襄阳作】崔湜 
<br>
<br>庙堂初解印，郡邸忽腰章。按节巡河右，鸣驺入汉阳。 
<br>城临南岘出，树绕北津长。好学风犹扇，夸才俗未忘。 
<br>江山跨七泽，烟雨接三湘。蛟浦菱荷净，渔舟橘柚香。 
<br>醉中求习氏，梦里忆襄王。宅坏仍思凤，碑存更忆羊。 
<br>下车惭政美，闭阁幸时康。多谢南征术，于今尚不亡。
<br>
<br>
<br>
<br>&nbsp;&nbsp; 卷54_31 【喜入长安】崔湜 
<br>
<br>云日能催晓，风光不惜年。赖逢征客尽，归在落花前。
<br>
<br>
<br>
<br>&nbsp;&nbsp; 卷54_32 【奉和幸韦嗣立山庄应制】崔湜 
<br>
<br>竹径桃源本出尘，松轩茅栋别惊新。
<br>御跸何须林下驻，山公不是俗中人。
<br>
<br>
<br>
<br>&nbsp;&nbsp; 卷54_33 【踏歌词二首】崔液 
<br>
<br>彩女迎金屋，仙姬出画堂。鸳鸯裁锦袖，翡翠贴花黄。 
<br>歌响舞分行，艳色动流光。
<br>
<br>庭际花微落，楼前汉已横。金台催夜尽，罗袖佛寒轻。 
<br>乐笑畅欢情，未半著天明。
<br>
<br>
<br>
<br>&nbsp;&nbsp; 卷54_34 【代春闺】崔液 
<br>
<br>江南日暖鸿始来，柳条初碧叶半开。玉关遥遥戍未回， 
<br>金闺日夕生绿苔。寂寂春花烟色暮，檐燕双双落花度。 
<br>青楼明镜昼无光，红帐罗衣徒自香。妾恨十年长独守， 
<br>君情万里在渔阳。
<br>
<br>
<br>
<br>&nbsp;&nbsp; 卷54_35 【上元夜六首（一作夜游诗）】崔液 
<br>
<br>玉漏银壶且莫催，铁关金锁彻明开。
<br>谁家见月能闲坐，何处闻灯不看来。
<br>
<br>神灯佛火百轮张，刻像图形七宝装。
<br>影里如闻金口说，空中似散玉毫光。
<br>
<br>今年春色胜常年，此夜风光最可怜。
<br>鳷鹊楼前新月满，凤凰台上宝灯燃。
<br>
<br>金勒银鞍控紫骝，玉轮珠幰驾青牛。
<br>骖驔始散东城曲，倏忽还来南陌头。
<br>
<br>公子王孙意气骄，不论相识也相邀。
<br>最怜长袖风前弱，更赏新弦暗里调。
<br>
<br>星移汉转月将微，露洒烟飘灯渐稀。
<br>犹惜路傍歌舞处，踌蹰相顾不能归。
<br>
<br>
<br>
<br>&nbsp;&nbsp; 卷54_36 【冀北春望（一作崔湜诗）】崔液 
<br>
<br>回首览燕赵，春生两河间。旷然馀万里，际海不见山。 
<br>雨歇青林润，烟空绿野闲。问乡无处所，目送白云关。
<br>
<br>
<br>
<br>&nbsp;&nbsp; 卷54_37 【拟古神女宛转歌二首（一作郎大家诗）】崔液 
<br>
<br>风已清，月朗琴复明。掩抑悲千态，殷勤是一声。 
<br>歌宛转，宛转和更长。愿为双鸿鹄，比翼共翱翔。
<br>
<br>日已暮，长檐鸟应度。此时望君君不来， 
<br>此时思君君不顾。歌宛转，宛转那能异栖宿。 
<br>愿为形与影，出入恒相逐。
<br>
<br>
<br>
<br>&nbsp;&nbsp; 卷54_38 【望韩公堆】崔涤 
<br>
<br>韩公堆上望秦川，渺渺关山西接连。
<br>孤客一身千里外，未知归日是何年。
<br>
<br>
<br>
<br>
<br>&nbsp;&nbsp;卷55_1 【倬彼我系】王勃 
<br>
<br>倬彼我系，出自有周。分疆锡社，派别支流。 
<br>居卫仕宋，臣嬴相刘。乃武乃文，或公或侯。
<br>
<br>晋历崩坼，衣冠扰弊。粤自太原，播徂江澨。 
<br>礼丧贤隐，时屯道闭。王室如毁，生人多殪。
<br>
<br>伊我有器，思逢其主。自东施西，择木开宇。 
<br>田彼河曲，家乎汾浦。天未厌乱，吾将谁辅。
<br>
<br>伊我祖德，思济九埏。不常厥所，于兹五迁。 
<br>欲及时也，夫岂愿焉。其位虽屈，其言则传。
<br>
<br>爰述帝制，大蒐王道。曰天曰人，是祖是考。 
<br>礼乐咸若，诗书具草。贻厥孙谋，永为家宝。
<br>
<br>伊余小子，信惭明哲。彼网有条，彼车有辙。 
<br>思屏人事，克终前烈。于嗟代网，卒余来绁。
<br>
<br>来绁伊何，谓余曰仕。我瞻先达，三十方起。 
<br>夫岂不怀，高山仰止。愿言毓德，啜菽饮水。
<br>
<br>有鸟反哺，其声嗷嗷。言念旧德，忧心忉忉。 
<br>今我不养，岁月其滔。黾勉从役，岂敢告劳。
<br>
<br>从役伊何，薄求卑位。告劳伊何，来参卿事。 
<br>名存实爽，负信愆义。静言遐思，中心是愧。
<br>
<br>
<br>&nbsp;&nbsp; 卷55_2 【上巳浮江宴韵得址字】王勃 
<br>
<br>披观玉京路，驻赏金台址。逸兴怀九仙，良辰倾四美。 
<br>松吟白云际，桂馥青溪里。别有江海心，日暮情何已。
<br>
<br>
<br>
<br>&nbsp;&nbsp; 卷55_3 【春日宴乐游园赋韵得接字】王勃 
<br>
<br>帝里寒光尽，神皋春望浃。梅郊落晚英，柳甸惊初叶。 
<br>流水抽奇弄，崩云洒芳牒。清尊湛不空，暂喜平生接。
<br>
<br>
<br>
<br>&nbsp;&nbsp; 卷55_4 【山亭夜宴】王勃 
<br>
<br>桂宇幽襟积，山亭凉夜永。森沉野径寒，肃穆岩扉静。 
<br>竹晦南汀色，荷翻北潭影。清兴殊未阑，林端照初景。
<br>
<br>
<br>
<br>&nbsp;&nbsp; 卷55_5 【咏风】王勃 
<br>
<br>肃肃凉景生，加我林壑清。驱烟寻涧户，卷雾出山楹。 
<br>去来固无迹，动息如有情。日落山水静，为君起松声。
<br>
<br>
<br>
<br>&nbsp;&nbsp; 卷55_6 【怀仙】王勃 
<br>
<br>鹤岑有奇径，麟洲富仙家。紫泉漱珠液，玄岩列丹葩。 
<br>常希披尘网，眇然登云车。鸾情极霄汉，凤想疲烟霞。 
<br>道存蓬瀛近，意惬朝市赊。无为坐惆怅，虚此江上华。
<br>
<br>
<br>
<br>&nbsp;&nbsp; 卷55_7 【忽梦游仙】王勃 
<br>
<br>仆本江上客，牵迹在方内。寤寐霄汉间，居然有灵对。 
<br>翕尔登霞首，依然蹑云背。电策驱龙光，烟途俨鸾态。 
<br>乘月披金帔，连星解琼珮。浮识俄易归，真游邈难再。 
<br>寥廓沉遐想，周遑奉遗诲。流俗非我乡，何当释尘昧。
<br>
<br>
<br>
<br>&nbsp;&nbsp; 卷55_8 【杂曲】王勃 
<br>
<br>智琼神女，来访文君。蛾眉始约，罗袖初薰。 
<br>歌齐曲韵，舞乱行纷。若向阳台荐枕，何啻得胜朝云。
<br>
<br>
<br>
<br>&nbsp;&nbsp; 卷55_9 【秋夜长】王勃 
<br>
<br>秋夜长，殊未央，月明白露澄清光，层城绮阁遥相望。 
<br>遥相望，川无梁，北风受节南雁翔，崇兰委质时菊芳。 
<br>鸣环曳履出长廊，为君秋夜捣衣裳。 
<br>纤罗对凤凰，丹绮双鸳鸯，调砧乱杵思自伤。 
<br>思自伤，征夫万里戍他乡。鹤关音信断，龙门道路长。 
<br>君在天一方，寒衣徒自香。
<br>
<br>
<br>
<br>&nbsp;&nbsp; 卷55_10 【采莲曲（乐府作采莲归）】王勃 
<br>
<br>采莲归，绿水芙蓉衣。秋风起浪凫雁飞。 
<br>桂棹兰桡下长浦，罗裙玉腕轻摇橹。叶屿花潭极望平， 
<br>江讴越吹相思苦。相思苦，佳期不可驻。 
<br>塞外征夫犹未还，江南采莲今已暮。今已暮，采莲花。 
<br>渠今那必尽娼家。官道城南把桑叶，何如江上采莲花。 
<br>莲花复莲花，花叶何稠叠。叶翠本羞眉，花红强如颊。 
<br>佳人不在兹，怅望别离时。牵花怜共蒂，折藕爱连丝。 
<br>故情无处所，新物从华滋。不惜西津交佩解， 
<br>还羞北海雁书迟。采莲歌有节，采莲夜未歇。 
<br>正逢浩荡江上风，又值裴回江上月。裴回莲浦夜相逢， 
<br>吴姬越女何丰茸。共问寒江千里外，征客关山路几重。
<br>
<br>
<br>
<br>&nbsp;&nbsp; 卷55_11 【临高台】王勃 
<br>
<br>临高台，高台迢递绝浮埃。瑶轩绮构何崔嵬， 
<br>鸾歌凤吹清且哀。俯瞰长安道，萋萋御沟草。 
<br>斜对甘泉路，苍苍茂陵树。高台四望同， 
<br>帝乡佳气郁葱葱。紫阁丹楼纷照耀，璧房锦殿相玲珑。 
<br>东弥长乐观，西指未央宫。赤城映朝日，绿树摇春风。 
<br>旗亭百隧开新市，甲第千甍分戚里。朱轮翠盖不胜春， 
<br>叠榭层楹相对起。复有青楼大道中，绣户文窗雕绮栊。 
<br>锦衾夜不襞，罗帷昼未空。歌屏朝掩翠，妆镜晚窥红。 
<br>为君安宝髻，蛾眉罢花丛。尘间狭路黯将暮， 
<br>云间月色明如素。鸳鸯池上两两飞，凤凰楼下双双度。 
<br>物色正如此，佳期那不顾。银鞍绣毂盛繁华， 
<br>可怜今夜宿娼家。娼家少妇不须颦，东园桃李片时春。 
<br>君看旧日高台处，柏梁铜雀生黄尘。
<br>
<br>
<br>
<br>&nbsp;&nbsp; 卷55_12 【滕王阁】王勃 
<br>
<br>滕王高阁临江渚，珮玉鸣鸾罢歌舞。画栋朝飞南浦云， 
<br>珠帘暮卷西山雨。闲云潭影日悠悠，物换星移几度秋。 
<br>阁中帝子今何在，槛外长江空自流。
<br>
<br>
<br>
<br>&nbsp;&nbsp; 卷55_13 【江南弄】王勃 
<br>
<br>江南弄，巫山连楚梦，行雨行云几相送。 
<br>瑶轩金谷上春时，玉童仙女无见期。紫露香烟渺难托， 
<br>清风明月遥相思。遥相思，草徒绿，为听双飞凤凰曲。
<br>
<br>
<br>
<br>
<br>
<br>&nbsp;&nbsp;卷56_1 【圣泉宴】王勃 
<br>
<br>披襟乘石磴，列籍俯春泉。兰气熏山酌，松声韵野弦。 
<br>影飘垂叶外，香度落花前。兴洽林塘晚，重岩起夕烟。
<br>
<br>
<br>&nbsp;&nbsp; 卷56_2 【寻道观】王勃 
<br>
<br>芝廛光分野，蓬阙盛规模。碧坛清桂阈，丹洞肃松枢。 
<br>玉笈三山记，金箱五岳图。苍虬不可得，空望白云衢。
<br>
<br>
<br>
<br>&nbsp;&nbsp; 卷56_3 【散关晨度】王勃 
<br>
<br>关山凌旦开，石路无尘埃。白马高谭去，青牛真气来。 
<br>重门临巨壑，连栋起崇隈。即今扬策度，非是弃繻回。
<br>
<br>
<br>
<br>&nbsp;&nbsp; 卷56_4 【别薛华】王勃 
<br>
<br>送送多穷路，遑遑独问津。悲凉千里道，凄断百年身。 
<br>心事同漂泊，生涯共苦辛。无论去与住，俱是梦中人。
<br>
<br>
<br>
<br>&nbsp;&nbsp; 卷56_5 【重别薛华】王勃 
<br>
<br>明月沉珠浦，风飘濯锦川。楼台临绝岸，洲渚亘长天。 
<br>旅泊成千里，栖遑共百年。穷途唯有泪，还望独潸然。
<br>
<br>
<br>
<br>&nbsp;&nbsp; 卷56_6 【游梵宇三觉寺】王勃 
<br>
<br>杏阁披青磴，雕台控紫岑。叶齐山路狭，花积野坛深。 
<br>萝幌栖禅影，松门听梵音。遽忻陪妙躅，延赏涤烦襟。
<br>
<br>
<br>
<br>&nbsp;&nbsp; 卷56_7 【麻平晚行】王勃 
<br>
<br>百年怀土望，千里倦游情。高低寻戍道，远近听泉声。 
<br>涧叶才分色，山花不辨名。羁心何处尽，风急暮猿清。
<br>
<br>
<br>
<br>&nbsp;&nbsp; 卷56_8 【送卢主簿】王勃 
<br>
<br>穷途非所恨，虚室自相依。城阙居年满，琴尊俗事稀。 
<br>开襟方未已，分袂忽多违。东岩富松竹，岁暮幸同归。
<br>
<br>
<br>
<br>&nbsp;&nbsp; 卷56_9 【饯韦兵曹】王勃 
<br>
<br>征骖临野次，别袂惨江垂。川霁浮烟敛，山明落照移。 
<br>鹰风凋晚叶，蝉露泣秋枝。亭皋分远望，延想间云涯。
<br>
<br>
<br>
<br>&nbsp;&nbsp; 卷56_10 【白下驿饯唐少府】王勃 
<br>
<br>下驿穷交日，昌亭旅食年。相知何用早，怀抱即依然。 
<br>浦楼低晚照，乡路隔风烟。去去如何道，长安在日边。
<br>
<br>
<br>
<br>&nbsp;&nbsp; 卷56_11 【杜少府之任蜀州】王勃 
<br>
<br>城阙辅三秦，风烟望五津。与君离别意，同是宦游人。 
<br>海内存知己，天涯若比邻。无为在岐路，儿女共沾巾。
<br>
<br>
<br>
<br>&nbsp;&nbsp; 卷56_12 【仲春郊外】王勃 
<br>
<br>东园垂柳径，西堰落花津。物色连三月，风光绝四邻。 
<br>鸟飞村觉曙，鱼戏水知春。初晴山院里，何处染嚣尘。
<br>
<br>
<br>
<br>&nbsp;&nbsp; 卷56_13 【郊兴】王勃 
<br>
<br>空园歌独酌，春日赋闲居。泽兰侵小径，河柳覆长渠。 
<br>雨去花光湿，风归叶影疏。山人不惜醉，唯畏绿尊虚。
<br>
<br>
<br>
<br>&nbsp;&nbsp; 卷56_14 【郊园即事】王勃 
<br>
<br>烟霞春旦赏，松竹故年心。断山疑画障，县溜泻鸣琴。 
<br>草遍南亭合，花开北院深。闲居饶酒赋，随兴欲抽簪。
<br>
<br>
<br>
<br>&nbsp;&nbsp; 卷56_15 【观佛迹寺】王勃 
<br>
<br>莲座神容俨，松崖圣趾馀。年长金迹浅，地久石文疏。 
<br>颓华临曲磴，倾影赴前除。共嗟陵谷远，俄视化城虚。
<br>
<br>
<br>
<br>&nbsp;&nbsp; 卷56_16 【山居晚眺赠王道士】王勃 
<br>
<br>金坛疏俗宇，玉洞侣仙群。花枝栖晚露，峰叶度晴云。 
<br>斜照移山影，回沙拥籀文。琴尊方待兴，竹树已迎曛。
<br>
<br>
<br>
<br>&nbsp;&nbsp; 卷56_17 【八仙径】王勃 
<br>
<br>柰园欣八正，松岩访九仙。援萝窥雾术，攀林俯云烟。 
<br>代北鸾骖至，辽西鹤骑旋。终希脱尘网，连翼下芝田。
<br>
<br>
<br>
<br>&nbsp;&nbsp; 卷56_18 【春日还郊】王勃 
<br>
<br>闲情兼嘿语，携杖赴岩泉。草绿萦新带，榆青缀古钱。 
<br>鱼床侵岸水，鸟路入山烟。还题平子赋，花树满春田。
<br>
<br>
<br>
<br>&nbsp;&nbsp; 卷56_19 【对酒春园作】王勃 
<br>
<br>投簪下山阁，携酒对河梁。狭水牵长镜，高花送断香。 
<br>繁莺歌似曲，疏蝶舞成行。自然催一醉，非但阅年光。
<br>
<br>
<br>
<br>&nbsp;&nbsp; 卷56_20 【观内怀仙】王勃 
<br>
<br>玉架残书隐，金坛旧迹迷。牵花寻紫涧，步叶下清谿。 
<br>琼浆犹类乳，石髓尚如泥。自能成羽翼，何必仰云梯。
<br>
<br>
<br>
<br>&nbsp;&nbsp; 卷56_21 【秋日别王长史】王勃 
<br>
<br>别路馀千里，深恩重百年。正悲西候日，更动北梁篇。 
<br>野色笼寒雾，山光敛暮烟。终知难再奉，怀德自潸然。
<br>
<br>
<br>
<br>&nbsp;&nbsp; 卷56_22 【上巳浮江宴韵得遥字】王勃 
<br>
<br>上巳年光促，中川兴绪遥。绿齐山叶满，红泄片花销。 
<br>泉声喧后涧，虹影照前桥。遽悲春望远，江路积波潮。
<br>
<br>
<br>
<br>&nbsp;&nbsp; 卷56_23 【长柳】王勃 
<br>
<br>晨征犯烟磴，夕憩在云关。晚风清近壑，新月照澄湾。 
<br>郊童樵唱返，津叟钓歌还。客行无与晤，赖此释愁颜。
<br>
<br>
<br>
<br>&nbsp;&nbsp; 卷56_24 【铜雀妓二首】王勃 
<br>
<br>金凤邻铜雀，漳河望邺城。君王无处所，台榭若平生。 
<br>舞席纷何就，歌梁俨未倾。西陵松槚冷，谁见绮罗情。
<br>
<br>妾本深宫妓，层城闭九重。君王欢爱尽，歌舞为谁容。 
<br>锦衾不复襞，罗衣谁再缝。高台西北望，流涕向青松。
<br>
<br>
<br>
<br>&nbsp;&nbsp; 卷56_25 【羁游饯别】王勃 
<br>
<br>客心悬陇路，游子倦江干。槿丰朝砌静，筱密夜窗寒。 
<br>琴声销别恨，风景驻离欢。宁觉山川远，悠悠旅思难。
<br>
<br>
<br>
<br>&nbsp;&nbsp; 卷56_26 【易阳早发】王勃 
<br>
<br>饬装侵晓月，奔策候残星。危阁寻丹障，回梁属翠屏。 
<br>云间迷树影，雾里失峰形。复此凉飙至，空山飞夜萤。
<br>
<br>
<br>
<br>&nbsp;&nbsp; 卷56_27 【焦岸早行和陆四】王勃 
<br>
<br>侵星违旅馆，乘月戒征俦。复嶂迷晴色，虚岩辨暗流。 
<br>猿吟山漏晓，萤散野风秋。故人渺何际，乡关云雾浮。
<br>
<br>
<br>
<br>&nbsp;&nbsp; 卷56_28 【深湾夜宿】王勃 
<br>
<br>津涂临巨壑，村宇架危岑。堰绝滩声隐，风交树影深。 
<br>江童暮理楫，山女夜调砧。此时故乡远，宁知游子心。
<br>
<br>
<br>
<br>&nbsp;&nbsp; 卷56_29 【伤裴录事丧子】王勃 
<br>
<br>兰阶霜候早，松露穸台深。魄散珠胎没，芳销玉树沉。 
<br>露文晞宿草，烟照惨平林。芝焚空叹息，流恨满籝金。
<br>
<br>
<br>
<br>&nbsp;&nbsp; 卷56_30 【泥谿】王勃 
<br>
<br>弭棹凌奔壑，低鞭蹑峻岐。江涛出岸险，峰磴入云危。 
<br>溜急船文乱，岩斜骑影移。水烟笼翠渚，山照落丹崖。 
<br>风生蘋浦叶，露泣竹潭枝。泛水虽云美，劳歌谁复知。
<br>
<br>
<br>
<br>&nbsp;&nbsp; 卷56_31 【三月曲水宴得烟字】王勃 
<br>
<br>彭泽官初去，河阳赋始传。田园归旧国，诗酒间长筵。 
<br>列室窥丹洞，分楼瞰紫烟。萦回亘津渡，出没控郊鄽。 
<br>凤琴调上客，龙辔俨群仙。松石偏宜古，藤萝不记年。 
<br>重檐交密树，复磴拥危泉。抗石晞南岭，乘沙眇北川。 
<br>傅岩来筑处，磻谿入钓前。日斜真趣远，幽思梦凉蝉。
<br>
<br>
<br>
<br>&nbsp;&nbsp; 卷56_32 【秋日仙游观赠道士（一作骆宾王诗）】王勃 
<br>
<br>石图分帝宇，银牒洞灵宫。回丹萦岫室，复翠上岩栊。 
<br>雾浓金灶静，云暗玉坛空。野花常捧露，山叶自吟风。 
<br>林泉明月在，诗酒故人同。待余逢石髓，从尔命飞鸿。
<br>
<br>
<br>
<br>&nbsp;&nbsp; 卷56_33 【晚留凤州】王勃 
<br>
<br>宝鸡辞旧役，仙凤历遗墟。去此近城阙，青山明月初。
<br>
<br>
<br>
<br>&nbsp;&nbsp; 卷56_34 【羁春】王勃 
<br>
<br>客心千里倦，春事一朝归。还伤北园里，重见落花飞。
<br>
<br>
<br>
<br>&nbsp;&nbsp; 卷56_35 【林塘怀友】王勃 
<br>
<br>芳屏画春草，仙杼织朝霞。何如山水路，对面即飞花。
<br>
<br>
<br>
<br>&nbsp;&nbsp; 卷56_36 【山扉夜坐】王勃 
<br>
<br>抱琴开野室，携酒对情人。林塘花月下，别似一家春。
<br>
<br>
<br>
<br>&nbsp;&nbsp; 卷56_37 【春庄】王勃 
<br>
<br>山中兰叶径，城外李桃园。岂知人事静，不觉鸟声喧。
<br>
<br>
<br>
<br>&nbsp;&nbsp; 卷56_38 【春游】王勃 
<br>
<br>客念纷无极，春泪倍成行。今朝花树下，不觉恋年光。
<br>
<br>
<br>
<br>&nbsp;&nbsp; 卷56_39 【春园】王勃 
<br>
<br>山泉两处晚，花柳一园春。还持千日醉，共作百年人。
<br>
<br>
<br>
<br>&nbsp;&nbsp; 卷56_40 【林泉独饮】王勃 
<br>
<br>丘壑经涂赏，花柳遇时春。相逢今不醉，物色自轻人。
<br>
<br>
<br>
<br>&nbsp;&nbsp; 卷56_41 【登城春望】王勃 
<br>
<br>物外山川近，晴初景霭新。芳郊花柳遍，何处不宜春。
<br>
<br>
<br>
<br>&nbsp;&nbsp; 卷56_42 【他乡叙兴】王勃 
<br>
<br>缀叶归烟晚，乘花落照春。边城琴酒处，俱是越乡人。
<br>
<br>
<br>
<br>&nbsp;&nbsp; 卷56_43 【夜兴】王勃 
<br>
<br>野烟含夕渚，山月照秋林。还将中散兴，来偶步兵琴。
<br>
<br>
<br>
<br>&nbsp;&nbsp; 卷56_44 【临江二首】王勃 
<br>
<br>泛泛东流水，飞飞北上尘。归骖将别棹，俱是倦游人。
<br>
<br>去骖嘶别路，归棹隐寒洲。江皋木叶下，应想故城秋。
<br>
<br>
<br>
<br>&nbsp;&nbsp; 卷56_45 【江亭夜月送别二首】王勃 
<br>
<br>江送巴南水，山横塞北云。津亭秋月夜，谁见泣离群。
<br>
<br>乱烟笼碧砌，飞月向南端。寂寂离亭掩，江山此夜寒。
<br>
<br>
<br>
<br>&nbsp;&nbsp; 卷56_46 【别人四首】王勃 
<br>
<br>久客逢馀闰，他乡别故人。自然堪下泪，谁忍望征尘。
<br>
<br>江上风烟积，山幽云雾多。送君南浦外，还望将如何。
<br>
<br>桂轺虽不驻，兰筵幸未开。林塘风月赏，还待故人来。
<br>
<br>霜华净天末，雾色笼江际。客子常畏人，何为久留滞。
<br>
<br>
<br>
<br>&nbsp;&nbsp; 卷56_47 【赠李十四四首】王勃 
<br>
<br>野客思茅宇，山人爱竹林。琴尊唯待处，风月自相寻。
<br>
<br>小径偏宜草，空庭不厌花。平生诗与酒，自得会仙家。
<br>
<br>乱竹开三径，飞花满四邻。从来扬子宅，别有尚玄人。
<br>
<br>风筵调桂轸，月径引藤杯。直当花院里，书斋望晓开。
<br>
<br>
<br>
<br>&nbsp;&nbsp; 卷56_48 【早春野望】王勃 
<br>
<br>江旷春潮白，山长晓岫青。他乡临睨极，花柳映边亭。
<br>
<br>
<br>
<br>&nbsp;&nbsp; 卷56_49 【山中】王勃 
<br>
<br>长江悲已滞，万里念将归。况属高风晚，山山黄叶飞。
<br>
<br>
<br>
<br>&nbsp;&nbsp; 卷56_50 【冬郊行望】王勃 
<br>
<br>桂密岩花白，梨疏林叶红。江皋寒望尽，归念断征篷。
<br>
<br>
<br>
<br>&nbsp;&nbsp; 卷56_51 【寒夜思友三首】王勃 
<br>
<br>久别侵怀抱，他乡变容色。月下调鸣琴，相思此何极。
<br>
<br>云间征思断，月下归愁切。鸿雁西南飞，如何故人别。
<br>
<br>朝朝翠山下，夜夜苍江曲。复此遥相思，清尊湛芳绿。
<br>
<br>
<br>
<br>&nbsp;&nbsp; 卷56_52 【始平晚息】王勃 
<br>
<br>观阙长安近，江山蜀路赊。客行朝复夕，无处是乡家。
<br>
<br>
<br>
<br>&nbsp;&nbsp; 卷56_53 【扶风昼届离京浸远】王勃 
<br>
<br>帝里金茎去，扶风石柱来。山川殊未已，行路方悠哉。
<br>
<br>
<br>
<br>&nbsp;&nbsp; 卷56_54 【普安建阴题壁】王勃 
<br>
<br>江汉深无极，梁岷不可攀。山川云雾里，游子几时还。
<br>
<br>
<br>
<br>&nbsp;&nbsp; 卷56_55 【九日】王勃 
<br>
<br>九日重阳节，开门有菊花。不知来送酒，若个是陶家。
<br>
<br>
<br>
<br>&nbsp;&nbsp; 卷56_56 【秋江送别二首】王勃 
<br>
<br>早是他乡值早秋，江亭明月带江流。
<br>已觉逝川伤别念，复看津树隐离舟。
<br>
<br>归舟归骑俨成行，江南江北互相望。
<br>谁谓波澜才一水，已觉山川是两乡。
<br>
<br>
<br>
<br>&nbsp;&nbsp; 卷56_57 【蜀中九日】王勃 
<br>
<br>九月九日望乡台，他席他乡送客杯。
<br>人情已厌南中苦，鸿雁那从北地来。
<br>
<br>
<br>
<br>&nbsp;&nbsp; 卷56_58 【寒夜怀友杂体二首】王勃 
<br>
<br>北山烟雾始茫茫，南津霜月正苍苍。
<br>秋深客思纷无已，复值征鸿中夜起。
<br>
<br>复閤重楼向浦开，秋风明月度江来。
<br>故人故情怀故宴，相望相思不相见。
<br>
<br>
<br>
<br>&nbsp;&nbsp; 卷56_59 【落花落（以下诗集不载）】王勃 
<br>
<br>落花落，落花纷漠漠。绿叶青跗映丹萼， 
<br>与君裴回上金閤。影拂妆阶玳瑁筵，香飘舞馆茱萸幕。 
<br>落花飞，撩乱入中帷。落花春正满，春人归不归。 
<br>落花度，氛氲绕高树。落花春已繁，春人春不顾。 
<br>绮閤青台静且闲，罗袂红巾复往还。盛年不再得， 
<br>高枝难重攀。试复旦游落花里，暮宿落花间。 
<br>与君落花院，台上起双鬟。
<br>
<br>
<br>
<br>&nbsp;&nbsp; 卷56_60 【九日怀封元寂】王勃 
<br>
<br>九日郊原望，平野遍霜威。兰气添新酌，花香染别衣。 
<br>九秋良会少，千里故人稀。今日龙山外，当忆雁书归。
<br>
<br>
<br>
<br>&nbsp;&nbsp; 卷56_61 【出境游山二首】王勃 
<br>
<br>源水终无路，山阿若有人。驱羊先动石，走兔欲投巾。 
<br>洞晚秋泉冷，岩朝古树新。峰斜连鸟翅，磴叠上鱼鳞。 
<br>化鹤千龄早，元龟六代春。浮云今可驾，沧海自成尘。
<br>
<br>振翮凌霜吹，正月伫天浔。回镳凌翠壑，飞轸控青岑。 
<br>岩深灵灶没，涧毁石渠沉。宫阙云间近，江山物外临。 
<br>玉坛栖暮夜，珠洞结秋阴。萧萧离俗影，扰扰望乡心。 
<br>谁意山游好，屡伤人事侵。
<br>
<br>
<br>
<br>&nbsp;&nbsp; 卷56_62 【河阳桥代窦郎中佳人答杨中舍】王勃 
<br>
<br>披风听鸟长河路，临津织女遥相妒。
<br>判知秋夕带啼还，那及春朝携手度。
<br>
<br>
<br>
<br>&nbsp;&nbsp; 卷56_63 【晦日宴高氏林亭同用华字】王勔 
<br>
<br>上序披林馆，中京视物华。竹窗低露叶，梅径起风花。 
<br>景落春台雾，池侵旧渚沙。绮筵歌吹晚，暮雨泛香车。
<br>
<br>
<br>
<br>
<br>
<br>
<br>&nbsp;&nbsp; 卷57_1 【奉教追赴九成宫途中口号】李峤 
<br>
<br>委质承仙翰，祗命遄遥策。事偶从梁游，人非背淮客。 
<br>长驱历川阜，迥眺穷原泽。郁郁桑柘繁，油油禾黍积。 
<br>雨馀林气静，日下山光夕。未攀丛桂岩，犹倦飘蓬陌。 
<br>行当奉麾盖，慰此劳行役。
<br>
<br>
<br>&nbsp;&nbsp; 卷57_2 【秋山望月酬李骑曹】李峤 
<br>
<br>愁客坐山隈，怀抱自悠哉。况复高秋夕，明月正裴回。 
<br>亭亭出迥岫，皎皎映层台。色带银河满，光含玉露开。 
<br>淡云笼影度，虚晕抱轮回。谷邃凉阴静，山空夜响哀。 
<br>寒催数雁过，风送一萤来。独轸离居恨，遥想故人杯。
<br>
<br>
<br>
<br>&nbsp;&nbsp; 卷57_3 【和同府李祭酒休沐田居】李峤 
<br>
<br>列位簪缨序，隐居林野躅。徇物爽全直，栖真昧均俗。 
<br>若人兼吏隐，率性夷荣辱。地藉朱邸基，家在青山足。 
<br>暂弭西园盖，言事东皋粟。筑室俯涧滨，开扉面岩曲。 
<br>庭幽引夕雾，檐迥通晨旭。迎秋谷黍黄，含露园葵绿。 
<br>胜情狎兰杜，雅韵锵金玉。伊我怀丘园，愿心从所欲。
<br>
<br>
<br>
<br>&nbsp;&nbsp; 卷57_4 【扈从还洛呈侍从群官】李峤 
<br>
<br>四海帝王家，两都周汉室。观风昔来幸，御气今旋跸。 
<br>雷奋六合开，天行万乘出。玄冥奉时驾，白拒参戎律。 
<br>后队咽笳箫，前驱严罕毕。辉光射东井，禁令横西秩。 
<br>帐殿别阳秋，旌门临甲乙。将交洛城雨，稍远长安日。 
<br>邙巩云外来，咸秦雾中失。孟冬霜霰下，是月农功毕。 
<br>天道向归馀，皇情美阴骘。行存名岳礼，递问高年疾。 
<br>祝鸟既开罗，调人更张瑟。登原采讴诵，俯谷求才术。 
<br>邑罕悬磬贫，山无挂瓢逸。施恩浃寰宇，展义该文质。 
<br>德泽盛轩游，哀矜深禹恤。申歌地庐骇，献寿衢尊溢。 
<br>瑞色抱氤氲，寒光变萧飋。宗枝旦奭辅，侍从王刘匹。 
<br>并辑蛟龙书，同簪凤凰笔。陶甄荷吹万，颂汉归明一。 
<br>欢与道路长，顾随谈笑密。叨承廊庙选，谬齿夔龙弼。 
<br>喜构大厦成，惭非栋隆吉。
<br>
<br>
<br>
<br>&nbsp;&nbsp; 卷57_5 【奉使筑朔方六州城率尔而作】李峤 
<br>
<br>奉诏受边服，总徒筑朔方。驱彼犬羊族，正此戎夏疆。 
<br>子来多悦豫，王事宁怠遑。三旬无愆期，百雉郁相望。 
<br>雄视沙漠垂，有截北海阳。二庭已顿颡，五岭尽来王。 
<br>驱车登崇墉，顾眄凌大荒。千里何萧条，草木自悲凉。 
<br>凭轼讯古今，慨焉感兴亡。汉障缘河远，秦城入海长。 
<br>顾无庙堂策，贻此中夏殃。道隐前业衰，运开今化昌。 
<br>制为百王式，举合千载防。马牛被路隅，锋镝销战场。 
<br>岂不怀贤劳，所图在永康。王事何为者，称代陈颂章。
<br>
<br>
<br>
<br>&nbsp;&nbsp; 卷57_6 【早发苦竹馆】李峤 
<br>
<br>合沓岩嶂深，朦胧烟雾晓。荒阡下樵客，野猿惊山鸟。 
<br>开门听潺湲，入径寻窈窕。栖鼯抱寒木，流萤飞暗筱。 
<br>早霞稍霏霏，残月犹皎皎。行看远星稀，渐觉游氛少。 
<br>我行抚轺传，兼得傍林沼。贪玩水石奇，不知川路渺。 
<br>徒怜野心旷，讵恻浮年小。方解宠辱情，永托累尘表。
<br>
<br>
<br>
<br>&nbsp;&nbsp; 卷57_7 【安辑岭表事平罢归】李峤 
<br>
<br>云端想京县，帝乡如可见。天涯望越台，海路几悠哉。 
<br>六月飞鹏去，三年瑞雉来。境遥铜柱出，山险石门开。 
<br>自我违瀍洛，瞻途屡挥霍。朝朝寒露多，夜夜征衣薄。 
<br>白简承朝宪，朱方抚夷落。既弘天覆广，且谕皇恩博。 
<br>皇恩溢外区，憬俗咏来苏。声朔臣天子，坛场拜老夫。 
<br>绛宫韬将略，黄石寝兵符。返旆收龙虎，空营集鸟乌。 
<br>日落澄氛霭，凭高视襟带。东瓯抗於越，南斗临吴会。 
<br>春色绕边陲，飞花出荒外。卉服纷如积，长川思游客。 
<br>风生丹桂晚，云起苍梧夕。去舳舣清江，归轩趋紫陌。 
<br>衣裳会百蛮，琛赆委重关。不学金刀使，空持宝剑还。
<br>
<br>
<br>
<br>&nbsp;&nbsp; 卷57_8 【鹧鸪（一作韦应物诗）】李峤 
<br>
<br>可怜鹧鸪飞，飞向树南枝。南枝日照暖，北枝霜露滋。 
<br>露滋不堪栖，使我常夜啼。愿逢云中鹤，衔我向寥廓。 
<br>愿作城上乌，一年生九雏。何不旧巢住，枝弱不得去。 
<br>何意道苦辛，客子常畏人。
<br>
<br>
<br>
<br>&nbsp;&nbsp; 卷57_9 【清明日龙门游泛】李峤 
<br>
<br>晴晓国门通，都门蔼将发。纷纷洛阳道，南望伊川阙。 
<br>衍漾乘和风，清明送芬月。林窥二山动，水见千龛越。 
<br>罗袂罥杨丝，香桡犯苔发。群心行乐未，唯恐流芳歇。
<br>
<br>
<br>
<br>&nbsp;&nbsp; 卷57_10 【云】李峤 
<br>
<br>大梁白云起，氛氲殊未歇。锦文触石来，盖影凌天发。 
<br>烟煴万年树，掩映三秋月。会入大风歌，从龙赴圆阙。
<br>
<br>
<br>
<br>&nbsp;&nbsp; 卷57_11 【拟古东飞伯劳西飞燕（一本题作东飞伯劳歌）】李峤 
<br>
<br>传书青鸟迎箫凤，巫岭荆台数通梦。谁家窈窕住园楼， 
<br>五马千金照陌头。罗裙玉珮当轩出，点翠施红竞春日。 
<br>佳人二八盛舞歌，羞将百万呈双蛾。庭前芳树朝夕改， 
<br>空驻妍华欲谁待。
<br>
<br>
<br>
<br>&nbsp;&nbsp; 卷57_12 【宝剑篇】李峤 
<br>
<br>吴山开，越溪涸，三金合冶成宝锷。淬绿水，鉴红云， 
<br>五采焰起光氛氲。背上铭为万年字，胸前点作七星文。 
<br>龟甲参差白虹色，辘轳宛转黄金饰。骇犀中断宁方利， 
<br>骏马群騑未拟直。风霜凛凛匣上清，精气遥遥斗间明。 
<br>避灾朝穿晋帝屋，逃乱夜入楚王城。一朝运偶逢大仙， 
<br>虎吼龙鸣腾上天。东皇提升紫微座，西皇佩下赤城田。 
<br>承平久息干戈事，侥幸得充文武备。除灾避患宜君王， 
<br>益寿延龄后天地。
<br>
<br>
<br>
<br>&nbsp;&nbsp; 卷57_13 【汾阴行】李峤 
<br>
<br>君不见昔日西京全盛时，汾阴后土亲祭祠。 
<br>斋宫宿寝设储供，撞钟鸣鼓树羽旂。汉家五叶才且雄， 
<br>宾延万灵朝九戎。柏梁赋诗高宴罢，诏书法驾幸河东。 
<br>河东太守亲扫除，奉迎至尊导銮舆。五营夹道列容卫， 
<br>三河纵观空里闾。回旌驻跸降灵场，焚香奠醑邀百祥。 
<br>金鼎发色正焜煌，灵祇炜烨摅景光。埋玉陈牲礼神毕， 
<br>举麾上马乘舆出。彼汾之曲嘉可游，木兰为楫桂为舟。 
<br>棹歌微吟彩鹢浮，箫鼓哀鸣白云秋。欢娱宴洽赐群后， 
<br>家家复除户牛酒。声明动天乐无有，千秋万岁南山寿。 
<br>自从天子向秦关，玉辇金车不复还。珠帘羽扇长寂寞， 
<br>鼎湖龙髯安可攀。千龄人事一朝空，四海为家此路穷。 
<br>豪雄意气今何在，坛场宫馆尽蒿蓬。路逢故老长叹息， 
<br>世事回环不可测。昔时青楼对歌舞，今日黄埃聚荆棘。 
<br>山川满目泪沾衣，富贵荣华能几时。不见只今汾水上， 
<br>唯有年年秋雁飞。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
