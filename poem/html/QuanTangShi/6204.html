<HTML>
<HEAD>
<TITLE>全唐诗 卷658-661 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷658-661</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷658-661</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-04&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6204"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷658-661')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷658-661]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷658_1 【咏月】罗隐 
<br>
<br>湖上风高动白蘋，暂延清景此逡巡。隔年违别成何事， 
<br>半夜相看似故人。蟾向静中矜爪距，兔隈明处弄精神。 
<br>嫦娥老大应惆怅，倚泣苍苍桂一轮。
<br>
<br>
<br>&nbsp;&nbsp; 卷658_2 【宿荆州江陵驿】罗隐 
<br>
<br>西游象阙愧知音，东下荆溪称越吟。风动芰荷香四散， 
<br>月明楼阁影相侵。闲欹别枕千般梦，醉送征帆万里心。 
<br>薜荔衣裳木兰楫，异时烟雨好追寻。
<br>
<br>
<br>
<br>&nbsp;&nbsp; 卷658_3 【抚州别阮兵曹】罗隐 
<br>
<br>雪晴天外见诸峰，幽轧行轮有去踪。内史宅边今独恨， 
<br>步兵厨畔旧相容。十年别鬓疑朝镜，千里归心著晚钟。 
<br>若不他时更青眼，未知谁肯荐临邛。
<br>
<br>
<br>
<br>&nbsp;&nbsp; 卷658_4 【新安投所知】罗隐 
<br>
<br>少年容易舍樵渔，曾辱明公荐子虚。汉殿夜寒时不食， 
<br>宋都风急命何疏。云埋野艇吟归去，草没山田赋遂初。 
<br>长剑一寻歌一奏，此心争肯为鲈鱼。
<br>
<br>
<br>
<br>&nbsp;&nbsp; 卷658_5 【江边有寄】罗隐 
<br>
<br>江边旧业半雕残，每轸归心即万端。狂折野梅山店暖， 
<br>醉吹村笛酒楼寒。只言圣代谋身易，争奈贫儒得路难。 
<br>同病同忧更何事，为君提笔画渔竿。
<br>
<br>
<br>
<br>&nbsp;&nbsp; 卷658_6 【送友人归夷门】罗隐 
<br>
<br>二年流落大梁城，每送君归即有情。别路算来成底事， 
<br>旧游言著似前生。苑荒懒认词人会，门在空怜烈士名。 
<br>至竟男儿分应定，不须惆怅谷中莺。
<br>
<br>
<br>
<br>&nbsp;&nbsp; 卷658_7 【湘中见进士乔诩】罗隐 
<br>
<br>吴公台下别经秋，破虏城边暂驻留。一笑有情堪解梦， 
<br>数年无故不同游。云牵楚思横鱼艇，柳送乡心入酒楼。 
<br>且酌松醪依旧醉，谁能相见向春愁。
<br>
<br>
<br>
<br>&nbsp;&nbsp; 卷658_8 【上霅川裴郎中】罗隐 
<br>
<br>贵提金印出咸秦，潇洒江城两度春。一派水清疑见胆， 
<br>数重山翠欲留人。望崇早合归黄阁，诗好何妨恋白蘋。 
<br>自是受恩心未足，却垂双翅羡吴均。
<br>
<br>
<br>
<br>&nbsp;&nbsp; 卷658_9 【钱塘江潮】罗隐 
<br>
<br>怒声汹汹势悠悠，罗刹江边地欲浮。漫道往来存大信， 
<br>也知反覆向平流。任抛巨浸疑无底，猛过西陵只有头。 
<br>至竟朝昏谁主掌，好骑赪鲤问阳侯。
<br>
<br>
<br>
<br>&nbsp;&nbsp; 卷658_10 【送人赴职任褒中】罗隐 
<br>
<br>物态时情难重陈，夫君此去莫伤春。男儿只要有知己， 
<br>才子何堪更问津。万转江山通蜀国，两行珠翠见褒人。 
<br>海棠花谢东风老，应念京都共苦辛。
<br>
<br>
<br>
<br>&nbsp;&nbsp; 卷658_11 【临川投穆中丞】罗隐 
<br>
<br>试将生计问蓬根，心委寒灰首戴盆。翅弱未知三岛路， 
<br>舌顽虚掉五侯门。啸烟白狖沈高木，捣月清砧触旅魂。 
<br>家在碧江归不得，十年鱼艇长苔痕。
<br>
<br>
<br>
<br>&nbsp;&nbsp; 卷658_12 【早春送张坤归大梁（一题作早春送大梁卢从事）】罗隐 
<br>
<br>萧萧羸马正尘埃，又送輶轩向吹台。别酒莫辞今夜醉， 
<br>故人知是几时回。泉经华岳犹应冻，花到梁园始合开。 
<br>为谢东门抱关吏，不堪惆怅满离杯。
<br>
<br>
<br>
<br>&nbsp;&nbsp; 卷658_13 【东归途中作】罗隐 
<br>
<br>松橘苍黄覆钓矶，早年生计近年违。老知风月终堪恨， 
<br>贫觉家山不易归。别岸客帆和雁落，晚程霜叶向人飞。 
<br>买臣严助精灵在，应笑无成一布衣。
<br>
<br>
<br>
<br>&nbsp;&nbsp; 卷658_14 【送进士臧濆下第后归池州】罗隐 
<br>
<br>赋成无处换黄金，却向春风动越吟。天子爱才虽仄席， 
<br>诸生多病又沾襟。柳攀灞岸狂遮袂，水忆池阳渌满心。 
<br>珍重彩衣归正好，莫将闲事系升沈。
<br>
<br>
<br>
<br>&nbsp;&nbsp; 卷658_15 【湘中赠范郧】罗隐 
<br>
<br>丹桂无心彼此谙，二年疏懒共江潭。愁知酒醆终难舍， 
<br>老觉人情转不堪。云外鸳鸯非故旧，眼前胶漆似烟岚。 
<br>劳歌一曲霜风暮，击折湘妃白玉簪。
<br>
<br>
<br>
<br>&nbsp;&nbsp; 卷658_16 【寄张侍郎】罗隐 
<br>
<br>衰羸岂合话荆州，争奈思多不自由。无路重趋桓典马， 
<br>有诗曾上仲宣楼。尘销别迹堪垂泪，树拂他门懒举头。 
<br>一种人间太平日，独教零落忆沧洲。
<br>
<br>
<br>
<br>&nbsp;&nbsp; 卷658_17 【渚宫秋思】罗隐 
<br>
<br>楚城日暮烟霭深，楚人驻马还登临。襄王台下水无赖， 
<br>神女庙前云有心。千载是非难重问，一江风雨好闲吟。 
<br>欲招屈宋当时魄，兰败荷枯不可寻。
<br>
<br>
<br>
<br>&nbsp;&nbsp; 卷658_18 【闲居早秋】罗隐 
<br>
<br>槐杪清蝉烟雨馀，萧萧凉叶堕衣裾。噪槎乌散沈苍岭， 
<br>弄杵风高上碧虚。百岁梦生悲蛱蝶，一朝香死泣芙蕖。 
<br>六宫谁买相如赋，团扇恩情日日疏。
<br>
<br>
<br>
<br>&nbsp;&nbsp; 卷658_19 【建康】罗隐 
<br>
<br>潮平远岸草侵沙，东晋衰来最可嗟。庾舅已能窥帝室， 
<br>王都还是预人家。山寒老树啼风曲，泉暖枯骸动芷牙。 
<br>欲起九原看一遍，秦淮声急日西斜。
<br>
<br>
<br>
<br>&nbsp;&nbsp; 卷658_20 【送舒州宿松县傅少府（一题作送宿松傅少府）】罗隐 
<br>
<br>江蓠漠漠树重重，东过清淮到宿松。县好也知临浣水， 
<br>官闲应得看灊峰。春生绿野吴歌怨，雪霁平郊楚酒浓。 
<br>留取馀杯待张翰，明年归棹一从容。
<br>
<br>
<br>
<br>&nbsp;&nbsp; 卷658_21 【经故洛阳城】罗隐 
<br>
<br>败垣危堞迹依稀，试驻羸骖吊落晖。跋扈以成梁冀在， 
<br>简书难问杜乔归。由来世事须翻覆，未必馀才解是非。 
<br>千载昆阳好功业，与君门下作恩威。
<br>
<br>
<br>
<br>&nbsp;&nbsp; 卷658_22 【夏州胡常侍】罗隐 
<br>
<br>百尺高台勃勃州，大刀长戟汉诸侯。征鸿过尽边云阔， 
<br>战马闲来塞草秋。国计已推肝胆许，家财不为子孙谋。 
<br>仍闻陇蜀由多事，深喜将军未白头。
<br>
<br>
<br>
<br>&nbsp;&nbsp; 卷658_23 【寄进士卢休】罗隐 
<br>
<br>半年池口恨萍蓬，今日思量已梦中。游子马蹄难重到， 
<br>故人尊酒与谁同。山横翠后千重绿，蜡想歌时一烬红。 
<br>从此客程君不见，麦秋梅雨遍江东。
<br>
<br>
<br>
<br>&nbsp;&nbsp; 卷658_24 【赠先辈令狐补阙】罗隐 
<br>
<br>中间声迹早薰然，阻避钧衡过十年。碧海浪高终济物， 
<br>苍梧云好已归天。花迎彩服离莺谷，柳傍东风触马鞭。 
<br>应念凄凉洞庭客，夜深双泪忆渔船。
<br>
<br>
<br>
<br>&nbsp;&nbsp; 卷658_25 【送秦州从事】罗隐 
<br>
<br>一枝何足解人愁，抛却还随定远侯。紫陌红尘今别恨， 
<br>九衢双阙夜同游。芳时易失劳行止，良会难期且驻留。 
<br>若到边庭有来使，试批书尾话梁州。
<br>
<br>
<br>
<br>&nbsp;&nbsp; 卷658_26 【湖州裴郎中赴阙后投简寄友生】罗隐 
<br>
<br>锦帐郎官塞诏年，汀洲曾驻木兰船。祢衡酒醒春瓶倒， 
<br>柳恽诗成海月圆。歌蹙远山珠滴滴，漏催香烛泪涟涟。 
<br>使君入拜吾徒在，宣室他时岂偶然。
<br>
<br>
<br>
<br>&nbsp;&nbsp; 卷658_27 【秋日泊平望驿寄太常裴郎中】罗隐 
<br>
<br>蘋洲重到杳难期，西倚邮亭忆往时。北海尊中常有酒， 
<br>东阳楼上岂无诗。地清每负生灵望，官重方升礼乐司。 
<br>闻说江南旧歌曲，至今犹自唱吴姬。
<br>
<br>
<br>
<br>&nbsp;&nbsp; 卷658_28 【西塞山（在武昌界，孙吴以之为西塞）】罗隐 
<br>
<br>吴塞当时指此山，吴都亡后绿孱颜。岭梅乍暖残妆恨， 
<br>沙鸟初晴小队闲。波阔鱼龙应混杂，壁危猿狖奈奸顽。 
<br>会将一副寒蓑笠，来与渔翁作往还。
<br>
<br>
<br>
<br>&nbsp;&nbsp; 卷658_29 【秋日汴河客舍酬友人（一作汴州客舍有酬）】罗隐 
<br>
<br>梁宋追游早岁同，偶然违别事皆空。年如流水催何急， 
<br>道似危途动即穷。醉舞且欣连夜月，狂吟还聚上楼风。 
<br>烦君更枉骚人句，白凤灵蛇满袖中。
<br>
<br>
<br>
<br>&nbsp;&nbsp; 卷658_30 【东归】罗隐 
<br>
<br>仙桂高高似有神，貂裘敝尽取无因。难将白发期公道， 
<br>不觉丹枝属别人。双阙往来惭请谒，五湖归后耻交亲。 
<br>盈盘紫蟹千卮酒，添得临岐泪满巾。
<br>
<br>
<br>
<br>&nbsp;&nbsp; 卷658_31 【广陵李仆射借示近诗因投献】罗隐 
<br>
<br>朝论国计暮论兵，馀力犹随凤藻生。语继盘盂抛俗格， 
<br>气兼河岳带商声。闲寻绮思千花丽，静想高吟六义清。 
<br>天柄已持尧典在，更堪回首问缘情。
<br>
<br>
<br>
<br>&nbsp;&nbsp; 卷658_32 【三衢哭孙员外】罗隐 
<br>
<br>燕恋雕梁马恋轩，此心从此更何言。直将尘外三生命， 
<br>未敌君侯一日恩。红蜡有时还入梦，片帆何处独销魂。 
<br>忍看明发衣襟上，珠泪痕中见酒痕。
<br>
<br>
<br>
<br>&nbsp;&nbsp; 卷658_33 【箧中得故王郎中书】罗隐 
<br>
<br>凤里前年别望郎，丁宁唯恐滞吴乡。劝疏杯酒知妨事， 
<br>乞与书题作裹粮。苹鹿未能移海曲，县花寻已落河阳。 
<br>九原自此无因见，反覆遗踪泪万行。
<br>
<br>
<br>
<br>&nbsp;&nbsp; 卷658_34 【泪】罗隐 
<br>
<br>逼脸横颐咽复匀，也曾谗毁也伤神。
<br>自从鲁国潸然后，不是奸人即妇人。
<br>
<br>
<br>
<br>&nbsp;&nbsp; 卷658_35 【子规】罗隐 
<br>
<br>铜梁路远草青青，此恨那堪枕上听。
<br>一种有冤犹可报，不如衔石叠沧溟。
<br>
<br>
<br>
<br>&nbsp;&nbsp; 卷658_36 【姑苏台】罗隐 
<br>
<br>让高泰伯开基日，贤见延陵复命时。
<br>未会子孙因底事，解崇台榭为西施。
<br>
<br>
<br>
<br>&nbsp;&nbsp; 卷658_37 【王濬墓】罗隐 
<br>
<br>男儿未必尽英雄，但到时来即命通。
<br>若使吴都犹王气，将军何处立殊功。
<br>
<br>
<br>
<br>&nbsp;&nbsp; 卷658_38 【京中晚望】罗隐 
<br>
<br>心如野鹿迹如萍，谩向人间性一灵。
<br>往事不知多少梦，夜来和酒一时醒。
<br>
<br>
<br>
<br>&nbsp;&nbsp; 卷658_39 【寄窦泽处士二首】罗隐 
<br>
<br>兰亭醉客旧知闻，欲问平安隔海云。
<br>不是金陵钱太尉，世间谁肯更容身。
<br>
<br>鳌背楼台拂白榆，此中槎客亦踟踌。
<br>牢山道士无仙骨，却向人间作酒徒。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷659_1 【省试秋风生桂枝】罗隐 
<br>
<br>凉吹从何起，中宵景象清。漫随云叶动，高傍桂枝生。 
<br>漠漠看无际，萧萧别有声。远吹斜汉转，低拂白榆轻。 
<br>寥泬工夫大，乾坤岁序更。因悲远归客，长望一枝荣。
<br>
<br>
<br>&nbsp;&nbsp; 卷659_2 【思故人】罗隐 
<br>
<br>故人不可见，聊复拂鸣琴。鹊绕风枝急，萤藏露草深。 
<br>平生四方志，此夜五湖心。惆怅友朋尽，洋洋漫好音。
<br>
<br>
<br>
<br>&nbsp;&nbsp; 卷659_3 【寄陆龟蒙（李相公在淮南征陆龟蒙诗）】罗隐 
<br>
<br>龙楼李丞相，昔岁仰高文。黄阁寻无主，青山竟未焚。 
<br>夜船乘海月，秋寺伴江云。却恐尘埃里，浮名点污君。
<br>
<br>
<br>
<br>&nbsp;&nbsp; 卷659_4 【题方干诗】罗隐 
<br>
<br>中间李建州，夏汭偶同游。顾我论佳句，推君最上流。 
<br>九霄无鹤板，双鬓老渔舟。世难方如此，何当浣旅愁。
<br>
<br>
<br>
<br>&nbsp;&nbsp; 卷659_5 【秋江】罗隐 
<br>
<br>秋江待晚潮，客思旆旌摇。细雨翻芦叶，高风却柳条。 
<br>兵戈村落破，饥俭虎狼骄。吾土兼连此，离魂望里消。
<br>
<br>
<br>
<br>&nbsp;&nbsp; 卷659_6 【寄制诰李舍人】罗隐 
<br>
<br>梁王握豹韬，雪里见枚皋。上客趋丹陛，游人叹二毛。 
<br>门闲知待诏，星动想濡毫。一首长杨赋，应嫌索价高。
<br>
<br>
<br>
<br>&nbsp;&nbsp; 卷659_7 【秋日怀孟夷庚】罗隐 
<br>
<br>秋日黄陂下，孤舟忆共谁。江山三楚分，风雨二妃祠。 
<br>知己秦貂没，流年贾鵩悲。中原正兵马，相见是何时。
<br>
<br>
<br>
<br>&nbsp;&nbsp; 卷659_8 【送李右丞分司】罗隐 
<br>
<br>分漕得洛川，谠议更昭然。在省曾批敕，中台肯避权。 
<br>所悲时渐薄，共贺道由全。卖与清平代，相兼直几钱。
<br>
<br>
<br>
<br>&nbsp;&nbsp; 卷659_9 【郴江迁客】罗隐 
<br>
<br>不是逢清世，何由见皂囊。事虽危虎尾，名胜泊鹓行。 
<br>毒雾郴江阔，愁云楚驿长。归时有诗赋，一为吊沉湘。
<br>
<br>
<br>
<br>&nbsp;&nbsp; 卷659_10 【感旧】罗隐 
<br>
<br>剑佩孙弘阁，戈鋋太尉营。重言虚有位，孤立竟无成。 
<br>丘陇笳箫咽，池台岁月平。此恩何以报，归处是柴荆。
<br>
<br>
<br>
<br>&nbsp;&nbsp; 卷659_11 【鹰】罗隐 
<br>
<br>越海霜天暮，辞韬野草干。俊通司隶职，严奉武夫官。 
<br>眼恶藏蜂在，心粗逐物殚。近来脂腻足，驱遣不妨难。
<br>
<br>
<br>
<br>&nbsp;&nbsp; 卷659_12 【秋日寄狄补阙】罗隐 
<br>
<br>红尘扰扰间，立马看南山。谩道经年往，何妨逐日闲。 
<br>病中霜叶赤，愁里鬓毛斑。不为良知在，驱车已出关。
<br>
<br>
<br>
<br>&nbsp;&nbsp; 卷659_13 【寄易定公乘亿侍郎】罗隐 
<br>
<br>谢舞仍宫柳，高奇世少双。侍中生不到，园令死须降。 
<br>班秩通乌府，樽罍奉碧幢。昭王有馀烈，试为祷迷邦。
<br>
<br>
<br>
<br>&nbsp;&nbsp; 卷659_14 【寄大理徐郎中（一本大理下有寺字）】罗隐 
<br>
<br>佐棘竟谁同，因思证圣中。事虽忘显报，理合有阴功。 
<br>官序诜枝老，幽尘范甑空。几时潘好礼，重与话清风。
<br>
<br>
<br>
<br>&nbsp;&nbsp; 卷659_15 【寄苏拾遗（拾遗，许公之后，今犹居开元中旧第）】罗隐 
<br>
<br>早岁长杨赋，当年谏猎书。格高时辈伏，言数宦情疏。 
<br>慷慨传丹桂，艰难保旧居。退朝观藁草，能望马相如。
<br>
<br>
<br>
<br>&nbsp;&nbsp; 卷659_16 【寄许融（一题作与于韫玉话别）】罗隐 
<br>
<br>多病仍疏拙，唯君与我同。帝乡年共老，江徼业俱空。 
<br>燕冷辞华屋，蛩凉恨晓丛。白云高几许，全属采芝翁。
<br>
<br>
<br>
<br>&nbsp;&nbsp; 卷659_17 【寄礼部郑员外】罗隐 
<br>
<br>栾郄门风大，裴王礼乐优。班资冠鸡舌，人品压龙头。 
<br>夜直炉香细，晴编疏草稠。近闻潘散骑，三十二悲秋。
<br>
<br>
<br>
<br>&nbsp;&nbsp; 卷659_18 【菊】罗隐 
<br>
<br>篱落岁云暮，数枝聊自芳。雪裁纤蕊密，金拆小苞香。 
<br>千载白衣酒，一生青女霜。春丛莫轻薄，彼此有行藏。
<br>
<br>
<br>
<br>&nbsp;&nbsp; 卷659_19 【台城】罗隐 
<br>
<br>水国春常在，台城夜未寒。丽华承宠渥，江令捧杯盘。 
<br>宴罢明堂烂，诗成宝炬残。兵来吾有计，金井玉钩栏。
<br>
<br>
<br>
<br>&nbsp;&nbsp; 卷659_20 【旧游】罗隐 
<br>
<br>良时不复再，渐老更难言。远水犹经眼，高楼似断魂。 
<br>依依宋玉宅，历历长卿村。今日空江畔，相于只酒樽。
<br>
<br>
<br>
<br>&nbsp;&nbsp; 卷659_21 【寄虔州薛大夫】罗隐 
<br>
<br>祝融峰下别，三载梦魂劳。地转南康重，官兼亚相高。 
<br>海鹏终负日，神马背眠槽。会得窥成绩，幽窗染兔毫。
<br>
<br>
<br>
<br>&nbsp;&nbsp; 卷659_22 【苏小小墓】罗隐 
<br>
<br>魂兮檇李城，犹未有人耕。好月当年事，残花触处情。 
<br>向谁曾艳冶，随分得声名。应侍吴王宴，兰桡暗送迎。
<br>
<br>
<br>
<br>&nbsp;&nbsp; 卷659_23 【寒食日早出城东】罗隐 
<br>
<br>青门欲曙天，车马已喧阗。禁柳疏风雨，墙花拆露鲜。 
<br>向谁夸丽景，只是叹流年。不得高飞便，回头望纸鸢。
<br>
<br>
<br>
<br>&nbsp;&nbsp; 卷659_24 【秋日怀贾随进士】罗隐 
<br>
<br>边寇日骚动，故人音信稀。长缨惭贾谊，孤愤忆韩非。 
<br>晓匣鱼肠冷，春园鸭掌肥。知君安未得，聊且示忘机。
<br>
<br>
<br>
<br>&nbsp;&nbsp; 卷659_25 【乱后逢友人】罗隐 
<br>
<br>沧海去未得，倚舟聊问津。生灵寇盗尽，方镇改更贫。 
<br>梦里旧行处，眼前新贵人。从来事如此，君莫独沾巾。
<br>
<br>
<br>
<br>&nbsp;&nbsp; 卷659_26 【残花（一作杨发诗）】罗隐 
<br>
<br>已叹良时晚，仍悲别酒催。暖芳随日薄，轻片逐风回。 
<br>黛敛愁歌扇，妆残泣镜台。繁阴莫矜衒，终是共尘埃。
<br>
<br>
<br>
<br>&nbsp;&nbsp; 卷659_27 【秋日富春江行】罗隐 
<br>
<br>远岸平如剪，澄江静似铺。紫鳞仙客驭，金颗李衡奴。 
<br>冷叠群山阔，清涵万象殊。严陵亦高见，归卧是良图。
<br>
<br>
<br>
<br>&nbsp;&nbsp; 卷659_28 【寄侯博士】罗隐 
<br>
<br>规谏扬雄赋，邅回贾谊官。久贫还往少，孤立转迁难。 
<br>清镜流年急，高槐旅舍寒。侏儒亦何有，饱食向长安。
<br>
<br>
<br>
<br>&nbsp;&nbsp; 卷659_29 【送沈光侍御赴职闽中】罗隐 
<br>
<br>未至应居右，全家出帝乡。礼优逢苑雪，官重带台霜。 
<br>夜浦吴潮吼，春滩建水狂。延平有风雨，从此是腾骧。
<br>
<br>
<br>
<br>&nbsp;&nbsp; 卷659_30 【寄袁皓侍郎】罗隐 
<br>
<br>东台失路岐，荣辱事堪悲。我寝牛衣敝，君居豸角危。 
<br>风尘惭上品，才业愧明时。千里芙蓉幕，何由话所思。
<br>
<br>
<br>
<br>&nbsp;&nbsp; 卷659_31 【寄金吾李荪常侍】罗隐 
<br>
<br>西班掌禁兵，兰锜最分明。晓色严天仗，春寒避火城。 
<br>安危虽已任，韬略即嘉声。请问何功德，壶关寇始平。
<br>
<br>
<br>
<br>&nbsp;&nbsp; 卷659_32 【商於驿与于蕴玉话别】罗隐 
<br>
<br>南朝徐庾流，洛下忆同游。酒采闲坊菊，山登远寺楼。 
<br>相思劳寄梦，偶别已经秋。还被青青桂，催君不自由。
<br>
<br>
<br>
<br>&nbsp;&nbsp; 卷659_33 【封禅寺居】罗隐 
<br>
<br>盛礼何由睹，嘉名偶寄居。周南太史泪，蛮徼长卿书。 
<br>砌竹摇风直，庭花泣露疏。谁能赋秋兴，千里隔吾庐。
<br>
<br>
<br>
<br>&nbsp;&nbsp; 卷659_34 【钱】罗隐 
<br>
<br>志士不敢道，贮之成祸胎。小人无事艺，假尔作梯媒。 
<br>解释愁肠结，能分睡眼开。朱门狼虎性，一半逐君回。
<br>
<br>
<br>
<br>&nbsp;&nbsp; 卷659_35 【投寄韦右丞】罗隐 
<br>
<br>赤壁征文聘，中台拜郄诜。官资参令仆，曹署辖星辰。 
<br>幞被从谁起，持纲自此新。举朝明典教，封纳诏书频。 
<br>禁树曾摛藻，台乌旧避尘。便应酬倚注，何处话穷鳞。
<br>
<br>
<br>
<br>&nbsp;&nbsp; 卷659_36 【红叶】罗隐 
<br>
<br>不奈荒城畔，那堪晚照中。野晴霜浥绿，山冷雨催红。 
<br>游子灞陵道，美人长信宫。等闲居岁暮，摇落意无穷。
<br>
<br>
<br>
<br>&nbsp;&nbsp; 卷659_37 【期徐道者不至】罗隐 
<br>
<br>辽鹤虚空语，冥鸿未易亲。偶然来即是，必拟见无因。 
<br>霜霰穷冬令，杯盘旅舍贫。只应蓟子训，醉后懒分身。
<br>
<br>
<br>
<br>&nbsp;&nbsp; 卷659_38 【岁除夜】罗隐 
<br>
<br>官历行将尽，村醪强自倾。厌寒思暖律，畏老惜残更。 
<br>岁月已如此，寇戎犹未平。儿童不谙事，歌吹待天明。
<br>
<br>
<br>
<br>&nbsp;&nbsp; 卷659_39 【雪】罗隐 
<br>
<br>尽道丰年瑞，丰年事若何。长安有贫者，为瑞不宜多。
<br>
<br>
<br>
<br>&nbsp;&nbsp; 卷659_40 【旅梦】罗隐 
<br>
<br>旅梦思迁次，穷愁有叹嗟。子鹅京口远，粳米会稽赊。 
<br>漏涩才成滴，灯寒不作花。出门聊一望，蟾桂向人斜。
<br>
<br>
<br>
<br>&nbsp;&nbsp; 卷659_41 【秋寄张坤】罗隐 
<br>
<br>庭树已黄落，闭门俱寂寥。未知栖托处，空羡圣明朝。 
<br>酒醒乡心阔，云晴客思遥。吾徒自多感，颜子只箪瓢。
<br>
<br>
<br>
<br>&nbsp;&nbsp; 卷659_42 【伤华发】罗隐 
<br>
<br>旧国迢迢远，清秋种种新。已衰曾轸虑，初见忽沾巾。 
<br>日薄梳兼懒，根危镊恐频。青铜不自见，只拟老他人。
<br>
<br>
<br>
<br>&nbsp;&nbsp; 卷659_43 【九江早秋】罗隐 
<br>
<br>雨过晚凉生，楼中枕簟清。海风吹乱木，岩磬落孤城。 
<br>百岁几多日，四蹄无限程。西邻莫高唱，俱是别离情。
<br>
<br>
<br>
<br>&nbsp;&nbsp; 卷659_44 【初秋寄友人】罗隐 
<br>
<br>九华曾屏迹，罹乱与心违。是处堪终老，新秋又未归。 
<br>病中芳草歇，愁里白云飞。樵侣兼同志，音书近亦稀。
<br>
<br>
<br>
<br>&nbsp;&nbsp; 卷659_45 【秋居有寄】罗隐 
<br>
<br>端居湖岸东，生计有无中。魇处千般鬼，寒时百种风。 
<br>性灵从道拙，心事奈成空。多谢金台客，何当一笑同。
<br>
<br>
<br>
<br>&nbsp;&nbsp; 卷659_46 【雪霁】罗隐 
<br>
<br>南山雪乍晴，寒气转峥嵘。锁却闲门出，随他骏马行。 
<br>一竿如有计，五鼎岂须烹。愁见天街草，青青又欲生。
<br>
<br>
<br>
<br>&nbsp;&nbsp; 卷659_47 【堠子】罗隐 
<br>
<br>终日路岐旁，前程亦可量。未能惭面黑，只是恨头方。 
<br>雅旨逾千里，高文近两行。君知不识字，第一莫形相。
<br>
<br>
<br>
<br>&nbsp;&nbsp; 卷659_48 【初夏寄顾绍宗】罗隐 
<br>
<br>江上偶分袂，四回寒暑更。青山无路入，白发满头生。 
<br>郢浦雁寻过，镜湖蝉又鸣。怜君未归日，杯酒若为情。
<br>
<br>
<br>
<br>&nbsp;&nbsp; 卷659_49 【寄第五尊师】罗隐 
<br>
<br>苕溪烟月久因循，野鹤衣裘独茧纶。只说泊船无定处， 
<br>不知携手是何人。朱黄拣日囚尸鬼，青白临时注脑神。 
<br>欲访先生问经诀，世间难得不由身。
<br>
<br>
<br>
<br>&nbsp;&nbsp; 卷659_50 【寄西华黄炼师】罗隐 
<br>
<br>西华有路入中华，依约山川认永嘉。羽客昔时留筱簜， 
<br>故人今又种烟霞。坛高已降三清鹤，海近应通八月槎。 
<br>盛事两般君总得，老莱衣服戴颙家。
<br>
<br>
<br>
<br>&nbsp;&nbsp; 卷659_51 【所思（一作西上）】罗隐 
<br>
<br>西上青云未有期，东归沧海一何迟。酒阑梦觉不称意， 
<br>花落月明空所思。长恐病侵多事日，可堪贫过少年时。 
<br>斗鸡走狗五陵道，惆怅输他轻薄儿。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷660_1 【送支使萧中丞赴阙】罗隐 
<br>
<br>八年刀笔到京华，归去青冥路未赊。今日风流卿相客， 
<br>旧时基业帝王家。彤庭彩凤虽添瑞，望府红莲已减花。 
<br>从此常僚如有问，海边麋鹿斗边槎。
<br>
<br>
<br>&nbsp;&nbsp; 卷660_2 【送人归湘中兼寄旧知】罗隐 
<br>
<br>青溪烟雨九华山，乱后应同梦寐间。万里分飞休掩袂， 
<br>两旬相见且开颜。君依宰相貂蝉贵，我恋王门鬓发斑。 
<br>为谢伏波筵上客，几时金印拟西还。
<br>
<br>
<br>
<br>&nbsp;&nbsp; 卷660_3 【自贻】罗隐 
<br>
<br>衰老应难更进趋，药畦经卷自朝晡。纵无显效亦藏拙， 
<br>若有所成甘守株。汉武巡游虚轧轧，秦皇吞并谩驱驱。 
<br>如何只见丁家鹤，依旧辽东叹绿芜。
<br>
<br>
<br>
<br>&nbsp;&nbsp; 卷660_4 【暇日感怀因寄同院吴蜕拾遗】罗隐 
<br>
<br>璧池清秩访燕台，曾捧瀛洲札翰来。今日二难俱大夜， 
<br>当时三幅谩高才。戏悲槐市便便笥，狂忆樟亭满满杯。 
<br>犹幸小兰同舍在，每因相见即衔哀。
<br>
<br>
<br>
<br>&nbsp;&nbsp; 卷660_5 【偶兴】罗隐 
<br>
<br>逐队随行二十春，曲江池畔避车尘。
<br>如今赢得将衰老，闲看人间得意人。
<br>
<br>
<br>
<br>&nbsp;&nbsp; 卷660_6 【题凿石山僧院】罗隐 
<br>
<br>日夜潮声送是非，一回登眺一忘机。
<br>怜师好事无人见，不把兰芽染褐衣。
<br>
<br>
<br>
<br>&nbsp;&nbsp; 卷660_7 【圉城偶作】罗隐 
<br>
<br>东望陈留日欲曛，每因刀笔想夫君。
<br>自从郭泰碑铭后，只见黄金不见文。
<br>
<br>
<br>
<br>&nbsp;&nbsp; 卷660_8 【乌程】罗隐 
<br>
<br>两府攀陪十五年，郡中甘雨幕中莲。
<br>一瓶犹是乌程酒，须对霜风度泫然。
<br>
<br>
<br>
<br>&nbsp;&nbsp; 卷660_9 【送杨炼师却归贞浩岩】罗隐 
<br>
<br>宦途不复更经营，归去东南任意行。别后几回思会面， 
<br>到来相见似前生。久居竹盖知勤苦，旧业莲峰想变更。 
<br>为谢佯狂吴道士，耳中时有铁船声。
<br>
<br>
<br>
<br>&nbsp;&nbsp; 卷660_10 【暇日投钱尚父】罗隐 
<br>
<br>牛斗星边女宿间，栋梁虚敞丽江关。望高汉相东西阁， 
<br>名重淮王大小山。醴设斗倾金凿落，马归争撼玉连环。 
<br>自惭麋鹿无能事，未报深恩鬓已斑。
<br>
<br>
<br>
<br>&nbsp;&nbsp; 卷660_11 【览晋史（张翰思吴中鲈鲙莼羹）】罗隐 
<br>
<br>齐王僚属好男儿，偶觅东归便得归。满目路岐抛似梦， 
<br>一船风雨去如飞。盘擎紫线莼初熟，箸拨红丝鲙正肥。 
<br>惆怅途中无限事，与君千载两忘机。
<br>
<br>
<br>
<br>&nbsp;&nbsp; 卷660_12 【感别元帅尚父（一作病中上钱尚父）】罗隐 
<br>
<br>玉函瑶检下台司，记得当时捧领时。半壁龙蛇蟠造化， 
<br>满筐山岳动神祇。疲牛舐犊心犹切，阴鹤鸣雏力已衰。 
<br>稚子不才身抱疾，日窥贞迹泪双垂。
<br>
<br>
<br>
<br>&nbsp;&nbsp; 卷660_13 【尚父偶建小楼，特摛丽藻绝句不敢称扬三首】罗隐 
<br>
<br>结构叨冯柱石才，敢期幢盖此裴回。
<br>阳春曲调高谁和，尽日焚香倚隗台。
<br>
<br>玳簪珠履愧非才，时凭阑干首重回。
<br>只待淮妖剪除后，别倾卮酒贺行台。
<br>
<br>阑槛初成愧楚才，不知星彩尚迂回。
<br>风流孔令陶钧外，犹记山妖逼小台。
<br>
<br>
<br>
<br>&nbsp;&nbsp; 卷660_14 【题玄同先生草堂三首】罗隐 
<br>
<br>杳杳诸天路，苍苍大涤山。景舆留不得，毛节去应闲。 
<br>相府旧知己，教门新启关。太平匡济术，流落在人间。
<br>
<br>先生诀行日，曾奉数行书。意密寻难会，情深恨有馀。 
<br>石桥春暖后，句漏药成初。珍重云兼鹤，从来不定居。
<br>
<br>常时忆讨论，历历事犹存。酒向馀杭尽，云从大涤昏。 
<br>往来无道侣，归去有台恩。自此玄言绝，长应闭洞门。
<br>
<br>
<br>
<br>&nbsp;&nbsp; 卷660_15 【城西作】罗隐 
<br>
<br>从军无一事，终日掩空斋。道薄交游少，才疏进取乖。 
<br>野禽鸣聒耳，庭草绿侵阶。幸自同樗栎，何妨惬所怀。
<br>
<br>
<br>
<br>&nbsp;&nbsp; 卷660_16 【冬暮城西晚眺】罗隐 
<br>
<br>谬忝莲华幕，虚沾柏署官。欹危长抱疾，衰老不禁寒。 
<br>时事已日过，世途行转难。千崖兼万壑，只向望中看。
<br>
<br>
<br>
<br>&nbsp;&nbsp; 卷660_17 【秋霁后】罗隐 
<br>
<br>净碧山光冷，圆明露点匀。渚莲丹脸恨，堤柳翠眉颦。 
<br>蝉已送行客，雁应辞主人。蝇蚊渐无况，日晚自相亲。
<br>
<br>
<br>
<br>&nbsp;&nbsp; 卷660_18 【茅斋】罗隐 
<br>
<br>从事不从事，养生非养生。职为尸禄本，官是受恩名。 
<br>时态已相失，岁华徒自惊。西斋一卮酒，衰老与谁倾。
<br>
<br>
<br>
<br>&nbsp;&nbsp; 卷660_19 【使者】罗隐 
<br>
<br>使者衔中旨，崎岖万里行。人心犹未革，天意似难明。 
<br>四海霍光第，六宫张奉营。陪臣无以报，西望不胜情。
<br>
<br>
<br>
<br>&nbsp;&nbsp; 卷660_20 【途中逢刘知远】罗隐 
<br>
<br>吴楚烟波里，巢由季孟间。只言无事贵，不道致身闲。 
<br>别渚莲根断，归心桂树顽。空劳钟璞意，尘世隔函关。
<br>
<br>
<br>
<br>&nbsp;&nbsp; 卷660_21 【遁迹】罗隐 
<br>
<br>遁迹知安住，沾襟欲奈何。朝廷犹礼乐，郡邑忍干戈。 
<br>华马凭谁问，胡尘自此多。因思汉明帝，中夜忆廉颇。
<br>
<br>
<br>
<br>&nbsp;&nbsp; 卷660_22 【陇头水】罗隐 
<br>
<br>借问陇头水，年年恨何事。全疑呜咽声，中有征人泪。 
<br>自古无长策，况我非深智。何计谢潺湲，一宵空不寐。
<br>
<br>
<br>
<br>&nbsp;&nbsp; 卷660_23 【秦中富人】罗隐 
<br>
<br>高高起华堂，区区引流水。粪土金玉珍，犹嫌未奢侈。 
<br>陋巷满蓬蒿，谁知有颜子。
<br>
<br>
<br>
<br>&nbsp;&nbsp; 卷660_24 【思归行（一作于濆诗）】罗隐 
<br>
<br>不耕南亩田，为爱东堂桂。身同树上花，一落又经岁。 
<br>交亲亦相薄，知己恩潜替。日开十二门，自是无归计。
<br>
<br>
<br>
<br>&nbsp;&nbsp; 卷660_25 【即事中元甲子（一作韦庄诗）】罗隐 
<br>
<br>三秦流血已成川，塞上黄云战马闲。只有羸兵填渭水， 
<br>终无奇事出商山。田园已没红尘内，弟侄相逢白刃间。 
<br>惆怅翠华犹未返，泪痕空滴剑文斑。
<br>
<br>
<br>
<br>&nbsp;&nbsp; 卷660_26 【魏城逢故人（一题作绵谷回寄蔡氏昆仲）】罗隐 
<br>
<br>一年两度锦江游，前值东风后值秋。芳草有情皆碍马， 
<br>好云无处不遮楼。山将别恨和心断，水带离声入梦流。 
<br>今日因君试回首，淡烟乔木隔绵州。
<br>
<br>
<br>
<br>&nbsp;&nbsp; 卷660_27 【游江夏口】罗隐 
<br>
<br>醉别江东酒一杯，往年曾此驻尘埃。鱼听建业歌声过， 
<br>水看瞿塘雪影来。黄祖不能容贱客，费祎终是负仙才。 
<br>平生胆气平生恨，今日江边首懒回。
<br>
<br>
<br>
<br>&nbsp;&nbsp; 卷660_28 【春思】罗隐 
<br>
<br>荡漾春风渌似波，惹情摇恨去傞傞。燕翻永日音声好， 
<br>柳舞空城意绪多。蜀国暖回溪峡浪，卫娘清转遏云歌。 
<br>可怜户外桃兼李，仲蔚蓬蒿奈尔何。
<br>
<br>
<br>
<br>&nbsp;&nbsp; 卷660_29 【黄鹤驿寓题】罗隐 
<br>
<br>野云芳草绕离鞭，敢对青楼倚少年。秋色未催榆塞雁， 
<br>人心先下洞庭船。高歌酒市非狂者，大嚼屠门亦偶然。 
<br>车马同归莫同恨，古人头白尽林泉。
<br>
<br>
<br>
<br>&nbsp;&nbsp; 卷660_30 【安陆赠徐砺】罗隐 
<br>
<br>灵蛇桥下水声声，曾向桥边话别情。一榻偶依陈太守， 
<br>三年深忆祢先生。尘欺鬓色非前事，火爇蓬根有去程。 
<br>还把馀杯重相劝，不堪秋色背郧城。
<br>
<br>
<br>
<br>&nbsp;&nbsp; 卷660_31 【寄钟常侍】罗隐 
<br>
<br>一从朱履步金台，蘖苦冰寒奉上台。峻节不由人学得， 
<br>远途终是自将来。风高渐展摩天翼，干耸方呈构厦材。 
<br>应笑樟亭旧同舍，九州无验满炉灰。
<br>
<br>
<br>
<br>&nbsp;&nbsp; 卷660_32 【中秋夜不见月】罗隐 
<br>
<br>阴云薄暮上空虚，此夕清光已破除。
<br>只恐异时开霁后，玉轮依旧养蟾蜍。
<br>
<br>
<br>
<br>&nbsp;&nbsp; 卷660_33 【魏博罗令公附卷有回】罗隐 
<br>
<br>寒门虽得在诸宗，栖北巢南恨不同。马上固惭消髀肉， 
<br>幄中由羡愈头风。蹉跎岁月心仍切，迢递江山梦未通。 
<br>深荷吾宗有知己，好将刀笔为英雄。
<br>
<br>
<br>
<br>&nbsp;&nbsp; 卷660_34 【寄处默师】罗隐 
<br>
<br>甘露卷帘看雨脚，樟亭倚柱望潮头。十年顾我醉中过， 
<br>两地与师方外游。久隔兵戈常寄梦，近无书信更堪忧。 
<br>香炉烟霭虎溪月，终棹铁船寻惠休。
<br>
<br>
<br>
<br>&nbsp;&nbsp; 卷660_35 【病中上钱尚父】罗隐 
<br>
<br>左脚方行右臂挛，每惭名迹污宾筵。纵饶吴土容衰病， 
<br>争奈燕台费料钱。藜杖已干难更把，竹舆虽在不堪悬。 
<br>深恩重德无言处，回首浮生泪泫然。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷661_1 【送梅处士归宁国】罗隐 
<br>
<br>十五年前即别君，别时天下未纷纭。乱罹且喜身俱在， 
<br>存没那堪耳更闻。良会谩劳悲曩迹，旧交谁去吊荒坟。 
<br>殷勤为谢逃名客，想望千秋岭上云。
<br>
<br>
<br>&nbsp;&nbsp; 卷661_2 【经故友所居（一题上有琼华观三字）】罗隐 
<br>
<br>槐花漠漠向人黄，此地追游迹已荒。清论不知庄叟达， 
<br>死交空叹赵岐忙。病来未忍言闲事，老去唯知觅醉乡。 
<br>日暮街东策羸马，一声横笛似山阳。
<br>
<br>
<br>
<br>&nbsp;&nbsp; 卷661_3 【大梁从事居汜水（一题作赠卢从事）】罗隐 
<br>
<br>前年帝里望行尘，记得仙家第四人。泉暖旧谙龙偃息， 
<br>露寒初见鹤精神。歌声上榻梁园晚，梦绕残钟汜水春。 
<br>知有箧中编集在，只应从此是经纶。
<br>
<br>
<br>
<br>&nbsp;&nbsp; 卷661_4 【杜处士新居】罗隐 
<br>
<br>翠敛王孙草，荒诛宋玉茅。寇馀无故物，时薄少深交。 
<br>迸笋穿行径，饥雏出坏巢。小园吾亦有，多病近来抛。
<br>
<br>
<br>
<br>&nbsp;&nbsp; 卷661_5 【绝境】罗隐 
<br>
<br>绝境非身事，流年但物华。水梳苔发直，风引蕙心斜。 
<br>凡客从题凤，肤音未胜蛙。小船兼有桨，始与问渔家。
<br>
<br>
<br>
<br>&nbsp;&nbsp; 卷661_6 【雪中怀友人】罗隐 
<br>
<br>腊酒复腊雪，故人今越乡。所思谁把盏，端坐恨无航。 
<br>兔苑旧游尽，龟台仙路长。未知邹孟子，何以奉梁王。
<br>
<br>
<br>
<br>&nbsp;&nbsp; 卷661_7 【秋晚】罗隐 
<br>
<br>宰邑惭良术，为文愧壮图。纵饶长委命，争奈渐非夫。 
<br>杯酒有时有，乱罹无处无。金庭在何域，回首一踟蹰。
<br>
<br>
<br>
<br>&nbsp;&nbsp; 卷661_8 【升仙桥】罗隐 
<br>
<br>危梁枕路岐，驻马问前时。价自友朋得，名因妇女知。 
<br>直须论运命，不得逞文词。执戟君乡里，荣华竟若为。
<br>
<br>
<br>
<br>&nbsp;&nbsp; 卷661_9 【姑苏真娘墓】罗隐 
<br>
<br>春草荒坟墓，萋萋向虎丘。死犹嫌寂寞，生肯不风流。 
<br>皎镜山泉冷，轻裾海雾秋。还应伴西子，香径夜深游。
<br>
<br>
<br>
<br>&nbsp;&nbsp; 卷661_10 【灵山寺】罗隐 
<br>
<br>晚景聊摅抱，凭栏几荡魂。槛虚从四面，江阔奈孤根。 
<br>幽径薜萝色，小山苔藓痕。欲依师问道，何处系心猿。
<br>
<br>
<br>
<br>&nbsp;&nbsp; 卷661_11 【倚棹】罗隐 
<br>
<br>倚棹听邻笛，沾衣认酒垆。自缘悲巨室，谁复为穷途。 
<br>树解将军梦，城遗御史乌。直应齐始了，倾酌向寒芜。
<br>
<br>
<br>
<br>&nbsp;&nbsp; 卷661_12 【秋夕对月】罗隐 
<br>
<br>夜月色可掬，倚楼聊解颜。未能分寇盗，徒欲满关山。 
<br>背冷金蟾滑，毛寒玉兔顽。姮娥谩偷药，长寡老中闲。
<br>
<br>
<br>
<br>&nbsp;&nbsp; 卷661_13 【寄征士魏员外】罗隐 
<br>
<br>家遁苏门节，清贫粉署官。不矜朝命重，只恨路行难。 
<br>窗晓鸡谭倦，庭秋蝶梦阑。羡君归未得，还有钓鱼竿。
<br>
<br>
<br>
<br>&nbsp;&nbsp; 卷661_14 【宿彭蠡馆】罗隐 
<br>
<br>孤馆少行旅，解鞍增别愁。远山矜薄暮，高柳怯清秋。 
<br>病里见时态，醉中思旧游。所怀今已矣，何必恨东流。
<br>
<br>
<br>
<br>&nbsp;&nbsp; 卷661_15 【萤】罗隐 
<br>
<br>空庭夜未央，点点度西墙。抱影何微细，乘时忽发扬。 
<br>不思因腐草，便拟倚孤光。若道能通照，车公业肯长。
<br>
<br>
<br>
<br>&nbsp;&nbsp; 卷661_16 【早秋宿叶堕所居】罗隐 
<br>
<br>池荷叶正圆，长历报时殚。旷野云蒸热，空庭雨始寒。 
<br>蝇蚊犹得志，簟席若为安。浮世知谁是，劳歌共一欢。
<br>
<br>
<br>
<br>&nbsp;&nbsp; 卷661_17 【蝶】罗隐 
<br>
<br>汉王刀笔精，写尔逼天生。舞巧何妨急，飞高所恨轻。 
<br>野田黄雀虑，山馆主人情。此物那堪作，庄周梦不成。
<br>
<br>
<br>
<br>&nbsp;&nbsp; 卷661_18 【春居】罗隐 
<br>
<br>春风百卉摇，旧国路迢迢。偶病成疏散，因贫得寂寥。 
<br>倚帘高柳弱，乘露小桃夭。春色常无处，村醪更一瓢。
<br>
<br>
<br>
<br>&nbsp;&nbsp; 卷661_19 【轻飙】罗隐 
<br>
<br>轻飙掠晚莎，秋物惨关河。战垒平时少，斋坛上处多。 
<br>楚虽屈子重，汉亦忆廉颇。不及云台议，空山老薜萝。
<br>
<br>
<br>
<br>&nbsp;&nbsp; 卷661_20 【燕】罗隐 
<br>
<br>不必嫌漂露，何妨养羽毛。汉妃金屋远，卢女杏梁高。 
<br>野迥双飞急，烟晴对语劳。犹胜黄雀在，栖息是蓬蒿。
<br>
<br>
<br>
<br>&nbsp;&nbsp; 卷661_21 【陕西晚思】罗隐 
<br>
<br>长途已自穷，此去更西东。树色荣衰里，人心往返中。 
<br>别情流水急，归梦故山空。莫忘交游分，从来事一同。
<br>
<br>
<br>
<br>&nbsp;&nbsp; 卷661_22 【除夜寄张达】罗隐 
<br>
<br>梅花已著眼，竹叶况粘唇。只此留残岁，那堪忆故人。 
<br>乱罹书不远，衰病日相亲。江浦思归意，明朝又一春。
<br>
<br>
<br>
<br>&nbsp;&nbsp; 卷661_23 【寄酬邺王罗令公五首（前三首一作感德叙怀寄上罗邺王）】罗隐 
<br>
<br>营室东回荫斥丘，少年承袭拥青油。坐调金鼎尊明主， 
<br>横把雕戈拜列侯。书札二王争巧拙，篇章七子避风流。 
<br>西园旧迹今应在，衰老无因奉胜游。
<br>
<br>脉散源分历几朝，纵然官宦只卑僚。正忧末派沦沧海， 
<br>忽见高枝拂绛霄。十万貔貅趋玉帐，三千宾客珥金貂。 
<br>良时难得吾宗少，应念寒门更寂寥。
<br>
<br>敢将衰弱附强宗，细算还缘血脉同。湘浦烟波无旧迹， 
<br>邺都兰菊有遗风。每怜罹乱书犹达，所恨云泥路不通。 
<br>珍重珠玑兼绣段，草玄堂下寄扬雄。
<br>
<br>水云开霁立高亭，依约黎阳对福星。只见篇章矜镂管， 
<br>不知勋业柱青冥。早缘入梦金方砺，晚为传家鼎始铭。 
<br>鹤发四垂烟阁远，此生何处拜仪形。
<br>
<br>锦笈朱囊连复连，紫鸾飞下浙江边。绡从海室夺烟雾， 
<br>乐奏帝宫胜管弦。长笑应刘悲显达，每嫌伊霍少诗篇。 
<br>戴湾老圃根基薄，虚费工夫八十年。
<br>
<br>
<br>
<br>&nbsp;&nbsp; 卷661_24 【春日投钱塘元帅尚父二首】罗隐 
<br>
<br>正忧衰老辱金台，敢望昭王顾问来。门外旌旗屯虎豹， 
<br>壁闲章句动风雷。三都节已联翩降，两地花应次第开。 
<br>若比紫髯分鼎足，未闻馀力有琼瑰。
<br>
<br>征东幕府十三州，敢望非才忝上游。官秩已叨吴品职， 
<br>姓名兼显鲁春秋。盐车顾后声方重，火井窥来焰始浮。 
<br>一句黄河千载事，麦城王粲谩登楼。
<br>
<br>
<br>
<br>&nbsp;&nbsp; 卷661_25 【钱塘府亭】罗隐 
<br>
<br>新恩别启馆娃宫，还拜吴王向此中。九牧土田周制在， 
<br>两藩茅社汉仪同。春生旧苑芳洲雨，香入高台小径风。 
<br>更有宠光人未见，问安调膳尽三公。
<br>
<br>
<br>
<br>&nbsp;&nbsp; 卷661_26 【野狐泉】罗隐 
<br>
<br>潏潏寒光溅路尘，相传妖物此潜身。
<br>又应改换皮毛后，何处人间作好人。
<br>
<br>
<br>
<br>&nbsp;&nbsp; 卷661_27 【宿纪南驿】罗隐 
<br>
<br>策蹇南游忆楚朝，阴风淅淅树萧萧。
<br>不知无忌奸邪骨，又作何山野葛苗。
<br>
<br>
<br>
<br>&nbsp;&nbsp; 卷661_28 【赠无相禅师】罗隐 
<br>
<br>人人尽道事空王，心里忙于市井忙。
<br>惟有马当山上客，死门生路两相忘。
<br>
<br>
<br>
<br>&nbsp;&nbsp; 卷661_29 【遣兴】罗隐 
<br>
<br>青云路不通，归计奈长蒙。老恐医方误，穷忧酒醆空。 
<br>何堪罹乱后，更入是非中。长短遭讥笑，回头避钓翁。
<br>
<br>
<br>
<br>&nbsp;&nbsp; 卷661_30 【江夏酬高崇节】罗隐 
<br>
<br>腊雪都堂试，春风汴水行。十年虽抱疾，何处不无情。 
<br>群盗正当路，此游应隔生。劳君问流落，山下已躬耕。
<br>
<br>
<br>
<br>&nbsp;&nbsp; 卷661_31 【莺声】罗隐 
<br>
<br>井上梧桐暗，花间雾露晞。一枝晴复暖，百啭是兼非。 
<br>金屋梦初觉，玉关人未归。不堪闲日听，因尔又沾衣。
<br>
<br>
<br>
<br>&nbsp;&nbsp; 卷661_32 【仿玉台体】罗隐 
<br>
<br>青楼枕路隅，壁甃复椒涂。晚梦通帘柙，春寒逼酒垆。 
<br>解吟怜芍药，难见恨菖蒲。试问年多少，邻姬亦姓胡。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
