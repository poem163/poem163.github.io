<HTML>
<HEAD>
<TITLE>全唐诗 卷049-052 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷049-052</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷049-052</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6056"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷049-052')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷049-052]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷49_1 【奉和圣制南郊礼毕酺宴】张九龄 
<br>
<br>配天昭圣业，率土庆辉光。春发三条路，酺开百戏场。 
<br>流恩均庶品，纵观聚康庄。妙舞来平乐，新声出建章。 
<br>分曹日抱戴，赴节凤归昌。幸奏承云乐，同晞湛露阳。 
<br>气和皆有感，泽厚自无疆。饱德君臣醉，连歌奉柏梁。
<br>
<br>
<br>&nbsp;&nbsp; 卷49_2 【奉和圣制早渡蒲津关】张九龄 
<br>
<br>魏武中流处，轩皇问道回。长堤春树发，高掌曙云开。 
<br>龙负王舟渡，人占仙气来。河津会日月，天仗役风雷。 
<br>东顾重关尽，西驰万国陪。还闻股肱郡，元首咏康哉。
<br>
<br>
<br>
<br>&nbsp;&nbsp; 卷49_3 【奉和圣制同二相南出雀鼠谷】张九龄 
<br>
<br>设险诸侯地，承平圣主巡。东君朝二月，南旆拥三辰。 
<br>寒出重关尽，年随行漏新。瑞云丛捧日，芳树曲迎春。 
<br>舞咏先驰道，恩华及从臣。汾川花鸟意，并奉属车尘。
<br>
<br>
<br>
<br>&nbsp;&nbsp; 卷49_4 【奉和圣制经河上公庙】张九龄 
<br>
<br>昔者河边叟，谁知隐与仙。姓名终不识，章句此空传。 
<br>迹为坐忘晦，言犹强著诠。精灵竟何所，祠宇独依然。 
<br>道在纡宸眷，风行动睿篇。从兹化天下，清净复何先。
<br>
<br>
<br>
<br>&nbsp;&nbsp; 卷49_5 【奉和圣制送尚书燕国公赴朔方】张九龄 
<br>
<br>宗臣事有征，庙算在休兵。天与三台座，人当万里城。 
<br>朔南方偃革，河右暂扬旌。宠锡从仙禁，光华出汉京。 
<br>山川勤远略，原隰轸皇情。为奏薰琴唱，仍题宝剑名。 
<br>闻风六郡伏，计日五戎平。山甫归应疾，留侯功复成。 
<br>歌钟旋可望，衽席岂难行。四牡何时入，吾君忆履声。
<br>
<br>
<br>
<br>&nbsp;&nbsp; 卷49_6 【奉和圣制途经华山】张九龄 
<br>
<br>万乘华山下，千岩云汉中。灵居虽窅密，睿览忽玄同。 
<br>日月临高掌，神仙仰大风。攒峰势岌岌，翊辇气雄雄。 
<br>揆物知幽赞，铭勋表圣衷。会应陪玉检，来此告成功。
<br>
<br>
<br>
<br>&nbsp;&nbsp; 卷49_7 【奉和圣制早登太行山率尔言志】张九龄 
<br>
<br>孟月摄提贞，乘时我后征。晨严九折度，暮戒六军行。 
<br>日御驰中道，风师卷太清。戈鋋林表出，组练雪间明。 
<br>动植希皇豫，高深奉睿情。陪游七圣列，望幸百神迎。 
<br>气色烟犹喜，恩光草尚荣。之罘称万岁，今此复同声。
<br>
<br>
<br>
<br>&nbsp;&nbsp; 卷49_8 【奉和圣制登封礼毕洛城酺宴】张九龄 
<br>
<br>大君毕能事，端扆乐成功。运与千龄合，欢将万国同。 
<br>汉酺歌圣酒，韶乐舞薰风。河洛荣光遍，云烟喜气通。 
<br>春华顿觉早，天泽倍知崇。草木皆沾被，犹言不在躬。
<br>
<br>
<br>
<br>&nbsp;&nbsp; 卷49_9 【恩赐乐游园宴应制】张九龄 
<br>
<br>宝筵延厚命，供帐序群公。形胜宜春接，威仪建礼同。 
<br>晞阳人似露，解愠物从风。朝庆千龄始，年华二月中。 
<br>辉光遍草木，和气发丝桐。岁岁无为化，宁知乐九功。
<br>
<br>
<br>
<br>&nbsp;&nbsp; 卷49_10 【奉和圣制过王濬墓】张九龄 
<br>
<br>汉王思钜鹿，晋将在弘农。入蜀举长算，平吴成大功。 
<br>与浑虽不协，归皓实为雄。孤绩沦千载，流名感圣衷。 
<br>万乘度荒陇，一顾凛生风。古节犹不弃，今人争效忠。
<br>
<br>
<br>
<br>&nbsp;&nbsp; 卷49_11 【奉和吏部崔尚书雨后大明朝堂望南山】张九龄 
<br>
<br>迢递终南顶，朝朝阊阖前。朅来青绮外，高在翠微先。 
<br>双凤褰为阙，群龙俨若仙。还知到玄圃，更是谒甘泉。 
<br>夜雨尘初灭，秋空月正悬。诡容纷入望，霁色宛成妍。 
<br>东极华阴践，西弥嶓冢连。奔峰出岭外，瀑水落云边。 
<br>汉帝宫将苑，商君陌与阡。林华铺近甸，烟霭绕晴川。 
<br>既庶仁斯及，分忧政已宣。山公启事罢，吉甫颂声传。 
<br>济济金门步，洋洋玉树篇。徒歌虽有属，清越岂同年。
<br>
<br>
<br>
<br>&nbsp;&nbsp; 卷49_12 【和崔尚书喜雨】张九龄 
<br>
<br>积阳虽有晦，经月未为灾。上念人天重，先祈云汉回。 
<br>仁心及草木，号令起风雷。照烂阴霞止，交纷瑞雨来。 
<br>三辰破黍稷，四达屏氛埃。池溜因添满，林芳为洒开。 
<br>听中声滴沥，望处影徘徊。惠泽成丰岁，昌言发上才。 
<br>无论验石鼓，不是御云台。直颂皇恩浃，崇朝遍九垓。
<br>
<br>
<br>
<br>&nbsp;&nbsp; 卷49_13 【和许给事中直夜简诸公】张九龄 
<br>
<br>未央钟漏晚，仙宇蔼沉沉。武卫千庐合，严扃万户深。 
<br>左掖知天近，南窗见月临。树摇金掌露，庭徙玉楼阴。 
<br>他日闻更直，中宵属所钦。声华大国宝，夙夜近臣心。 
<br>逸兴乘高阁，雄飞在禁林。宁思窃抃者，情发为知音。
<br>
<br>
<br>
<br>&nbsp;&nbsp; 卷49_14 【和苏侍郎小园夕霁寄诸弟】张九龄 
<br>
<br>清风阊阖至，轩盖承明归。云月爱秋景，林堂开夜扉。 
<br>何言兼济日，尚与宴私违。兴逐蒹葭变，文因棠棣飞。 
<br>人伦用忠孝，帝德已光辉。赠弟今为贵，方知陆氏微。
<br>
<br>
<br>
<br>&nbsp;&nbsp; 卷49_15 【酬宋使君见赠之作】张九龄 
<br>
<br>时来不自意，宿昔谬枢衡。翊圣负明主，妨贤愧友生。 
<br>罢归犹右职，待罪尚南荆。政有留棠旧，风因继组成。 
<br>高轩问疾苦，烝庶荷仁明。衰废时所薄，只言僚故情。
<br>
<br>
<br>
<br>&nbsp;&nbsp; 卷49_16 【酬宋使君见诒】张九龄 
<br>
<br>陟邻初禀训，献策幸逢时。朝列且云忝，君恩复若兹。 
<br>庭闱际海曲，轺传荷天慈。顾己欢乌鸟，闻君泣素丝。 
<br>才明应主召，福善岂神欺。但愿白心在，终然涅不淄。
<br>
<br>
<br>
<br>&nbsp;&nbsp; 卷49_17 【酬通事舍人寓直见示篇中兼起居陆舍人景献】张九龄 
<br>
<br>轩掖殊清秘，才华固在斯。兴因膏泽洒，情与惠风吹。 
<br>所美应人誉，何私亦我仪。同声感乔木，比翼谢长离。 
<br>价以陆生减，贤惭鲍叔知。薄游尝独愧，芳讯乃兼施。 
<br>此夜金闺籍，伊人琼树枝。飞鸣复何远，相顾幸媞媞。
<br>
<br>
<br>
<br>&nbsp;&nbsp; 卷49_18 【与袁补阙寻蔡拾遗会此公出行后蔡有五韵诗…以此篇答焉】张九龄 
<br>
<br>辙迹陈家巷，诗书孟子邻。偶来乘兴者，不值草玄人。 
<br>契是忘年合，情非累日申。闻君还薄暮，见眷及兹辰。 
<br>赠我如琼玖，将何报所亲。
<br>
<br>
<br>
<br>&nbsp;&nbsp; 卷49_19 【酬赵二侍御使西军赠两省旧僚之作】张九龄 
<br>
<br>石室先鸣者，金门待制同。操刀尝愿割，持斧竟称雄。 
<br>应敌兵初起，缘边虏欲空。使车经陇月，征旆绕河风。 
<br>忽枉兼金讯，非徒秣马功。气清蒲海曲，声满柏台中。 
<br>顾己尘华省，欣君震远戎。明时独匪报，尝欲退微躬。
<br>
<br>
<br>
<br>&nbsp;&nbsp; 卷49_20 【武司功初有幽庭春暄见贻夏首获见以诗报焉】张九龄 
<br>
<br>芳月尽离居，幽怀重起予。虽言春事晚，尚想物华初。 
<br>迟日皦方照，高斋澹复虚。笋成林向密，花落树应疏。 
<br>赠鲤情无间，求莺思有馀。暄妍不相待，含叹欲焉如。
<br>
<br>
<br>
<br>&nbsp;&nbsp; 卷49_21 【酬王履震游园林见贻】张九龄 
<br>
<br>宅生惟海县，素业守郊园。中览霸王说，上徼明主恩。 
<br>一行罢兰径，数载历金门。既负潘生拙，俄从周任言。 
<br>逶迤恋轩陛，萧散反丘樊。旧径稀人迹，前池耗水痕。 
<br>并看芳树老，唯觉敝庐存。自我栖幽谷，逢君翳覆盆。 
<br>孟轲应有命，贾谊得无冤。江上行伤远，林间偶避喧。 
<br>地偏人事绝，时霁鸟声繁。独善心俱闭，穷居道共尊。 
<br>乐因南涧藻，忧岂北堂萱。幽意加投漆，新诗重赠轩。 
<br>平生徇知己，穷达与君论。
<br>
<br>
<br>
<br>&nbsp;&nbsp; 卷49_22 【饯王尚书出边】张九龄 
<br>
<br>汉相推人杰，殷宗伐鬼方。还闻出将重，坐见即戎良。 
<br>上策应为豫，中权且用光。令申兵气倍，威憺虏魂亡。 
<br>树比公孙大，城如道济长。夏云登陇首，秋露泫辽阳。 
<br>武德舒宸眷，文思饯乐章。感恩身既许，激节胆犹尝。 
<br>祖帐倾朝列，军麾驻道傍。诗人何所咏，尚父欲鹰扬。
<br>
<br>
<br>
<br>&nbsp;&nbsp; 卷49_23 【送赵都护赴安西】张九龄 
<br>
<br>将相有更践，简心良独难。远图尝画地，超拜乃登坛。 
<br>戎即昆山序，车同渤海单。义无中国费，情必远人安。 
<br>他日文兼武，而今栗且宽。自然来月窟，何用刺楼兰。 
<br>南至三冬晚，西驰万里寒。封侯自有处，征马去啴啴。
<br>
<br>
<br>
<br>&nbsp;&nbsp; 卷49_24 【奉使自蓝田玉山南行】张九龄 
<br>
<br>征骖入云壑，始忆步金门。通籍微躯幸，归途明主恩。 
<br>匪唯徇行役，兼得慰晨昏。是节暑云炽，纷吾心所尊。 
<br>海县且悠缅，山邮日骏奔。徒知恶嚣事，未暇息阴论。 
<br>峣武经陈迹，衡湘指故园。水闻南涧险，烟望北林繁。 
<br>远霭千岩合，幽声百籁喧。阴泉夏犹冻，阳景昼方暾。 
<br>懿此高深极，徒令梦想存。盛明期有报，长往复奚言。
<br>
<br>
<br>
<br>&nbsp;&nbsp; 卷49_25 【贺给事尝诣蔡起居郊馆有诗因命同作】张九龄 
<br>
<br>记言闻直史，筑室面层阿。岂不承明入，终云幽意多。 
<br>沉冥高士致，休浣故人过。前岭游氛灭，中林芳气和。 
<br>兹辰阻佳趣，望美独如何。
<br>
<br>
<br>
<br>&nbsp;&nbsp; 卷49_26 【南山下旧居闲放】张九龄 
<br>
<br>祗役已云久，乘闲返服初。块然屏尘事，幽独坐林闾。 
<br>清旷前山远，纷喧此地疏。乔木凌青霭，修篁媚绿渠。 
<br>耳和绣翼鸟，目畅锦鳞鱼。寂寞心还间，飘飖体自虚。 
<br>兴来命旨酒，临罢阅仙书。但乐多幽意，宁知有毁誉。 
<br>尚想争名者，谁云要路居。都忘下流叹，倾夺竟何如。
<br>
<br>
<br>
<br>&nbsp;&nbsp; 卷49_27 【高斋闲望言怀】张九龄 
<br>
<br>高斋复晴景，延眺属清秋。风物动归思，烟林生远愁。 
<br>纷吾自穷海，薄宦此中州。取路无高足，随波适下流。 
<br>岁华空冉冉，心曲且悠悠。坐惜芳时歇，胡然久滞留。
<br>
<br>
<br>
<br>&nbsp;&nbsp; 卷49_28 【别乡人南还】张九龄 
<br>
<br>橘柚南中暖，桑榆北地阴。何言荣落异，因见别离心。 
<br>吾亦江乡子，思归梦寐深。闻君去水宿，结思渺云林。 
<br>牵缀从浮事，迟回谢所钦。东南行舫远，秋浦念猿吟。
<br>
<br>
<br>
<br>&nbsp;&nbsp; 卷49_29 【初发江陵有怀】张九龄 
<br>
<br>极望涔阳浦，江天渺不分。扁舟从此去，鸥鸟自为群。 
<br>他日怀真赏，中年负俗纷。适来果微尚，倏尔会斯文。 
<br>复想金闺籍，何如梦渚云。我行多胜寄，浩思独氛氲。
<br>
<br>
<br>
<br>&nbsp;&nbsp; 卷49_30 【同綦毋学士月夜闻雁】张九龄 
<br>
<br>栖宿岂无意，飞飞更远寻。长途未及半，中夜有遗音。 
<br>月思关山笛，风号流水琴。空声两相应，幽感一何深。 
<br>避缴归南浦，离群叫北林。联翩俱不定，怜尔越乡心。
<br>
<br>
<br>
<br>&nbsp;&nbsp; 卷49_31 【登总持寺阁】张九龄 
<br>
<br>香阁起崔嵬，高高沙版开。攀跻千仞上，纷诡万形来。 
<br>草间商君陌，云重汉后台。山从函谷断，川向斗城回。 
<br>林里春容变，天边客思催。登临信为美，怀远独悠哉。
<br>
<br>
<br>
<br>&nbsp;&nbsp; 卷49_32 【晚憩王少府东阁】张九龄 
<br>
<br>披轩肆流览，云壑见深重。空水秋弥净，林烟晚更浓。 
<br>坐隅分洞府，檐际列群峰。窈窕生幽意，参差多异容。 
<br>还惭大隐迹，空想列仙踪。赖此升攀处，萧条得所从。
<br>
<br>
<br>
<br>&nbsp;&nbsp; 卷49_33 【登城楼望西山作】张九龄 
<br>
<br>城楼枕南浦，日夕顾西山。宛宛鸾鹤处，高高烟雾间。 
<br>仙井今犹在，洪厓久不还。金编莫我授，羽驾亦难攀。 
<br>檐际千峰出，云中一鸟闲。纵观穷水国，游思遍人寰。 
<br>勿复尘埃事，归来且闭关。
<br>
<br>
<br>
<br>&nbsp;&nbsp; 卷49_34 【祠紫盖山经玉泉山寺】张九龄 
<br>
<br>指途跻楚望，策马傍荆岑。稍稍松篁入，泠泠涧谷深。 
<br>观奇逐幽映，历险忘岖嶔。上界投佛影，中天扬梵音。 
<br>焚香忏在昔，礼足誓来今。灵异若有对，神仙真可寻。 
<br>高僧闻逝者，远俗是初心。藓驳经行处，猿啼燕坐林。 
<br>归真已寂灭，留迹岂湮沉。法地自兹广，何云千万金。
<br>
<br>
<br>
<br>&nbsp;&nbsp; 卷49_35 【洪州西山祈雨，是日辄应，因赋诗言事】张九龄 
<br>
<br>兹山蕴灵异，走望良有归。丘祷虽已久，甿心难重违。 
<br>迟明申藻荐，先夕旅岩扉。独宿云峰下，萧条人吏稀。 
<br>我来不外适，幽抱自中微。静入风泉奏，凉生松栝围。 
<br>穷年滞远想，寸晷阅清晖。虚美怅无属，素情缄所依。 
<br>诡随嫌弱操，羁束谢贞肥。义济亦吾道，诚存为物祈。 
<br>灵心倏已应，甘液幸而飞。闭阁且无责，随车安敢希。 
<br>多惭德不感，知复是耶非。
<br>
<br>
<br>
<br>&nbsp;&nbsp; 卷49_36 【经江宁览旧迹至玄武湖】张九龄 
<br>
<br>南国更数世，北湖方十洲。天清华林苑，日晏景阳楼。 
<br>果下回仙骑，津傍驻彩斿。凫鹥喧凤管，荷芰斗龙舟。 
<br>七子陪诗赋，千人和棹讴。应言在镐乐，不让横汾秋。 
<br>风俗因纾慢，江山成易由。驹王信不武，孙叔是无谋。 
<br>佳气日将歇，霸功谁与修。桑田东海变，麋鹿姑苏游。 
<br>否运争三国，康时劣九州。山虽幕府在，馆岂豫章留。 
<br>水淀还相阅，菱歌亦故遒。雄图不足问，唯想事风流。
<br>
<br>
<br>
<br>&nbsp;&nbsp; 卷49_37 【登襄阳岘山】张九龄 
<br>
<br>昔年亟攀践，征马复来过。信若山川旧，谁如岁月何。 
<br>蜀相吟安在，羊公碣已磨。令图犹寂寞，嘉会亦蹉跎。 
<br>宛宛樊城岸，悠悠汉水波。逶迤春日远，感寄客情多。 
<br>地本原林秀，朝来烟景和。同心不同赏，留叹此岩阿。
<br>
<br>
<br>
<br>&nbsp;&nbsp; 卷49_38 【登荆州城楼】张九龄 
<br>
<br>天宇何其旷，江城坐自拘。层楼百馀尺，迢递在西隅。 
<br>暇日时登眺，荒郊临故都。累累见陈迹，寂寂想雄图。 
<br>古往山川在，今来郡邑殊。北疆虽入郑，东距岂防吴。 
<br>几代传荆国，当时敌陕郛。上流空有处，中土复何虞。 
<br>枕席夷三峡，关梁豁五湖。承平无异境，守隘莫论夫。 
<br>自罢金门籍，来参竹使符。端居向林薮，微尚在桑榆。 
<br>直似王陵戆，非如宁武愚。今兹对南浦，乘雁与双凫。
<br>
<br>
<br>
<br>&nbsp;&nbsp; 卷49_39 【登乐游原春望书怀】张九龄 
<br>
<br>城隅有乐游，表里见皇州。策马既长远，云山亦悠悠。 
<br>万壑清光满，千门喜气浮。花间直城路，草际曲江流。 
<br>凭眺兹为美，离居方独愁。已惊玄发换，空度绿荑柔。 
<br>奋翼笼中鸟，归心海上鸥。既伤日月逝，且欲桑榆收。 
<br>豹变焉能及，莺鸣非可求。愿言从所好，初服返林丘。
<br>
<br>
<br>
<br>&nbsp;&nbsp; 卷49_40 【候使登石头驿楼作】张九龄 
<br>
<br>山槛凭南望，川途眇北流。远林天翠合，前浦日华浮。 
<br>万井缘津渚，千艘咽渡头。渔商多末事，耕稼少良畴。 
<br>自守陈蕃榻，尝登王粲楼。徒然骋目处，岂是获心游。 
<br>向迹虽愚谷，求名异盗丘。息阴芳木所，空复越乡忧。
<br>
<br>
<br>
<br>&nbsp;&nbsp; 卷49_41 【登临沮楼】张九龄 
<br>
<br>高深不可厌，巡属复来过。本与众山绝，况兹韶景和。 
<br>危楼入水倒，飞槛向空摩。杂树缘青壁，樛枝挂绿萝。 
<br>潭清能彻底，鱼乐好跳波。有象言虽具，无端思转多。 
<br>同怀不在此，孤赏欲如何。
<br>
<br>
<br>
<br>&nbsp;&nbsp; 卷49_42 【陪王司马登薛公逍遥台】张九龄 
<br>
<br>尝闻薛公泪，非直雍门琴。窜逐留遗迹，悲凉见此心。 
<br>府中因暇豫，江上幸招寻。人事已成古，风流独至今。 
<br>闲情多感叹，清景暂登临。无复甘棠在，空馀蔓草深。 
<br>晴光送远目，胜气入幽襟。水去朝沧海，春来换碧林。 
<br>赋怀湘浦吊，碑想汉川沉。曾是陪游日，徒为梁父吟。
<br>
<br>
<br>
<br>&nbsp;&nbsp; 卷49_43 【尝与大理丞袁公太府丞田公偶诣一所林沼尤胜…以咏其事】张九龄 
<br>
<br>方驾与吾友，同怀不异寻。偶逢池竹处，便会江湖心。 
<br>夏近林方密，春馀水更深。清华两辉映，闲步亦窥临。 
<br>蘋藻复佳色，凫鹥亦好音。韶芳媚洲渚，蕙气袭衣襟。 
<br>萧散皆为乐，裴回从所钦。谓予成夙志，岁晚共抽簪。
<br>
<br>
<br>
<br>&nbsp;&nbsp; 卷49_44 【与弟游家园】张九龄 
<br>
<br>定省荣君赐，来归是昼游。林乌飞旧里，园果让新秋。 
<br>枝长南庭树，池临北涧流。星霜屡尔别，兰麝为谁幽。 
<br>善积家方庆，恩深国未酬。栖栖将义动，安得久情留。
<br>
<br>
<br>
<br>&nbsp;&nbsp; 卷49_45 【郡内闲斋】张九龄 
<br>
<br>郡阁昼常掩，庭芜日复滋。檐风落鸟毳，窗叶挂虫丝。 
<br>拙病宦情少，羁闲秋气悲。理人无异绩，为郡但经时。 
<br>唯有江湖意，沉冥空在兹。
<br>
<br>
<br>
<br>&nbsp;&nbsp; 卷49_46 【城南隅山池春中田袁二公盛称其美夏首获赏果…故有此咏】张九龄 
<br>
<br>忆昨闻佳境，驾言寻昔蹊。非惟初物变，亦与旧游暌。 
<br>幽渚为君说，清晨即我携。途深独睥睨，历险共攀跻。 
<br>林笋苞青箨，津杨委绿荑。荷香初出浦，草色复缘堤。 
<br>乐处将鸥狎，谭端用马齐。且言临海郡，兼话武陵溪。 
<br>异壤风烟绝，空山岩径迷。如何际朝野，从此待金闺。
<br>
<br>
<br>
<br>&nbsp;&nbsp; 卷49_47 【西江夜行】张九龄 
<br>
<br>遥夜人何在，澄潭月里行。悠悠天宇旷，切切故乡情。 
<br>外物寂无扰，中流澹自清。念归林叶换，愁坐露华生。 
<br>犹有汀洲鹤，宵分乍一鸣。
<br>
<br>
<br>
<br>&nbsp;&nbsp; 卷49_48 【南还湘水言怀】张九龄 
<br>
<br>拙宦今何有，劳歌念不成。十年乖夙志，一别悔前行。 
<br>归去田园老，倘来轩冕轻。江间稻正熟，林里桂初荣。 
<br>鱼意思在藻，鹿心怀食苹。时哉苟不达，取乐遂吾情。
<br>
<br>
<br>
<br>&nbsp;&nbsp; 卷49_49 【商洛山行怀古】张九龄 
<br>
<br>园绮值秦末，嘉遁此山阿。陈迹向千古，荒途始一过。 
<br>硕人久沦谢，乔木自森罗。故事昔尝览，遗风今岂讹。 
<br>泌泉空活活，樵臾独皤皤。是处清晖满，从中幽兴多。 
<br>长怀赤松意，复忆紫芝歌。避世辞轩冕，逢时解薜萝。 
<br>盛明今在运，吾道竟如何。
<br>
<br>
<br>
<br>&nbsp;&nbsp; 卷49_50 【南还以诗代书赠京师旧僚】张九龄 
<br>
<br>薄宦晨昏阙，尊尊义取斯。穷愁年貌改，寂历尔胡为。 
<br>不谄词多忤，无容礼益卑。微生尚何有，远迹固其宜。 
<br>思扰梁山曲，情遥越鸟枝。故园从海上，良友邈天涯。 
<br>云雨叹一别，川原劳载驰。上惭伯乐顾，中负叔牙知。 
<br>去国诚寥落，经途弊险巇。岁逢霜雪苦，林属蕙兰萎。 
<br>欲赠幽芳歇，行悲旧赏移。一从关作限，两见月成规。 
<br>苒苒穷年籥，行行尽路岐。征鞍税北渚，归帆指南垂。 
<br>树晚犹葱蒨，江寒尚渺瀰。土风从楚别，山水入湘奇。 
<br>石濑相奔触，烟林更蔽亏。层崖夹洞浦，轻舸泛澄漪。 
<br>松筱行皆傍，禽鱼动辄随。惜哉边地隔，不与故人窥。 
<br>畴昔陪鹓鹭，朝阳振羽仪。来音虽寂寞，接景每逶迤。 
<br>朝罢冥尘事，宾来话酒卮。邀欢逐芳草，结兴选华池。 
<br>及此风成叹，何时雾可披。自怜无用者，谁念有情离。 
<br>望美音容阔，怀贤梦想疲。因声达霄汉，持拙守东陂。
<br>
<br>
<br>
<br>&nbsp;&nbsp; 卷49_51 【初发道中赠王司马兼寄诸公】张九龄 
<br>
<br>昔岁尝陈力，中年退屏居。承颜方弄鸟，放性或观鱼。 
<br>曾是安疵拙，诚非议卷舒。林园事益简，烟月赏恒馀。 
<br>不意栖愚谷，无阶奉诏书。湛恩均大造，弱植愧空虚。 
<br>肃命趋仙阙，侨装抚传车。念行开祖帐，怜别降题舆。 
<br>谁谓风期许，叨延礼数殊。义沾投分末，情及解携初。 
<br>追饯扶江介，光辉烛里闾。子云应寂寞，公叔为吹嘘。 
<br>景物春来异，音容日向疏。川原行稍稳，钟鼓听犹徐。 
<br>林隔王公舆，云迷班氏庐。恋亲唯委咽，思德更踌躇。 
<br>徇义当由此，怀安乃阙如。愿酬明主惠，行矣岂徒欤。
<br>
<br>
<br>
<br>&nbsp;&nbsp; 卷49_52 【自始兴溪夜上赴岭】张九龄 
<br>
<br>尝蓄名山意，兹为世网牵。征途屡及此，初服已非然。 
<br>日落青岩际，溪行绿筱边。去舟乘月后，归鸟息人前。 
<br>数曲迷幽嶂，连圻触暗泉。深林风绪结，遥夜客情悬。 
<br>非梗胡为泛，无膏亦自煎。不知于役者，相乐在何年。
<br>
<br>
<br>
<br>&nbsp;&nbsp; 卷49_53 【当涂界寄裴宣州】张九龄 
<br>
<br>故人宣城守，亦在江南偏。如何分虎竹，相与间山川。 
<br>章绶胡为者，形骸非自然。含情津渡阔，倚望脰空延。 
<br>远近闻佳政，平生仰大贤。推心徒有属，会面良无缘。 
<br>目夕遵前渚，江村投暮烟。念行祗意默，怀远岂言宣。 
<br>委曲风波事，难为尺素传。
<br>
<br>
<br>
<br>&nbsp;&nbsp; 卷49_54 【郡中每晨兴辄见群鹤东飞至暮又行列而返…所羡遂赋以诗】张九龄 
<br>
<br>云间有数鹤，抚翼意无违。晓日东田去，烟霄北渚归。 
<br>欢呼良自适，罗列好相依。远集长江静，高翔众鸟稀。 
<br>岂烦仙子驭，何畏野人机。却念乘轩者，拘留不得飞。
<br>
<br>
<br>
<br>&nbsp;&nbsp; 卷49_55 【和裴侍中承恩拜扫旋辔途中有怀…官僚乡国亲故（后缺）】张九龄 
<br>
<br>嵩岳神惟降，汾川鼎气雄。生才作霖雨，继代有清通。 
<br>天下称贤相，朝端挹至公。自家来佐国，移孝入为忠。 
<br>霜露多前感，丘园想旧风。扈巡过晋北，问俗到河东。 
<br>便道恩华降，还乡礼教崇。野尊延故老，朝服见儿童。
<br>
<br>
<br>
<br>&nbsp;&nbsp; 卷49_56 【和姚令公哭李尚书乂】张九龄 
<br>
<br>贵贱虽殊等，平生窃下风。云泥势已绝，山海纳还通。 
<br>忽叹登龙者，翻将吊鹤同。琴诗犹可托，剑履独成空。 
<br>畴昔尝论礼，兴言每匪躬。人思崔琰议，朝掩祭遵公。 
<br>作善神何酷，依仁命不融。天文虚北斗，人事罢南宫。 
<br>上宰既伤旧，下流弥感衷。无恩报国士，徒欲问玄穹。
<br>
<br>
<br>
<br>&nbsp;&nbsp; 卷49_57 【奉和圣制经函谷关作】张九龄 
<br>
<br>函谷虽云险，黄河已复清。圣心无所隔，空此置关城。
<br>
<br>
<br>
<br>&nbsp;&nbsp; 卷49_58 【奉和圣制度潼关口号】张九龄 
<br>
<br>嶙嶙故城垒，荒凉空戍楼。在德不在险，方知王道休。
<br>
<br>
<br>
<br>&nbsp;&nbsp; 卷49_59 【答太常靳博士见赠一绝】张九龄 
<br>
<br>上苑春先入，中园花尽开。唯馀幽径草，尚待日光催。
<br>
<br>
<br>
<br>&nbsp;&nbsp; 卷49_60 【登荆州城望江二首】张九龄 
<br>
<br>滔滔大江水，天地相终始。经阅几世人，复叹谁家子。
<br>
<br>东望何悠悠，西来昼夜流。岁月既如此，为心那不愁。
<br>
<br>
<br>
<br>&nbsp;&nbsp; 卷49_61 【赋得自君之出矣】张九龄 
<br>
<br>自君之出矣，不复理残机。思君如满月，夜夜减清辉。
<br>
<br>
<br>
<br>&nbsp;&nbsp; 卷49_62 【答陆澧】张九龄 
<br>
<br>松叶堪为酒，春来酿几多。不辞山路远，踏雪也相过。
<br>
<br>
<br>
<br>
<br>
<br>&nbsp;&nbsp; 卷50_1 【奉和上元酺宴应诏】杨炯 
<br>
<br>甲乙遇灾年，周隋送上弦。妖星六丈出，沴气七重悬。 
<br>赤县空无主，苍生欲问天。龟龙开宝命，云火昭灵庆。 
<br>万物睹真人，千秋逢圣政。祖宗玄泽远，文武休光盛。 
<br>大号域中平，皇威天下惊。参辰昭文物，宇宙浃声名。 
<br>汉后三章令，周王五伐兵。匈奴穷地角，本自远正朔。 
<br>骄子起天街，由来亏礼乐。一衣扫风雨，再战夷屯剥。 
<br>清明日月旦，萧索烟云涣。寒暑既平分，阴阳复贞观。 
<br>惟神谐妙物，乃圣符幽赞。下武发祯祥，平阶属会昌。 
<br>金泥封日观，璧水匝明堂。业盛勋华德，兴包天地皇。 
<br>孝思义罔极，易礼光前式。天焕三辰辉，灵书五云色。 
<br>敬时穷发敛，卜代盈千亿。五纬聚华轩，重光入望园。 
<br>公卿论至道，天子拜昌言。雷解初开出，星空即便元。 
<br>瑶台凉景荐，银阙秋阴遍。百戏骋鱼龙，千门壮宫殿。 
<br>深仁洽蛮徼，恺乐周寰县。宣室召群臣，明庭礼百神。 
<br>仰德还符日，沾恩更似春。襄城非牧竖，楚国有巴人。
<br>
<br>
<br>&nbsp;&nbsp; 卷50_2 【广溪峡】杨炯 
<br>
<br>广溪三峡首，旷望兼川陆。山路绕羊肠，江城镇鱼腹。 
<br>乔林百丈偃，飞水千寻瀑。惊浪回高天，盘涡转深谷。 
<br>汉氏昔云季，中原争逐鹿。天下有英雄，襄阳有龙伏。 
<br>常山集军旅，永安兴版筑。池台忽已倾，邦家遽沦覆。 
<br>庸才若刘禅，忠佐为心腹。设险犹可存，当无贾生哭。
<br>
<br>
<br>
<br>&nbsp;&nbsp; 卷50_3 【巫峡】杨炯 
<br>
<br>三峡七百里，唯言巫峡长。重岩窅不极，叠嶂凌苍苍。 
<br>绝壁横天险，莓苔烂锦章。入夜分明见，无风波浪狂。 
<br>忠信吾所蹈，泛舟亦何伤。可以涉砥柱，可以浮吕梁。 
<br>美人今何在，灵芝徒有芳。山空夜猿啸，征客泪沾裳。
<br>
<br>
<br>
<br>&nbsp;&nbsp; 卷50_4 【西陵峡】杨炯 
<br>
<br>绝壁耸万仞，长波射千里。盘薄荆之门，滔滔南国纪。 
<br>楚都昔全盛，高丘烜望祀。秦兵一旦侵，夷陵火潜起。 
<br>四维不复设，关塞良难恃。洞庭且忽焉，孟门终已矣。 
<br>自古天地辟，流为峡中水。行旅相赠言，风涛无极已。 
<br>及余践斯地，瑰奇信为美。江山若有灵，千载伸知己。
<br>
<br>
<br>
<br>&nbsp;&nbsp; 卷50_5 【从军行】杨炯 
<br>
<br>烽火照西京，心中自不平。牙璋辞凤阙，铁骑绕龙城。 
<br>雪暗凋旗画，风多杂鼓声。宁为百夫长，胜作一书生。
<br>
<br>
<br>
<br>&nbsp;&nbsp; 卷50_6 【刘生】杨炯 
<br>
<br>卿家本六郡，年长入三秦。白璧酬知己，黄金谢主人。 
<br>剑锋生赤电，马足起红尘。日暮歌钟发，喧喧动四邻。
<br>
<br>
<br>
<br>&nbsp;&nbsp; 卷50_7 【骢马】杨炯 
<br>
<br>骢马铁连钱，长安侠少年。帝畿平若水，官路直如弦。 
<br>夜玉妆车轴，秋金铸马鞭。风霜但自保，穷达任皇天。
<br>
<br>
<br>
<br>&nbsp;&nbsp; 卷50_8 【出塞】杨炯 
<br>
<br>塞外欲纷纭，雌雄犹未分。明堂占气色，华盖辨星文。 
<br>二月河魁将，三千太乙军。丈夫皆有志，会见立功勋。
<br>
<br>
<br>
<br>&nbsp;&nbsp; 卷50_9 【有所思】杨炯 
<br>
<br>贱妾留南楚，征夫向北燕。三秋方一日，少别比千年。 
<br>不掩嚬红缕，无论数绿钱。相思明月夜，迢递白云天。
<br>
<br>
<br>
<br>&nbsp;&nbsp; 卷50_10 【梅花落】杨炯 
<br>
<br>窗外一株梅，寒花五出开。影随朝日远，香逐便风来。 
<br>泣对铜钩障，愁看玉镜台。行人断消息，春恨几裴回。
<br>
<br>
<br>
<br>&nbsp;&nbsp; 卷50_11 【折杨柳】杨炯 
<br>
<br>边地遥无极，征人去不还。秋容凋翠羽，别泪损红颜。 
<br>望断流星驿，心驰明月关。藁砧何处在，杨柳自堪攀。
<br>
<br>
<br>
<br>&nbsp;&nbsp; 卷50_12 【紫骝马】杨炯 
<br>
<br>侠客重周游，金鞭控紫骝。蛇弓白羽箭，鹤辔赤茸鞦。 
<br>发迹来南海，长鸣向北州。匈奴今未灭，画地取封侯。
<br>
<br>
<br>
<br>&nbsp;&nbsp; 卷50_13 【战城南】杨炯 
<br>
<br>塞北途辽远，城南战苦辛。幡旗如鸟翼，甲胄似鱼鳞。 
<br>冻水寒伤马，悲风愁杀人。寸心明白日，千里暗黄尘。
<br>
<br>
<br>
<br>&nbsp;&nbsp; 卷50_14 【送临津房少府】杨炯 
<br>
<br>岐路三秋别，江津万里长。烟霞驻征盖，弦奏促飞觞。 
<br>阶树含斜日，池风泛早凉。赠言未终竟，流涕忽沾裳。
<br>
<br>
<br>
<br>&nbsp;&nbsp; 卷50_15 【送丰城王少府】杨炯 
<br>
<br>愁结乱如麻，长天照落霞。离亭隐乔树，沟水浸平沙。 
<br>左尉才何屈，东关望渐赊。行看转牛斗，持此报张华。
<br>
<br>
<br>
<br>&nbsp;&nbsp; 卷50_16 【送郑州周司空】杨炯 
<br>
<br>汉国临清渭，京城枕浊河。居人下珠泪，宾御促骊歌。 
<br>望极关山远，秋深烟雾多。唯馀三五夕，明月暂经过。
<br>
<br>
<br>
<br>&nbsp;&nbsp; 卷50_17 【送梓州周司功】杨炯 
<br>
<br>御沟一相送，征马屡盘桓。言笑方无日，离忧独未宽。 
<br>举杯聊劝酒，破涕暂为欢。别后风清夜，思君蜀路难。
<br>
<br>
<br>
<br>&nbsp;&nbsp; 卷50_18 【送杨处士反初卜居曲江】杨炯 
<br>
<br>雁门归去远，垂老脱袈裟。萧寺休为客，曹溪便寄家。 
<br>绿琪千岁树，黄槿四时花。别怨应无限，门前桂水斜。
<br>
<br>
<br>
<br>&nbsp;&nbsp; 卷50_19 【途中】杨炯 
<br>
<br>悠悠辞鼎邑，去去指金墉。途路盈千里，山川亘百重。 
<br>风行常有地，云出本多峰。郁郁园中柳，亭亭山上松。 
<br>客心殊不乐，乡泪独无从。
<br>
<br>
<br>
<br>&nbsp;&nbsp; 卷50_20 【送刘校书从军】杨炯 
<br>
<br>天将下三宫，星门召五戎。坐谋资庙略，飞檄伫文雄。 
<br>赤土流星剑，乌号明月弓。秋阴生蜀道，杀气绕湟中。 
<br>风雨何年别，琴尊此日同。离亭不可望，沟水自西东。
<br>
<br>
<br>
<br>&nbsp;&nbsp; 卷50_21 【游废观】杨炯 
<br>
<br>青幛倚丹田，荒凉数百年。独知小山桂，尚识大罗天。 
<br>药败金炉火，苔昏玉女泉。岁时无壁画，朝夕有阶烟。 
<br>花柳三春节，江山四望悬。悠然出尘网，从此狎神仙。
<br>
<br>
<br>
<br>&nbsp;&nbsp; 卷50_22 【和石侍御山庄】杨炯 
<br>
<br>烟霞非俗宇，岩壑只幽居。水浸何曾畎，荒郊不复锄。 
<br>影浓山树密，香浅泽花疏。阔堑防斜径，平堤夹小渠。 
<br>莲房若个实，竹节几重虚。萧然隔城市，酌醴焚枯鱼。
<br>
<br>
<br>
<br>&nbsp;&nbsp; 卷50_23 【送李庶子致仕还洛】杨炯 
<br>
<br>此地倾城日，由来供帐华。亭逢李广骑，门接邵平瓜。 
<br>原野烟氛匝，关河游望赊。白云断岩岫，绿草覆江沙。 
<br>诏赐扶阳宅，人荣御史车。灞池一相送，流涕向烟霞。
<br>
<br>
<br>
<br>&nbsp;&nbsp; 卷50_24 【早行】杨炯 
<br>
<br>敞朗东方彻，阑干北斗斜。地气俄成雾，天云渐作霞。 
<br>河流才辨马，岩路不容车。阡陌经三岁，闾阎对五家。 
<br>露文沾细草，风影转高花。日月从来惜，关山犹自赊。
<br>
<br>
<br>
<br>&nbsp;&nbsp; 卷50_25 【和崔司空伤姬人】杨炯 
<br>
<br>昔时南浦别，鹤怨宝琴弦。今日东方至，鸾销珠镜前。 
<br>水流衔砌咽，月影向窗悬。妆匣凄馀粉，熏炉灭旧烟。 
<br>晚庭摧玉树，寒帐委金莲。佳人不再得，云日几千年。
<br>
<br>
<br>
<br>&nbsp;&nbsp; 卷50_26 【和骞右丞省中暮望】杨炯 
<br>
<br>故事闲台阁，仙门蔼已深。旧章窥复道，云幌肃重阴。 
<br>玄律葭灰变，青阳斗柄临。年光摇树色，春气绕兰心。 
<br>风响高窗度，流痕曲岸侵。天门总枢辖，人镜辨衣簪。 
<br>日暮南宫静，瑶华振雅音。
<br>
<br>
<br>
<br>&nbsp;&nbsp; 卷50_27 【和酬虢州李司法】杨炯 
<br>
<br>唇齿标形胜，关河壮邑居。寒山抵方伯，秋水面鸿胪。 
<br>君子从游宦，忘情任卷舒。风霜下刀笔，轩盖拥门闾。 
<br>平野芸黄遍，长洲鸿雁初。菊花宜泛酒，浦叶好裁书。 
<br>昔我芝兰契，悠然云雨疏。非君重千里，谁肯惠双鱼。
<br>
<br>
<br>
<br>&nbsp;&nbsp; 卷50_28 【和郑雠校内省眺瞩思乡怀友】杨炯 
<br>
<br>铜门初下辟，石馆始沉研。游雾千金字，飞云五色笺。 
<br>楼台横紫极，城阙俯青田。暄入瑶房里，春回玉宇前。 
<br>霞文埋落照，风物澹归烟。翰墨三馀隙，关山四望悬。 
<br>颓峰暌酌羽，流水旷鸣弦。虽欣承白雪，终恨隔青天。
<br>
<br>
<br>
<br>&nbsp;&nbsp; 卷50_29 【和旻上人伤果禅师】杨炯 
<br>
<br>净业初中日，浮生大小年。无人本无我，非后亦非前。 
<br>箫鼓旁喧地，龙蛇直映天。法门摧栋宇，觉海破舟船。 
<br>书镇秦王饷，经文宋国传。声华周百亿，风烈被三千。 
<br>芜没青园寺，荒凉紫陌田。德音殊未远，拱木已生烟。
<br>
<br>
<br>
<br>&nbsp;&nbsp; 卷50_30 【和刘侍郎入隆唐观】杨炯 
<br>
<br>福地阴阳合，仙都日月开。山川临四险，城树隐三台。 
<br>伏槛排云出，飞轩绕涧回。参差凌倒影，潇洒轶浮埃。 
<br>百果珠为实，群峰锦作苔。悬萝暗疑雾，瀑布响成雷。 
<br>方士烧丹液，真人泛玉杯。还如问桃水，更似得蓬莱。 
<br>汉帝求仙日，相如作赋才。自然金石奏，何必上天台。
<br>
<br>
<br>
<br>&nbsp;&nbsp; 卷50_31 【和辅先入昊天观星瞻】杨炯 
<br>
<br>遁甲爰皇里，星占太乙宫。天门开奕奕，佳气郁葱葱。 
<br>碧落三乾外，黄图四海中。邑居环若水，城阙抵新丰。 
<br>玉槛昆仑侧，金枢地轴东。上真朝北斗，元始咏南风。 
<br>汉君祠五帝，淮王礼八公。道书编竹简，灵液灌梧桐。 
<br>草茂琼阶绿，花繁宝树红。石楼纷似画，地镜淼如空。 
<br>桑海年应积，桃源路不穷。黄轩若有问，三月住崆峒。
<br>
<br>
<br>
<br>&nbsp;&nbsp; 卷50_32 【和刘长史答十九兄】杨炯 
<br>
<br>帝尧平百姓，高祖宅三秦。子弟分河岳，衣冠动缙绅。 
<br>盛名恒不陨，历代几相因。街巷涂山曲，门闾洛水滨。 
<br>五龙金作友，一子玉为人。宝剑丰城气，明珠魏国珍。 
<br>风标自落落，文质且彬彬。共许刁元亮，同推周伯仁。 
<br>石城俯天阙，钟阜对江津。骥足方遐骋，狼心独未驯。 
<br>鼓鼙鸣九域，风火集重闉。城势馀三板，兵威乏四邻。 
<br>居然混玉石，直置保松筠。耿介酬天子，危言数贼臣。 
<br>钟仪琴未奏，苏武节犹新。受禄宁辞死，扬名不顾身。 
<br>精诚动天地，忠义感明神。怪鸟俄垂翼，修蛇竟暴鳞。 
<br>来朝拜休命，述职下梁岷。善政驰金马，嘉声绕玉轮。 
<br>三荆忽有赠，四海更相亲。宫徵谐鸣石，光辉掩烛银。 
<br>山川遥满目，零露坐沾巾。友爱光天下，恩波浃后尘。 
<br>懦夫仰高节，下里继阳春。
<br>
<br>
<br>
<br>&nbsp;&nbsp; 卷50_33 【夜送赵纵】杨炯 
<br>
<br>赵氏连城璧，由来天下传。送君还旧府，明月满前川。
<br>
<br>
<br>
<br>
<br>
<br>
<br>&nbsp;&nbsp;卷51_1 【息夫人】宋之问 
<br>
<br>可怜楚破息，肠断息夫人。仍为泉下骨，不作楚王嫔。 
<br>楚王宠莫盛，息君情更亲。情亲怨生别，一朝俱杀身。
<br>
<br>
<br>&nbsp;&nbsp; 卷51_2 【初到陆浑山庄】宋之问 
<br>
<br>授衣感穷节，策马凌伊关。归齐逸人趣，日觉秋琴闲。 
<br>寒露衰北阜，夕阳破东山。浩歌步榛樾，栖鸟随我还。
<br>
<br>
<br>
<br>&nbsp;&nbsp; 卷51_3 【夜饮东亭】宋之问 
<br>
<br>春泉鸣大壑，皓月吐层岑。岑壑景色佳，慰我远游心。 
<br>暗芳足幽气，惊栖多众音。高兴南山曲，长谣横素琴。
<br>
<br>
<br>
<br>&nbsp;&nbsp; 卷51_4 【芳树（一作沈佺期诗）】宋之问 
<br>
<br>何地早芳菲，宛在长门殿。夭桃色若绶，秾李光如练。 
<br>啼鸟弄花疏，游蜂饮香遍。叹息春风起，飘零君不见。
<br>
<br>
<br>
<br>&nbsp;&nbsp; 卷51_5 【送赵六贞固】宋之问 
<br>
<br>目断南浦云，心醉东郊柳。怨别此何时，春芳来已久。 
<br>与君共时物，尽此盈樽酒。始愿今不从，春风恋携手。
<br>
<br>
<br>
<br>&nbsp;&nbsp; 卷51_6 【题张老松树】宋之问 
<br>
<br>岁晚东岩下，周顾何凄恻。日落西山阴，众草起寒色。 
<br>中有乔松树，使我长叹息。百尺无寸枝，一生自孤直。
<br>
<br>
<br>
<br>&nbsp;&nbsp; 卷51_7 【别之望后独宿蓝田山庄】宋之问 
<br>
<br>鶺鴒有旧曲，调苦不成歌。自叹兄弟少，常嗟离别多。 
<br>尔寻北京路，予卧南山阿。泉晚更幽咽，云秋尚嵯峨。 
<br>药栏听蝉噪，书幌见禽过。愁至愿甘寝，其如乡梦何。
<br>
<br>
<br>
<br>&nbsp;&nbsp; 卷51_8 【浣纱篇赠陆上人】宋之问 
<br>
<br>越女颜如花，越王闻浣纱。国微不自宠，献作吴宫娃。 
<br>山薮半潜匿，苎萝更蒙遮。一行霸句践，再笑倾夫差。 
<br>艳色夺人目，斅嚬亦相夸。一朝还旧都，靓妆寻若耶。 
<br>鸟惊入松网，鱼畏沉荷花。始觉冶容妄，方悟群心邪。 
<br>钦子秉幽意，世人共称嗟。愿言托君怀，倘类蓬生麻。 
<br>家住雷门曲，高阁凌飞霞。淋漓翠羽帐，旖旎采云车。 
<br>春风艳楚舞，秋月缠胡笳。自昔专娇爱，袭玩唯矜奢。 
<br>达本知空寂，弃彼犹泥沙。永割偏执性，自长薰修芽。 
<br>携妾不障道，来止妾西家。
<br>
<br>
<br>
<br>&nbsp;&nbsp; 卷51_9 【雨从箕山来】宋之问 
<br>
<br>雨从箕山来，倏与飘风度。晴明西峰日，绿缛南溪树。 
<br>此时客精庐，幸蒙真僧顾。深入清净理，妙断往来趣。 
<br>意得两契如，言尽共忘喻。观花寂不动，闻鸟悬可悟。 
<br>向夕闻天香，淹留不能去。
<br>
<br>
<br>
<br>&nbsp;&nbsp; 卷51_10 【初至崖口】宋之问 
<br>
<br>崖口众山断，嶔崟耸天壁。气冲落日红，影入春潭碧。 
<br>锦缋织苔藓，丹青画松石。水禽泛容与，岩花飞的砾。 
<br>微路从此深，我来限于役。惆怅情未已，群峰暗将夕。
<br>
<br>
<br>
<br>&nbsp;&nbsp; 卷51_11 【自湘源至潭州衡山县】宋之问 
<br>
<br>浮湘沿迅湍，逗浦凝远盼。渐见江势阔，行嗟水流漫。 
<br>赤岸杂云霞，绿竹缘溪涧。向背群山转，应接良景晏。 
<br>沓障连夜猿，平沙覆阳雁。纷吾望阙客，归桡速已惯。 
<br>中道方溯洄，迟念自兹撰。赖欣衡阳美，持以蠲忧患。
<br>
<br>
<br>
<br>&nbsp;&nbsp; 卷51_12 【入崖口五渡寄李適】宋之问 
<br>
<br>抱琴登绝壑，伐木溯清川。路极意谓尽，势回趣转绵。 
<br>人远草木秀，山深云景鲜。余负海峤情，自昔微尚然。 
<br>弥旷十馀载，今来宛仍前。未窥仙源极，独进野人船。 
<br>时攀乳窦憩，屡薄天窗眠。夜弦响松月，朝楫弄苔泉。 
<br>因冥象外理，永谢区中缘。碧潭可遗老，丹砂堪学仙。 
<br>莫使驰光暮，空令归鹤怜。
<br>
<br>
<br>
<br>&nbsp;&nbsp; 卷51_13 【洞庭湖】宋之问 
<br>
<br>地尽天水合，朝及洞庭湖。初日当中涌，莫辨东西隅。 
<br>晶耀目何在，滢荧心欲无。灵光晏海若，游气耿天吴。 
<br>张乐轩皇至，征苗夏禹徂。楚臣悲落叶，尧女泣苍梧。 
<br>野积九江润，山通五岳图。风恬鱼自跃，云夕雁相呼。 
<br>独此临泛漾，浩将人代殊。永言洗氛浊，卒岁为清娱。 
<br>要使功成退，徒劳越大夫。
<br>
<br>
<br>
<br>&nbsp;&nbsp; 卷51_14 【景龙四年春祠海】宋之问 
<br>
<br>肃事祠春溟，宵斋洗蒙虑。鸡鸣见日出，鹭下惊涛鹜。 
<br>地阔八荒近，天回百川澍。筵端接空曲，目外唯雰雾。 
<br>暖气物象来，周游晦明互。致牲匪玄享，禋涤期灵煦。 
<br>的的波际禽，沄沄岛间树。安期今何在，方丈蔑寻路。 
<br>仙事与世隔，冥搜徒已屡。四明背群山，遗老莫辨处。 
<br>抚中良自慨，弱龄忝恩遇。三入文史林，两拜神仙署。 
<br>虽叹出关远，始知临海趣。赏来空自多，理胜孰能喻。 
<br>留楫竟何待，徙倚忽云暮。
<br>
<br>
<br>
<br>&nbsp;&nbsp; 卷51_15 【温泉庄卧病寄杨七炯】宋之问 
<br>
<br>移疾卧兹岭，寥寥倦幽独。赖有嵩丘山，高枕长在目。 
<br>兹山栖灵异，朝夜翳云族。是日濛雨晴，返景入岩谷。 
<br>幂幂涧畔草，青青山下木。此意方无穷，环顾怅林麓。 
<br>伊洛何悠漫，川原信重复。夏馀鸟兽蕃，秋末禾黍熟。 
<br>秉愿守樊圃，归闲欣艺牧。惜无载酒人，徒把凉泉掬。
<br>
<br>
<br>
<br>&nbsp;&nbsp; 卷51_16 【答田征君（一作敬答田征君游岩）】宋之问 
<br>
<br>家临清溪水，溪水绕盘石。绿萝四面垂，褭褭百馀尺。 
<br>风泉度丝管，苔藓铺茵席。传闻颍阳人，霞外漱灵液。 
<br>忽枉岩中翰，吟望朝复夕。何当遂远游，物色候逋客。
<br>
<br>
<br>
<br>&nbsp;&nbsp; 卷51_17 【自衡阳至韶州谒能禅师】宋之问 
<br>
<br>谪居窜炎壑，孤帆淼不系。别家万里馀，流目三春际。 
<br>猿啼山馆晓，虹饮江皋霁。湘岸竹泉幽，衡峰石囷闭。 
<br>岭嶂穷攀越，风涛极沿济。吾师在韶阳，欣此得躬诣。 
<br>洗虑宾空寂，焚香结精誓。愿以有漏躯，聿薰无生慧。 
<br>物用益冲旷，心源日闲细。伊我获此途，游道回晚计。 
<br>宗师信舍法，摈落文史艺。坐禅罗浮中，寻异穷海裔。 
<br>何辞御魑魅，自可乘炎疠。回首望旧乡，云林浩亏蔽。 
<br>不作离别苦，归期多年岁。
<br>
<br>
<br>
<br>&nbsp;&nbsp; 卷51_18 【见南山夕阳召监师不至】宋之问 
<br>
<br>夕阳黯晴碧，山翠互明灭。此中意无限，要与开士说。 
<br>徒郁仲举思，讵回道林辙。孤兴欲待谁，待此湖上月。
<br>
<br>
<br>
<br>&nbsp;&nbsp; 卷51_19 【游法华寺】宋之问 
<br>
<br>薄游京都日，遥羡稽山名。分刺江海郡，朅来征素情。 
<br>松露洗心眷，象筵敷念诚。薄云界青嶂，皎日鶱朱甍。 
<br>苔涧深不测，竹房闲且清。感真六象见，垂兆二鸟鸣。 
<br>古今信灵迹，中州莫与京。林巘永栖业，岂伊佐一生。 
<br>浮悟虽已久，事试去来成。观念幸相续，庶几最后明。
<br>
<br>
<br>
<br>&nbsp;&nbsp; 卷51_20 【宿云门寺】宋之问 
<br>
<br>云门若邪里，泛鹢路才通。夤缘绿筱岸，遂得青莲宫。 
<br>天香众壑满，夜梵前山空。漾漾潭际月，飗飗杉上风。 
<br>兹焉多嘉遁，数子今莫同。凤归慨处士，鹿化闻仙公。 
<br>樵路郑州北，举井阿岩东。永夜岂云寐，曙华忽葱茏。 
<br>谷鸟啭尚涩，源桃惊未红。再来期春暮，当造林端穷。 
<br>庶几踪谢客，开山投剡中。
<br>
<br>
<br>
<br>&nbsp;&nbsp; 卷51_21 【春湖古意】宋之问 
<br>
<br>院梅发向尺，园鸟复成曲。落日游南湖，果掷颜如玉。 
<br>含情不得语，转盼知所属。惆怅未可归，宁关须采箓。
<br>
<br>
<br>
<br>&nbsp;&nbsp; 卷51_22 【游陆浑南山自歇马岭到枫香林以诗代书答李舍人適】宋之问 
<br>
<br>晨登歇马岭，遥望伏牛山。孤出群峰首，熊熊元气间。 
<br>太和亦崔嵬，石扇横闪倏。细岑互攒倚，浮巘竞奔蹙。 
<br>白云遥入怀，青霭近可掬。徒寻灵异迹，周顾惬心目。 
<br>晨拂鸟路行，暮投人烟宿。粳稻远弥秀，栗芋秋新熟。 
<br>石髓非一岩，药苗乃万族。间关踏云雨，缭绕缘水木。 
<br>西见商山芝，南到楚乡竹。楚竹幽且深，半杂枫香林。 
<br>浩歌清潭曲，寄尔桃源心。
<br>
<br>
<br>
<br>&nbsp;&nbsp; 卷51_23 【早发大庾岭】宋之问 
<br>
<br>晨跻大庾险，驿鞍驰复息。雾露昼未开，浩途不可测。 
<br>嵥起华夷界，信为造化力。歇鞍问徒旅，乡关在西北。 
<br>出门怨别家，登岭恨辞国。自惟勖忠孝，斯罪懵所得。 
<br>皇明颇照洗，廷议日纷惑。兄弟远沦居，妻子成异域。 
<br>羽翮伤已毁，童幼怜未识。踌蹰恋北顾，亭午晞霁色。 
<br>春暖阴梅花，瘴回阳鸟翼。含沙缘涧聚，吻草依林植。 
<br>适蛮悲疾首，怀巩泪沾臆。感谢鹓鹭朝，勤修魑魅职。 
<br>生还倘非远，誓拟酬恩德。
<br>
<br>
<br>
<br>&nbsp;&nbsp; 卷51_24 【自洪府舟行直书其事】宋之问 
<br>
<br>仲春辞国门，畏途横万里。越淮乘楚嶂，造江泛吴汜。 
<br>严程无休隙，日夜涉风水。昔闻垂堂言，将诫千金子。 
<br>问余何奇剥，迁窜极炎鄙。揆己道德馀，幼闻虚白旨。 
<br>贵身贱外物，抗迹远尘轨。朝游伊水湄，夕卧箕山趾。 
<br>妙年拙自晦，皎洁弄文史。谬辱紫泥书，挥翰青云里。 
<br>事往每增伤，宠来常誓止。铭骨怀报称，逆鳞让金紫。 
<br>安位衅潜构，退耕祸犹起。栖岩实吾策，触藩诚内耻。 
<br>济济同时人，台庭鸣剑履。愚以卑自卫，兀坐去沉滓。 
<br>迨兹理已极，窃位申知己。群议负宿心，获戾光华始。 
<br>黄金忽销铄，素业坐沦毁。浩叹诬平生，何独恋枌梓。 
<br>浦树浮郁郁，皋兰覆靡靡。百越去魂断，九疑望心死。 
<br>未尽匡阜游，远欣罗浮美。周旋本师训，佩服无生理。 
<br>异国多灵仙，幽探忘年纪。敝庐嵩山下，空谷茂兰芷。 
<br>悠悠南溟远，采掇长已矣。
<br>
<br>
<br>
<br>&nbsp;&nbsp; 卷51_25 【下桂江县黎壁】宋之问 
<br>
<br>放溜觌前溆，连山分上干。江回云壁转，天小雾峰攒。 
<br>吼沫跳急浪，合流环峻滩。欹离出漩划，缭绕避涡盘。 
<br>舟子怯桂水，最言斯路难。吾生抱忠信，吟啸自安闲。 
<br>旦别已千岁，夜愁劳万端。企予见夜月，委曲破林峦。 
<br>潭旷竹烟尽，洲香橘露团。岂傲夙所好，对之与俱欢。 
<br>思君罢琴酌，泣此夜漫漫。
<br>
<br>
<br>
<br>&nbsp;&nbsp; 卷51_26 【奉使嵩山途经缑岭】宋之问 
<br>
<br>侵星发洛城，城中歌吹声。毕景至缑岭，岭上烟霞生。 
<br>草树饶野意，山川多古情。大隐德所薄，归来可退耕。
<br>
<br>
<br>
<br>&nbsp;&nbsp; 卷51_27 【伤王七秘书监寄呈扬州陆长史通简府僚广陵以广好事】宋之问 
<br>
<br>王氏贵先宗，衡门栖道风。传心晤有物，秉化游无穷。 
<br>学奥九流异，机玄三语同。书乃墨场绝，文称词伯雄。 
<br>白屋藩魏主，苍生期谢公。一祗贤良诏。遂谒承明宫。 
<br>补衮望奚塞，尊儒位未充。罢官七门里，归老一丘中。 
<br>尝忝长者辙，微言私谓通。我行会稽郡，路出广陵东。 
<br>物在人已矣，都疑淮海空。
<br>
<br>
<br>
<br>&nbsp;&nbsp; 卷51_28 【使至嵩山寻杜四不遇慨然复伤田洗马韩观主…赠杜侯杜四】宋之问 
<br>
<br>洛桥瞻太室，期子在云烟。归来不相见，孤赏弄寒泉。 
<br>与君阔松石，于兹二十年。田公谢昭世，韩子秘幽埏。 
<br>忆昔同携手，山栖接二贤。笙歌入玄地，诗酒坐寥天。 
<br>旧友悉零落，罢琴私自怜。逝者非药误，餐霞意可全。 
<br>为余理还策，相与事灵仙。
<br>
<br>
<br>
<br>&nbsp;&nbsp; 卷51_29 【玩郡斋海榴】宋之问 
<br>
<br>泽国韶气早，开帘延霁天。野禽宵未啭，山蜚昼仍眠。 
<br>目兹海榴发，列映岩楹前。熠爚御风静，葳蕤含景鲜。 
<br>清晨绿堪佩，亭午丹欲然。昔忝金闺籍，尝见玉池莲。 
<br>未若宗族地，更逢荣耀全。南金虽自贵，贺赏讵能迁。 
<br>抚躬万里绝，岂染一朝妍。徒缘滞遐郡，常是惜流年。 
<br>越俗鄙章甫，扪心空自怜。
<br>
<br>
<br>
<br>&nbsp;&nbsp; 卷51_30 【长安路（一作沈佺期诗）】宋之问 
<br>
<br>秦地平如掌，层城出云汉。楼阁九衢春，车马千门旦。 
<br>绿柳开复合，红尘聚还散。日晚斗鸡场，经过狭斜看。
<br>
<br>
<br>
<br>&nbsp;&nbsp; 卷51_31 【折杨柳（一作沈佺期诗）】宋之问 
<br>
<br>玉树朝日映，罗帐春风吹。拭泪攀杨柳，长条宛地垂。 
<br>白花飞历乱，黄鸟思参差。妾自肝肠断，傍人那得知。
<br>
<br>
<br>
<br>&nbsp;&nbsp; 卷51_32 【有所思（一作沈佺期诗）】宋之问 
<br>
<br>君子事行役，再空芳岁期。美人旷遥伫，万里浮云思。 
<br>园桃绽红艳，效叶柔绿滋。坐看长夏晚，秋月生罗帷。
<br>
<br>
<br>
<br>&nbsp;&nbsp; 卷51_33 【军中人日登高赠房明府】宋之问 
<br>
<br>幽郊昨夜阴风断，顿觉朝来阳吹暖。泾水桥南柳欲黄， 
<br>杜陵城北花应满。长安昨夜寄春衣，短翮登兹一望归。 
<br>闻道凯旋乘骑入，看君走马见芳菲。
<br>
<br>
<br>
<br>&nbsp;&nbsp; 卷51_34 【寒食还陆浑别业】宋之问 
<br>
<br>洛阳城里花如雪，陆浑山中今始发。旦别河桥杨柳风， 
<br>夕卧伊川桃李月。伊川桃李正芳新，寒食山中酒复春。 
<br>野老不知尧舜力，酣歌一曲太平人。
<br>
<br>
<br>
<br>&nbsp;&nbsp; 卷51_35 【寒食江州满塘驿】宋之问 
<br>
<br>去年上巳洛桥边，今年寒食庐山曲。遥怜巩树花应满， 
<br>复见吴洲草新绿。吴洲春草兰杜芳，感物思归怀故乡。 
<br>驿骑明朝宿何处，猿声今夜断君肠。
<br>
<br>
<br>
<br>&nbsp;&nbsp; 卷51_36 【至端州驿见杜五审言沈三佺期阎五朝隐王二无竞…成咏】宋之问 
<br>
<br>逐臣北地承严谴，谓到南中每相见。岂意南中岐路多， 
<br>千山万水分乡县。云摇雨散各翻飞，海阔天长音信稀。 
<br>处处山川同瘴疠，自怜能得几人归。
<br>
<br>
<br>
<br>&nbsp;&nbsp; 卷51_37 【绿竹引】宋之问 
<br>
<br>青溪绿潭潭水侧，修竹婵娟同一色。徒生仙实凤不游， 
<br>老死空山人讵识。妙年秉愿逃俗纷，归卧嵩丘弄白云。 
<br>含情傲睨慰心目，何可一日无此君。
<br>
<br>
<br>
<br>&nbsp;&nbsp; 卷51_38 【明河篇】宋之问 
<br>
<br>八月凉风天气晶，万里无云河汉明。昏见南楼清且浅， 
<br>晓落西山纵复横。洛阳城阙天中起，长河夜夜千门里。 
<br>复道连甍共蔽亏，画堂琼户特相宜。云母帐前初泛滥， 
<br>水精帘外转逶迤。倬彼昭回如练白，复出东城接南陌。 
<br>南陌征人去不归，谁家今夜捣寒衣。鸳鸯机上疏萤度， 
<br>乌鹊桥边一雁飞。雁飞萤度愁难歇，坐见明河渐微没。 
<br>已能舒卷任浮云，不惜光辉让流月。明河可望不可亲， 
<br>愿得乘槎一问津。更将织女支机石，还访成都卖卜人。
<br>
<br>
<br>
<br>&nbsp;&nbsp; 卷51_39 【龙门应制】宋之问 
<br>
<br>宿雨霁氛埃，流云度城阙。河堤柳新翠，苑树花先发。 
<br>洛阳花柳此时浓，山水楼台映几重。群公拂雾朝翔凤， 
<br>天子乘春幸凿龙。凿龙近出王城外，羽从琳琅拥轩盖。 
<br>云罕才临御水桥，天衣已入香山会。山壁崭岩断复连， 
<br>清流澄澈俯伊川。雁塔遥遥绿波上，星龛奕奕翠微边。 
<br>层峦旧长千寻木，远壑初飞百丈泉，彩仗蜺旌绕香阁。 
<br>下辇登高望河洛。东城宫阙拟昭回，南阳沟塍殊绮错。 
<br>林下天香七宝台，山中春酒万年杯，微风一起祥花落， 
<br>仙乐初鸣瑞鸟来。鸟来花落纷无已，称觞献寿烟霞里。 
<br>歌舞淹留景欲斜，石关犹驻五云车。鸟旗翼翼留芳草， 
<br>龙骑駸駸映晚花。千乘万骑銮舆出，水静山空严警跸。 
<br>郊外喧喧引看人，倾都南望属车尘。嚣声引飏闻黄道， 
<br>佳气周回入紫宸。先王定鼎山河固，宝命乘周万物新。 
<br>吾皇不事瑶池乐，时雨来观农扈春。
<br>
<br>
<br>
<br>&nbsp;&nbsp; 卷51_40 【初宿淮口】宋之问 
<br>
<br>孤舟汴河水，去国情无已。晚泊投楚乡，明月清淮里。 
<br>汴河东泻路穷兹，洛阳西顾日增悲。夜闻楚歌思欲断， 
<br>况值淮南木落时。
<br>
<br>
<br>
<br>&nbsp;&nbsp; 卷51_41 【王子乔】宋之问 
<br>
<br>王子乔，爱神仙，七月七日上宾天。白虎摇瑟凤吹笙， 
<br>乘骑云气吸日精。吸日精，长不归，遗庙今在而人非。 
<br>空望山头草，草露湿人衣。
<br>
<br>
<br>
<br>&nbsp;&nbsp; 卷51_42 【放白鹇篇】宋之问 
<br>
<br>故人赠我绿绮琴，兼致白鹇鸟。琴是峄山桐，鸟出吴溪中。 
<br>我心松石清霞里，弄此幽弦不能已。我心河海白云垂， 
<br>怜此珍禽空自知。著书晚下麒麟阁，幼稚骄痴候门乐。 
<br>乃言物性不可违，白鹇愁慕刷毛衣。玉徽闭匣留为念， 
<br>六翮开笼任尔飞。
<br>
<br>
<br>
<br>&nbsp;&nbsp; 卷51_43 【桂州三月三日（一作桂阳三日述怀）】宋之问 
<br>
<br>代业京华里，远投魑魅乡。登高望不极，云海四茫茫。 
<br>伊昔承休盼，曾为人所羡。两朝赐颜色，二纪陪欢宴。 
<br>昆明御宿侍龙媒，伊阙天泉复几回。西夏黄河水心剑， 
<br>东周清洛羽觞杯。苑中落花扫还合，河畔垂杨拨不开。 
<br>千春万寿多行乐，柏梁和歌攀睿作。赐金分帛奉恩辉， 
<br>风举云摇入紫微。晨趋北阙鸣珂至，夜出南宫把烛归。 
<br>载笔儒林多岁月，襆被文昌佐吴越。越中山海高且深， 
<br>兴来无处不登临。永和九年刺海郡，暮春三月醉山阴。 
<br>愚谓嬉游长似昔，不言流寓欻成今。始安繁华旧风俗， 
<br>帐饮倾城沸江曲。主人丝管清且悲，客子肝肠断还续。 
<br>荔浦蘅皋万里馀，洛阳音信绝能疏。故园今日应愁思， 
<br>曲水何能更祓除。逐伴谁怜合浦叶，思归岂食桂江鱼。 
<br>不求汉使金囊赠，愿得佳人锦字书。
<br>
<br>
<br>
<br>&nbsp;&nbsp; 卷51_44 【下山歌】宋之问 
<br>
<br>下嵩山兮多所思，携佳人兮步迟迟。
<br>松间明月长如此，君再游兮复何时。
<br>
<br>
<br>
<br>&nbsp;&nbsp; 卷51_45 【冬宵引赠司马承祯】宋之问 
<br>
<br>河有冰兮山有雪，北户墐兮行人绝。独坐山中兮对松月， 
<br>怀美人兮屡盈缺。明月的的寒潭中，青松幽幽吟劲风。 
<br>此情不向俗人说，爱而不见恨无穷。
<br>
<br>
<br>
<br>&nbsp;&nbsp; 卷51_46 【高山引】宋之问 
<br>
<br>攀云窈窕兮上跻悬峰，长路浩浩兮此去何从。 
<br>水一曲兮肠一曲，山一重兮悲一重。松槚邈已远， 
<br>友于何日逢。况满室兮童稚，攒众虑于心胸。 
<br>天高难诉兮远负明德，却望咸京兮挥涕龙钟。
<br>
<br>
<br>
<br>&nbsp;&nbsp; 卷51_47 【嵩山天门歌】宋之问 
<br>
<br>登天门兮坐盘石之嶙峋，前漎漎兮未半，下漠漠兮无垠。 
<br>纷窈窕兮岩倚披以鹏翅，洞胶葛兮峰棱层以龙鳞。 
<br>松移岫转，左变而右易。风生云起，出鬼而入神。 
<br>吾亦不知其灵怪如此，愿游杳冥兮见羽人。 
<br>重曰，天门兮穹崇，回合兮攒丛，松万接兮柱日， 
<br>石千寻兮倚空。晚阴兮足风，夕阳兮赩红。 
<br>试一望兮夺魄，况众妙之无穷。
<br>
<br>
<br>
<br>&nbsp;&nbsp; 卷51_48 【有所思（一作刘希夷诗，题云代悲白头翁）】宋之问 
<br>
<br>洛阳城东桃李花，飞来飞去落谁家。幽闺女儿惜颜色， 
<br>坐见落花长叹息。今年花落颜色改，明年花开复谁在。 
<br>已见松柏摧为薪，更闻桑田变成海。古人无复洛城东， 
<br>今人还对落花风。年年岁岁花相似，岁岁年年人不同。 
<br>寄言全盛红颜子，须怜半死白头翁。此翁白头真可怜， 
<br>伊昔红颜美少年。公子王孙芳树下，清歌妙舞落花前。 
<br>光禄池台交锦绣，将军楼阁画神仙。一朝卧病无相识， 
<br>三春行乐在谁边。婉转蛾眉能几时，须臾鹤发乱如丝。 
<br>但看古来歌舞地，唯有黄昏鸟雀飞。
<br>
<br>
<br>
<br>
<br>
<br>
<br>&nbsp;&nbsp;卷52_1 【奉和立春日侍宴内出剪彩花应制】宋之问 
<br>
<br>金阁妆新杏，琼筵弄绮梅。人间都未识，天上忽先开。 
<br>蝶绕香丝住，蜂怜艳粉回。今年春色早，应为剪刀催。
<br>
<br>
<br>&nbsp;&nbsp; 卷52_2 【春日芙蓉园侍宴应制】宋之问 
<br>
<br>芙蓉秦地沼，卢橘汉家园。谷转斜盘径，川回曲抱原。 
<br>风来花自舞，春入鸟能言。侍宴瑶池夕，归途笳吹繁。
<br>
<br>
<br>
<br>&nbsp;&nbsp; 卷52_3 【夏日仙萼亭应制】宋之问 
<br>
<br>高岭逼星河，乘舆此日过。野含时雨润，山杂夏云多。 
<br>睿藻光岩穴，宸襟洽薜萝。悠然小天下，归路满笙歌。
<br>
<br>
<br>
<br>&nbsp;&nbsp; 卷52_4 【奉和九月九日登慈恩寺浮屠应制】宋之问 
<br>
<br>凤刹侵云半，虹旌倚日边。散花多宝塔，张乐布金田。 
<br>时菊芳仙酝，秋兰动睿篇。香街稍欲晚，清跸扈归天。
<br>
<br>
<br>
<br>&nbsp;&nbsp; 卷52_5 【奉和九日幸临渭亭登高应制得欢字】宋之问 
<br>
<br>令节三秋晚，重阳九日欢。仙杯还泛菊，宝馔且调兰。 
<br>御气云霄近，乘高宇宙宽。今朝万寿引，宜向曲中弹。
<br>
<br>
<br>
<br>&nbsp;&nbsp; 卷52_6 【奉和圣制闰九月九日登庄严总持二寺阁】宋之问 
<br>
<br>闰月再重阳，仙舆历宝坊。帝歌云稍白，御酒菊犹黄。 
<br>风铎喧行漏，天花拂舞行。豫游多景福，梵宇日生光。
<br>
<br>
<br>
<br>&nbsp;&nbsp; 卷52_7 【麟趾殿侍宴应制】宋之问 
<br>
<br>北阙层城峻，西宫复道悬。乘舆历万户，置酒望三川。 
<br>花柳含丹日，山河入绮筵。欲知陪赏处，空外有飞烟。
<br>
<br>
<br>
<br>&nbsp;&nbsp; 卷52_8 【上阳宫侍宴应制得林字】宋之问 
<br>
<br>广乐张前殿，重裘感圣心。砌蓂霜月尽，庭树雪云深。 
<br>旧渥骖宸御，慈恩忝翰林。微臣一何幸，再得听瑶琴。
<br>
<br>
<br>
<br>&nbsp;&nbsp; 卷52_9 【幸少林寺应制】宋之问 
<br>
<br>绀宇横天室，回銮指帝休。曙阴迎日尽，春气抱岩流。 
<br>空乐繁行漏，香烟薄彩斿。玉膏从此泛，仙驭接浮丘。
<br>
<br>
<br>
<br>&nbsp;&nbsp; 卷52_10 【幸岳寺应制】宋之问 
<br>
<br>暂幸珠筵地，俱怜石濑清。泛流张翠幕，拂迥挂红旌。 
<br>雅曲龙调管，芳樽蚁泛觥。陪欢玉座晚，复得听金声。
<br>
<br>
<br>
<br>&nbsp;&nbsp; 卷52_11 【扈从登封途中作】宋之问 
<br>
<br>帐殿郁崔嵬，仙游实壮哉。晓云连幕卷，夜火杂星回。 
<br>谷暗千旗出，山鸣万乘来。扈从良可赋，终乏掞天才。
<br>
<br>
<br>
<br>&nbsp;&nbsp; 卷52_12 【扈从登封告成颂】宋之问 
<br>
<br>复道开行殿，钩陈列禁兵。和风吹鼓角，佳气动旗旌。 
<br>后骑回天苑，前山入御营。万方俱下拜，相与乐升平。
<br>
<br>
<br>
<br>&nbsp;&nbsp; 卷52_13 【松山岭应制】宋之问 
<br>
<br>翼翼高旌转，锵锵凤辇飞。尘销清跸路，云湿从臣衣。 
<br>白羽摇丹壑，天营逼翠微。芳声耀今古，四海警宸威。
<br>
<br>
<br>
<br>&nbsp;&nbsp; 卷52_14 【缑山庙】宋之问 
<br>
<br>王子宾仙去，飘飖笙鹤飞。徒闻沧海变，不见白云归。 
<br>天路何其远，人间此会稀。空歌日云幕，霜月渐微微。
<br>
<br>
<br>
<br>&nbsp;&nbsp; 卷52_15 【奉和梁王宴龙泓应教得微字】宋之问 
<br>
<br>水府沦幽壑，星轺下紫微。鸟惊司仆驭，花落侍臣衣。 
<br>芳树摇春晚，晴云绕座飞。淮王正留客，不醉莫言归。
<br>
<br>
<br>
<br>&nbsp;&nbsp; 卷52_16 【寿阳王花烛图（一作沈佺期诗）】宋之问 
<br>
<br>仙媛乘龙日，天孙捧雁来。可怜桃李树，更绕凤凰台。 
<br>烛照香车入，花临宝扇开。莫令银箭晓，为尽合欢杯。
<br>
<br>
<br>
<br>&nbsp;&nbsp; 卷52_17 【江南曲】宋之问 
<br>
<br>妾住越城南，离居不自堪。采花惊曙鸟，摘叶喂春蚕。 
<br>懒结茱萸带，愁安玳瑁簪。待君消瘦尽，日暮碧江潭。
<br>
<br>
<br>
<br>&nbsp;&nbsp; 卷52_18 【牛女（一作沈佺期诗）】宋之问 
<br>
<br>粉席秋期缓，针楼别怨多。奔龙争渡月，飞鹊乱填河。 
<br>失喜先临镜，含羞未解罗。谁能留夜色，来夕倍还梭。
<br>
<br>
<br>
<br>&nbsp;&nbsp; 卷52_19 【冬夜寓直麟阁（一作王维诗）】宋之问 
<br>
<br>直事披三省，重关闭七门。广庭怜雪净，深屋喜炉温。 
<br>月幌花虚馥，风窗竹暗喧。东山白云意，兹夕寄琴尊。
<br>
<br>
<br>
<br>&nbsp;&nbsp; 卷52_20 【登禅定寺阁（一作登总持寺阁）】宋之问 
<br>
<br>梵宇出三天，登临望八川。开襟坐霄汉，挥手拂云烟。 
<br>函谷青山外，昆池落日边。东京杨柳陌，少别已经年。
<br>
<br>
<br>
<br>&nbsp;&nbsp; 卷52_21 【陆浑山庄】宋之问 
<br>
<br>归来物外情，负杖阅岩耕。源水看花入，幽林采药行。 
<br>野人相问姓，山鸟自呼名。去去独吾乐，无然愧此生。
<br>
<br>
<br>
<br>&nbsp;&nbsp; 卷52_22 【蓝田山庄】宋之问 
<br>
<br>宦游非吏隐，心事好幽偏。考室先依地，为农且用天。 
<br>辋川朝伐木，蓝水暮浇田。独与秦山老，相欢春酒前。
<br>
<br>
<br>
<br>&nbsp;&nbsp; 卷52_23 【春日山家（一作春泉洗药）】宋之问 
<br>
<br>今日游何处，春泉洗药归。悠然紫芝曲，昼掩白云扉。 
<br>鱼乐偏寻藻，人闲屡采薇。丘中无俗事，身世两相违。
<br>
<br>
<br>
<br>&nbsp;&nbsp; 卷52_24 【春日宴宋主簿山亭得寒字】宋之问 
<br>
<br>公子正邀欢，林亭春未兰。攀岩践苔易，迷路出花难。 
<br>窗覆垂杨暖，阶侵瀑水寒。帝城归路直，留兴接鹓鸾。
<br>
<br>
<br>
<br>&nbsp;&nbsp; 卷52_25 【江亭晚望】宋之问 
<br>
<br>浩渺浸云根，烟岚出远村。鸟归沙有迹，帆过浪无痕。 
<br>望水知柔性，看山欲断魂。纵情犹未已，回马欲黄昏。
<br>
<br>
<br>
<br>&nbsp;&nbsp; 卷52_26 【秋晚游普耀寺】宋之问 
<br>
<br>薄暮曲江头，仁祠暂可留。山形无隐霁，野色遍呈秋。 
<br>荷覆香泉密，藤缘宝树幽。平生厌尘事，过此忽悠悠。
<br>
<br>
<br>
<br>&nbsp;&nbsp; 卷52_27 【答李司户夔】宋之问 
<br>
<br>远方来下客，輶轩摄使臣。弄琴宜在夜，倾酒贵逢春。 
<br>驷马留孤馆，双鱼赠故人。明朝散云雨，遥仰德为邻。
<br>
<br>
<br>
<br>&nbsp;&nbsp; 卷52_28 【寄天台司马道士】宋之问 
<br>
<br>卧来生白发，览镜忽成丝。远愧餐霞子，童颜且自持。 
<br>旧游惜疏旷，微尚日磷缁。不寄西山药，何由东海期。
<br>
<br>
<br>
<br>&nbsp;&nbsp; 卷52_29 【使往天平军马约与陈子昂新乡为期，及还而不相遇】宋之问 
<br>
<br>入卫期之子，吁嗟不少留。情人去何处，淇水日悠悠。 
<br>恒碣青云断，衡漳白露秋。知君心许国，不是爱封侯。
<br>
<br>
<br>
<br>&nbsp;&nbsp; 卷52_30 【过函谷关】宋之问 
<br>
<br>二百四十载，海内何纷纷。六国兵同合，七雄势未分。 
<br>从成拒秦帝，策决问苏君。鸡鸣将狗盗，论德不论勋。
<br>
<br>
<br>
<br>&nbsp;&nbsp; 卷52_31 【送朔方何侍郎】宋之问 
<br>
<br>闻道云中使，乘骢往复还。河兵守阳月，塞虏失阴山。 
<br>拜职尝随骠，铭功不让班。旋闻受降日，歌舞入萧关。
<br>
<br>
<br>
<br>&nbsp;&nbsp; 卷52_32 【送田道士使蜀投龙】宋之问 
<br>
<br>风驭忽泠然，云台路几千。蜀门峰势断，巴字水形连。 
<br>人隔壶中地，龙游洞里天。赠言回驭日，图画彼山川。
<br>
<br>
<br>
<br>&nbsp;&nbsp; 卷52_33 【送许州宋司马赴任】宋之问 
<br>
<br>颍郡水东流，荀陈兄弟游。偏伤兹日远，独向聚星州。 
<br>河润在明德，人康非外求。当闻力为政，遥慰我心愁。
<br>
<br>
<br>
<br>&nbsp;&nbsp; 卷52_34 【送赵司马赴蜀州】宋之问 
<br>
<br>饯子西南望，烟绵剑道微。桥寒金雁落，林曙碧鸡飞。 
<br>职拜舆方远，仙成履会归。定知和氏璧，遥掩玉轮辉。
<br>
<br>
<br>
<br>&nbsp;&nbsp; 卷52_35 【送永昌萧赞府】宋之问 
<br>
<br>柳变曲江头，送君函谷游。弄琴宽别意，酌醴醉春愁。 
<br>恋本亦何极，赠言微所求。莫令金谷水，不入故园流。
<br>
<br>
<br>
<br>&nbsp;&nbsp; 卷52_36 【送李侍御】宋之问 
<br>
<br>行李恋庭闱，乘轺振彩衣。南登指吴服，北走出秦畿。 
<br>去国夏云断，还乡秋雁飞。旋闻郡计入，更有使臣归。
<br>
<br>
<br>
<br>&nbsp;&nbsp; 卷52_37 【饯湖州薛司马】宋之问 
<br>
<br>别驾促严程，离筵多故情。交深季作友，义重伯为兄。 
<br>镇静移吴俗，风流在汉京。会看陈仲举，从此拜公卿。
<br>
<br>
<br>
<br>&nbsp;&nbsp; 卷52_38 【送杜审言】宋之问 
<br>
<br>卧病人事绝，嗟君万里行。河桥不相送，江树远含情。 
<br>别路追孙楚，维舟吊屈平。可惜龙泉剑，流落在丰城。
<br>
<br>
<br>
<br>&nbsp;&nbsp; 卷52_39 【送武进郑明府】宋之问 
<br>
<br>弦歌试宰日，城阙赏心违。北谢苍龙去，南随黄鹄飞。 
<br>夏云海中出，吴山江上微。甿谣岂云远，从此庆缁衣。
<br>
<br>
<br>
<br>&nbsp;&nbsp; 卷52_40 【送姚侍御出使江东】宋之问 
<br>
<br>帝忧河朔郡，南发海陵仓。坐叹青春别，逶迤碧水长。 
<br>饮冰朝受命，衣锦昼还乡。为问东山桂，无人何自芳。
<br>
<br>
<br>
<br>&nbsp;&nbsp; 卷52_41 【留别之望舍弟】宋之问 
<br>
<br>同气有三人，分飞在此晨。西驰巴岭徼，东去洛阳滨。 
<br>强饮离前酒，终伤别后神。谁怜散花萼，独赴日南春。
<br>
<br>
<br>
<br>&nbsp;&nbsp; 卷52_42 【汉江宴别】宋之问 
<br>
<br>汉广不分天，舟移杳若仙。秋虹映晚日，江鹤弄晴烟。 
<br>积水浮冠盖，遥风逐管弦。嬉游不可极，留恨此山川。
<br>
<br>
<br>
<br>&nbsp;&nbsp; 卷52_43 【初发荆府赠长史】宋之问 
<br>
<br>□□□□□，□□□□□。仍随五马谪，载与两禽奔。 
<br>明主无由见，群公莫与言。幸君逢圣日，何惜理虞翻。
<br>
<br>
<br>
<br>&nbsp;&nbsp; 卷52_44 【晚泊湘江】宋之问 
<br>
<br>五岭恓惶客，三湘憔悴颜。况复秋雨霁，表里见衡山。 
<br>路逐鹏南转，心依雁北还。唯馀望乡泪，更染竹成斑。
<br>
<br>
<br>
<br>&nbsp;&nbsp; 卷52_45 【过蛮洞】宋之问 
<br>
<br>越岭千重合，蛮溪十里斜。竹迷樵子径，萍匝钓人家。 
<br>林暗交枫叶，园香覆橘花。谁怜在荒外，孤赏足云霞。
<br>
<br>
<br>
<br>&nbsp;&nbsp; 卷52_46 【经梧州】宋之问 
<br>
<br>南国无霜霰，连年见物华。青林暗换叶，红蕊续开花。 
<br>春去闻山鸟，秋来见海槎。流芳虽可悦，会自泣长沙。
<br>
<br>
<br>
<br>&nbsp;&nbsp; 卷52_47 【渡吴江别王长史】宋之问 
<br>
<br>倚棹望兹川，销魂独黯然。乡连江北树，云断日南天。 
<br>剑别龙初没，书成雁不传。离舟意无限，催渡复催年。
<br>
<br>
<br>
<br>&nbsp;&nbsp; 卷52_48 【泛镜湖南溪】宋之问 
<br>
<br>乘兴入幽栖，舟行日向低。岩花候冬发，谷鸟作春啼。 
<br>沓嶂开天小，丛篁夹路迷。犹闻可怜处，更在若邪溪。
<br>
<br>
<br>
<br>&nbsp;&nbsp; 卷52_49 【途中寒食题黄梅临江驿寄崔融】宋之问 
<br>
<br>马上逢寒食，愁中属暮春。可怜江浦望，不见洛阳人。 
<br>北极怀明主，南溟作逐臣。故园肠断处，日夜柳条新。
<br>
<br>
<br>
<br>&nbsp;&nbsp; 卷52_50 【游韶州广界寺】宋之问 
<br>
<br>影殿临丹壑，香台隐翠霞。巢飞衔象鸟，砌蹋雨空花。 
<br>宝铎摇初霁，金池映晚沙。莫愁归路远，门外有三车。
<br>
<br>
<br>
<br>&nbsp;&nbsp; 卷52_51 【宿清远峡山寺】宋之问 
<br>
<br>香岫悬金刹，飞泉届石门。空山唯习静，中夜寂无喧。 
<br>说法初闻鸟，看心欲定猿。寥寥隔尘市，何异武陵源。
<br>
<br>
<br>
<br>&nbsp;&nbsp; 卷52_52 【题大庾岭北驿】宋之问 
<br>
<br>阳月南飞雁，传闻至此回。我行殊未已，何日复归来。 
<br>江静潮初落，林昏瘴不开。明朝望乡处，应见陇头梅。
<br>
<br>
<br>
<br>&nbsp;&nbsp; 卷52_53 【度大庾岭】宋之问 
<br>
<br>度岭方辞国，停轺一望家。魂随南翥鸟，泪尽北枝花。 
<br>山雨初含霁，江云欲变霞。但令归有日，不敢恨长沙。
<br>
<br>
<br>
<br>&nbsp;&nbsp; 卷52_54 【端州别袁侍郎】宋之问 
<br>
<br>合浦途未极，端溪行暂临。泪来空泣脸，愁至不知心。 
<br>客醉山月静，猿啼江树深。明朝共分手，之子爱千金。
<br>
<br>
<br>
<br>&nbsp;&nbsp; 卷52_55 【过史正议宅】宋之问 
<br>
<br>旧交此零落，雨泣访遗尘。剑几传好事，池台伤故人。 
<br>国香兰已歇，里树橘犹新。不见吴中隐，空馀江海滨。
<br>
<br>
<br>
<br>&nbsp;&nbsp; 卷52_56 【梁宣王挽词三首】宋之问 
<br>
<br>贵藩尧母族，外戚汉家亲。业重兴王际，功高复辟辰。 
<br>爱贤唯报国，乐善不防身。今日衣冠送，空伤置醴人。
<br>
<br>金精何日闭，玉匣此时开。东望连吾子，南瞻近帝台。 
<br>地形龟食报，坟土燕衔来。可叹虞歌夕，纷纷骑吹回。
<br>
<br>像设千年在，平生万事违。彩旌翻葆吹，圭翣奠灵衣。 
<br>垄日寒无影，郊云冻不飞。君王留此地，驷马欲何归。
<br>
<br>
<br>
<br>&nbsp;&nbsp; 卷52_57 【鲁忠王挽词三首】宋之问 
<br>
<br>同盟会五月，归葬出三条。日惨咸阳树，天寒渭水桥。 
<br>稍看朱鹭转，尚识紫骝骄。寂寂泉台恨，从兹罢玉箫。
<br>
<br>邦家锡宠光，存没贵忠良。遂裂山河地，追尊父子王。 
<br>人悲槐里月，马踏槿原霜。别向天京北，悠悠此路长。
<br>
<br>树羽迎朝日，撞钟望早霞。故人悲宿草，中使惨晨笳。 
<br>气有冲天剑，星无犯斗槎。唯馀孔公宅，长接鲁王家。
<br>
<br>
<br>
<br>&nbsp;&nbsp; 卷52_58 【范阳王挽词二首】宋之问 
<br>
<br>贤相称邦杰，清流举代推。公才掩诸夏，文体变当时。 
<br>宾吊翻成鹤，人亡惜喻龟。洛阳今纸贵，犹写太冲词。
<br>
<br>赠秩徽章洽，求书秘草成。客随朝露尽，人逐夜舟惊。 
<br>蒿里衣冠送，松门印绶迎。谁知杨伯起，今日重哀荣。
<br>
<br>
<br>
<br>&nbsp;&nbsp; 卷52_59 【故赵王属赠黄门侍郎上官公挽词二首】宋之问 
<br>
<br>韦门旌旧德，班氏业前书。谪去因丞相，归来为婕妤。 
<br>周原乌相冢，越岭雁随车。冥漠辞昭代，空怜赋子虚。
<br>
<br>绿车随帝子，青琐翊宸机。昔枉朝歌骑，今虚夕拜闱。 
<br>柳河凄挽曲，薤露湿灵衣。一厝穷泉闭，双鸾遂不飞。
<br>
<br>
<br>
<br>&nbsp;&nbsp; 卷52_60 【药】宋之问 
<br>
<br>有卉秘神仙，君臣有礼焉。忻当苦口喻，不畏入肠偏。 
<br>扁鹊功成日，神农定品年。丹成如可待，鸡犬自闻天。
<br>
<br>
<br>
<br>&nbsp;&nbsp; 卷52_61 【奉和九日登慈恩寺浮图应制】宋之问 
<br>
<br>瑞塔千寻起，仙舆九日来。萸房陈宝席，菊蕊散花台。 
<br>御气鹏霄近，升高凤野开。天歌将梵乐，空里共裴回。
<br>
<br>
<br>
<br>&nbsp;&nbsp; 卷52_62 【送沙门泓景道俊玄奘还荆州应制】宋之问 
<br>
<br>三乘归净域，万骑饯通庄。就日离亭近，弥天别路长。 
<br>荆南旋杖钵，渭北限津梁。何日纡真果，还来入帝乡。
<br>
<br>
<br>
<br>&nbsp;&nbsp; 卷52_63 【春日芙蓉园侍宴应制】宋之问 
<br>
<br>年光竹里遍，春色杏间遥。烟气笼青阁，流文荡画桥。 
<br>飞花随蝶舞，艳曲伴莺娇。今日陪欢豫，还疑陟紫霄。
<br>
<br>
<br>
<br>&nbsp;&nbsp; 卷52_64 【咏笛】宋之问 
<br>
<br>羌笛写龙声，长吟入夜清。关山孤月下，来向陇头鸣。 
<br>逐吹梅花落，含春柳色惊。行观向子赋，坐忆旧邻情。
<br>
<br>
<br>
<br>&nbsp;&nbsp; 卷52_65 【咏钟】宋之问 
<br>
<br>既接南邻磬，还随北里笙。平陵通曙响，长乐警宵声。 
<br>秋至含霜动，春归应律鸣。岂惟恒待扣，金簴有馀清。
<br>
<br>
<br>
<br>&nbsp;&nbsp; 卷52_66 【花落（一作沈佺期诗。题云梅花落）】宋之问 
<br>
<br>铁骑几时回，金闺怨早梅。雪寒花已落，风暖叶还开。 
<br>夕逐新春管，香迎小岁杯。盛时何足贵，书里报轮台。
<br>
<br>
<br>
<br>&nbsp;&nbsp; 卷52_67 【旅宿淮阳亭口号】宋之问 
<br>
<br>日暮风亭上，悠悠旅思多。故乡临桂水，今夜渺星河。 
<br>暗草霜华发，空亭雁影过。兴来谁与语，劳者自为歌。
<br>
<br>
<br>
<br>&nbsp;&nbsp; 卷52_68 【内题赋得巫山雨（一作沈佺期诗。题云巫山高）】宋之问 
<br>
<br>神女向高唐，巫山下夕阳。裴回作行雨，婉恋逐荆王。 
<br>电影江前落，雷声峡外长。霁云无处所，台馆晓苍苍。
<br>
<br>
<br>
<br>&nbsp;&nbsp; 卷52_69 【王昭君（一作沈佺期诗）】宋之问 
<br>
<br>非君惜鸾殿，非妾妒娥眉。薄命由骄虏，无情是画师。 
<br>嫁来胡地日，不并汉宫时。辛苦无聊赖，何堪上马辞。
<br>
<br>
<br>
<br>&nbsp;&nbsp; 卷52_70 【铜雀台（一作沈佺期诗）】宋之问 
<br>
<br>昔年分鼎地，今日望陵台。一旦雄图尽，千秋遗令开。 
<br>绮罗君不见，歌舞妾空来。恩共漳河水，东流无重回。
<br>
<br>
<br>
<br>&nbsp;&nbsp; 卷52_71 【巫山高（一作沈佺期诗）】宋之问 
<br>
<br>巫山峰十二，环合象昭回。俯听琵琶峡，平看云雨台。 
<br>古槎天外落，瀑水日边来。何忍猿啼夜，荆王枕席开。
<br>
<br>
<br>
<br>&nbsp;&nbsp; 卷52_72 【望月有怀（一作康庭芝诗，一作沈佺期诗）】宋之问 
<br>
<br>天使下西楼，含光万里秋。台前似挂镜，帘外如悬钩。 
<br>张尹将眉学，班姬取扇俦。佳期应借问，为报大刀头。
<br>
<br>
<br>
<br>&nbsp;&nbsp; 卷52_73 【驾出长安（一作王昌龄诗）】宋之问 
<br>
<br>圣德超千古，皇风扇九围。天回万象出，驾动六龙飞。 
<br>淑气来黄道，祥云覆紫微。太平多扈从，文物有光辉。
<br>
<br>
<br>
<br>&nbsp;&nbsp; 卷52_74 【饯中书侍郎来济（一作太宗诗）】宋之问 
<br>
<br>暧暧去尘昏灞岸，飞飞轻盖指河梁。云峰衣结千重叶， 
<br>雪岫花开几树妆。深悲黄鹤孤舟远，独对青山别路长。 
<br>却将分手沾襟泪，还用持添离席觞。
<br>
<br>
<br>
<br>&nbsp;&nbsp; 卷52_75 【奉和春初幸太平公主南庄应制】宋之问 
<br>
<br>青门路接凤凰台，素浐宸游龙骑来。涧草自迎香辇合， 
<br>岩花应待御筵开。文移北斗成天象，酒递南山作寿杯。 
<br>此日侍臣将石去，共欢明主赐金回。
<br>
<br>
<br>
<br>&nbsp;&nbsp; 卷52_76 【三阳宫侍宴应制得幽字】宋之问 
<br>
<br>离宫秘苑胜瀛洲，别有仙人洞壑幽。岩边树色含风冷， 
<br>石上泉声带雨秋。鸟向歌筵来度曲，云依帐殿结为楼。 
<br>微臣昔忝方明御，今日还陪八骏游。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
