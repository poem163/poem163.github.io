<HTML>
<HEAD>
<TITLE>全唐诗 卷254-258 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷254-258</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷254-258</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6104"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷254-258')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷254-258]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷254_1 【奉和圣制麟德殿燕百僚应制】常衮 
<br>
<br>云辟御筵张，山呼圣寿长。玉阑丰瑞草，金陛立神羊。 
<br>台鼎资庖膳，天星奉酒浆。蛮夷陪作位，犀象舞成行。 
<br>网已祛三面，歌因守四方。千秋不可极，花发满宫香。
<br>
<br>
<br>&nbsp;&nbsp; 卷254_2 【晚秋集贤院即事寄徐薛二侍郎】常衮 
<br>
<br>穆穆上清居，沈沈中秘书。金铺深内殿，石甃净寒渠。 
<br>花树台斜倚，空烟阁半虚。缥囊披锦绣，翠轴卷琼琚。 
<br>墨润冰文茧，香销蠹字鱼。翻黄桐叶老，吐白桂花初。 
<br>旧德双游处，联芳十载馀。北朝荣庾薛，西汉盛严徐。 
<br>侍讲亲花扆，征吟步绮疏。缀帘金翡翠，赐砚玉蟾蜍。 
<br>序秩东南远，离忧岁月除。承明期重入，江海意何如。
<br>
<br>
<br>
<br>&nbsp;&nbsp; 卷254_3 【早秋望华清宫树因以成咏（一作卢纶诗）】常衮 
<br>
<br>可怜云木丛，满禁碧濛濛。色润灵泉近，阴清辇路通。 
<br>玉坛标八桂，金井识双桐。交映凝寒露，相和起夜风。 
<br>数枝盘石上，几叶落云中。燕拂宜秋霁，蝉鸣觉昼空。 
<br>翠屏更隐见，珠缀共玲珑。雷雨生成早，樵苏禁令雄。 
<br>野藤高助绿，仙果迥呈红。惆怅缭坦暮，兹山闻暗虫。
<br>
<br>
<br>
<br>&nbsp;&nbsp; 卷254_4 【和考功员外杪秋忆终南旧宅之作（以下六首一作卢纶诗）】常衮 
<br>
<br>静忆溪边宅，知君许谢公。晓霜凝耒耜，初日照梧桐。 
<br>涧鼠喧藤蔓，山禽窜石丛。白云当岭雨，黄叶绕阶风。 
<br>野果垂桥上，高泉落水中。欢荣来自间，羸贱赏曾通。 
<br>月满珠藏海，天晴鹤在笼。馀阴如可寄，愿得隐墙东。
<br>
<br>
<br>
<br>&nbsp;&nbsp; 卷254_5 【题金吾郭将军石洑茅堂】常衮 
<br>
<br>云戟曙沈沈，轩墀清且深。家传成栋美，尧宠结茅心。 
<br>玉佩多依石，油幢亦在林。炉香诸洞暖，殿影众山阴。 
<br>草奏风生笔，筵开雪满琴。客从龙阙至，僧自虎溪寻。 
<br>潇洒延清赏，周流会素襟。终朝惜尘步，一醉见华簪。
<br>
<br>
<br>
<br>&nbsp;&nbsp; 卷254_6 【登栖霞寺（一作奉和李益游栖岩寺）】常衮 
<br>
<br>林香雨气新，山寺绿无尘。遂结云外侣，共游天上春。 
<br>鹤鸣金阁丽，僧语竹房邻。待月水流急，惜花风起频。 
<br>何方非坏境，此地有归人。回首空门外，皤然一幻身。
<br>
<br>
<br>
<br>&nbsp;&nbsp; 卷254_7 【逢南中使寄岭外故人】常衮 
<br>
<br>见说南来处，苍梧指桂林。过秋天更暖，边海日长阴。 
<br>巴路缘云出，蛮乡入洞深。信回人自老，梦到月应沈。 
<br>碧水通春色，青山寄远心。炎方难久客，为尔一沾襟。
<br>
<br>
<br>
<br>&nbsp;&nbsp; 卷254_8 【代员将军罢战后归故里】常衮 
<br>
<br>结发事疆场，全生到海乡。连云防铁岭，同日破渔阳。 
<br>牧马胡天晚，移军碛路长。枕戈眠古戍，吹角立繁霜。 
<br>归老勋仍在，酬恩虏未忘。独行过邑里，多病对农桑。 
<br>雄剑依尘橐，兵符寄药囊。空馀麾下将，犹逐羽林郎。
<br>
<br>
<br>
<br>&nbsp;&nbsp; 卷254_9 【咏冬瑰花（奉和中书李舍人昆季咏寄徐郎中之作）】常衮 
<br>
<br>独鹤寄烟霜，双鸾思晚芳。旧阴依谢宅，新艳出萧墙。 
<br>蝶散摇轻露，莺衔入夕阳。雨朝胜濯锦，风夜剧焚香。 
<br>丽日千层艳，孤霞一片光。密来惊叶少，动处觉枝长。 
<br>布影期高赏，留春为远方。尝闻赠琼玖，叨和愧升堂。
<br>
<br>
<br>
<br>&nbsp;&nbsp; 卷254_10 【句】常衮 
<br>
<br>风候已应同岭北，云山仍喜似终南。 
<br>（《题漳浦驿》。《方舆胜览》）
<br>
<br>
<br>
<br>&nbsp;&nbsp; 卷254_11 【登圣善寺阁（一题作登少室山）】褚朝阳 
<br>
<br>飞阁青霞里，先秋独早凉。天花映窗近，月桂拂檐香。 
<br>华岳三峰小，黄河一带长。空间指归路，烟际有垂杨。
<br>
<br>
<br>
<br>&nbsp;&nbsp; 卷254_12 【五丝】褚朝阳 
<br>
<br>越人传楚俗，截竹竞萦丝。水底深休也，日中还贺之。 
<br>章施文胜质，列匹美于姬。锦绣侔新段，羔羊寝旧诗。 
<br>但夸端午节，谁荐屈原祠。把酒时伸奠，汨罗空远而。
<br>
<br>
<br>
<br>&nbsp;&nbsp; 卷254_13 【奉上徐中书】褚朝阳 
<br>
<br>中禁仙池越凤凰，池边词客紫薇郎。
<br>既能作颂雄风起，何不时吹兰蕙香。
<br>
<br>
<br>
<br>
<br>
<br>
<br>&nbsp;&nbsp; 卷255_1 【小洞庭洄源亭宴四郡太守诗】苏源明 
<br>
<br>小洞庭兮牵方舟，风袅袅兮离平流。牵方舟兮小洞庭， 
<br>云微微兮连绝陉。层澜壮兮缅以没，重岩转兮超以忽。 
<br>冯夷逝兮护轻桡，蛟龙行兮落增潮。泊中湖兮澹而闲， 
<br>并曲溆兮怅而还。适予手兮非予期，将解袂兮丛予思。 
<br>尚君子兮寿厥身，承明主兮忧斯人。
<br>
<br>
<br>&nbsp;&nbsp; 卷255_2 【秋夜小洞庭离宴诗】苏源明 
<br>
<br>浮涨湖兮莽迢遥，川后礼兮扈予桡。横增沃兮蓬仙延， 
<br>川后福兮易予舷。月澄凝兮明空波，星磊落兮耿秋河。 
<br>夜既良兮酒且多，乐方作兮奈别何。
<br>
<br>
<br>
<br>&nbsp;&nbsp; 卷255_3 【闺情】郑虔 
<br>
<br>银钥开香阁，金台照夜灯。长征君自惯，独卧妾何曾。
<br>
<br>
<br>
<br>&nbsp;&nbsp; 卷255_4 【古意】毕耀 
<br>
<br>璇闺绣户斜光入，千金女儿倚门立。横波美目虽往来， 
<br>罗袂遥遥不相及。闻道今年初避人，珊珊挂镜长随身。 
<br>愿得侍儿为道意，后堂罗帐一相亲。
<br>
<br>
<br>
<br>&nbsp;&nbsp; 卷255_5 【情人玉清歌（一作张南容诗）】毕耀 
<br>
<br>洛阳有人名玉清，可怜玉清如其名。善踏斜柯能独立， 
<br>婵娟花艳无人及。珠为裙，玉为缨。临春风，吹玉笙。 
<br>悠悠满天星。黄金阁上晚妆成，云和曲中为曼声。 
<br>玉梯不得蹈，摇袂两盈盈。城头之日复何情。
<br>
<br>
<br>
<br>&nbsp;&nbsp; 卷255_6 【赠独孤常州（见《纪事》）】毕耀 
<br>
<br>洪炉无久停，日月速若飞。忽然冲人身，饮酒不须疑。
<br>
<br>
<br>
<br>&nbsp;&nbsp; 卷255_7 【奉和圣制次琼岳应制】韦济 
<br>
<br>陆海披晴雪，千旗猎早阳。岳临秦路险，河绕汉垣长。 
<br>行漏通鳷鹊，离宫接建章。都门信宿近，歌舞从周王。
<br>
<br>
<br>
<br>&nbsp;&nbsp; 卷255_8 【成都为客作】田澄 
<br>
<br>蜀郡将之远，城南万里桥。衣缘乡泪湿，貌以客愁销。 
<br>地富鱼为米，山芳桂是樵。旅游唯得酒，今日过明朝。
<br>
<br>
<br>
<br>&nbsp;&nbsp; 卷255_9 【奉和苑舍人宿直晓玩新池寄南省友】沈东美 
<br>
<br>传闻阊阖里，寓直有神仙。史为三坟博，郎因五字迁。 
<br>晨临翔凤沼，春注跃龙泉。去似登天上，来如看镜前。 
<br>影摇宸翰发，波净列星悬。既济仍怀友，流谦欲进贤。 
<br>弹冠声实贵，覆被渥恩偏。温室言虽阻，文场契独全。 
<br>玉珂光赫奕，朱绂气蝉联。兴逸潘仁赋，名高谢脁篇。 
<br>青云仰不逮，白雪和难牵。苒苒胡为此，甘心老岁年。
<br>
<br>
<br>
<br>&nbsp;&nbsp; 卷255_10 【变律（本十九首，今存三首）】苏涣 
<br>
<br>日月东西行，寒暑冬夏易。阴阳无停机，造化渺莫测。 
<br>开目为晨光，闭目为夜色。一开复一闭，明晦无休息。 
<br>居然六合外，旷哉天地德。天地且不言，世人浪喧喧。
<br>
<br>毒蜂成一窠，高挂恶木枝。行人百步外，目断魂亦飞。 
<br>长安大道边，挟弹谁家儿。右手持金丸，引满无所疑。 
<br>一中纷下来，势若风雨随。身如万箭攒，宛转迷所之。 
<br>徒有疾恶心，奈何不知几。
<br>
<br>养蚕为素丝，叶尽蚕不老。倾筐对空林，此意向谁道。 
<br>一女不得织，万夫受其寒。一夫不得意，四海行路难。 
<br>祸亦不在大，福亦不在先。世路险孟门，吾徒当勉旃。
<br>
<br>
<br>
<br>&nbsp;&nbsp; 卷255_11 【赠零陵僧（一作《怀素上人草书歌》）】苏涣 
<br>
<br>张颠没在二十年，谓言草圣无人传。零陵沙门继其后， 
<br>新书大字大如斗。兴来走笔如旋风，醉后耳热心更凶。 
<br>忽如裴旻舞双剑，七星错落缠蛟龙。又如吴生画鬼神， 
<br>魑魅魍魉惊本身。钩锁相连势不绝，倔强毒蛇争屈铁。 
<br>西河舞剑气凌云，孤蓬自振唯有君。今日华堂看洒落， 
<br>四座喧呼叹佳作。回首邀余赋一章，欲令羡价齐钟张。 
<br>琅诵□句三百字，何似醉僧颠复狂。忽然告我游南溟， 
<br>言祈亚相求大名。亚相书翰凌献之，见君绝意必深知。 
<br>南中纸价当日贵，只恐贪泉成墨池。
<br>
<br>
<br>
<br>
<br>
<br>&nbsp;&nbsp;卷256_1 【江南曲】刘昚虚 
<br>
<br>美人何荡漾，湖上风日长。玉手欲有赠，裴回双明珰。 
<br>歌声随绿水，怨色起青阳。日暮还家望，云波横洞房。
<br>
<br>
<br>&nbsp;&nbsp; 卷256_2 【九日送人】刘昚虚 
<br>
<br>海上正摇落，客中还别离。同舟去未已，远送新相知。 
<br>流水意何极，满尊徒尔为。从来菊花节，早已醉东篱。
<br>
<br>
<br>
<br>&nbsp;&nbsp; 卷256_3 【暮秋扬子江寄孟浩然】刘昚虚 
<br>
<br>木叶纷纷下，东南日烟霜。林山相晚暮，天海空青苍。 
<br>暝色况复久，秋声亦何长。孤舟兼微月，独夜仍越乡。 
<br>寒笛对京口，故人在襄阳。咏思劳今夕，江汉遥相望。
<br>
<br>
<br>
<br>&nbsp;&nbsp; 卷256_4 【浔阳陶氏别业】刘昚虚 
<br>
<br>陶家习先隐，种柳长江边。朝夕浔阳郭，白衣来几年。 
<br>霁云明孤岭，秋水澄寒天。物象自清旷，野情何绵联。 
<br>萧萧丘中赏，明宰非徒然。愿守黍稷税，归耕东山田。
<br>
<br>
<br>
<br>&nbsp;&nbsp; 卷256_5 【登庐山峰顶寺】刘昚虚 
<br>
<br>孤峰临万象，秋气何高清。天际南郡出，林端西江明。 
<br>山门二缁叟，振锡闻幽声。心照有无界，业悬前后生。 
<br>虽知真机静，尚与爱网并。方首金门路，未遑参道情。
<br>
<br>
<br>
<br>&nbsp;&nbsp; 卷256_6 【寻东溪还湖中作】刘昚虚 
<br>
<br>出山更回首，日暮清溪深。东岭新别处，数猿叫空林。 
<br>昔游有初迹，此路还独寻。幽兴方在往，归怀复为今。 
<br>云峰劳前意，湖水成远心。望望已超越，坐鸣舟中琴。
<br>
<br>
<br>
<br>&nbsp;&nbsp; 卷256_7 【送韩平兼寄郭微】刘昚虚 
<br>
<br>上客夜相过，小童能酤酒。即为临水处，正值归雁后。 
<br>前路望乡山，近家见门柳。到时春未暮，风景自应有。 
<br>余忆东州人，经年别来久。殷勤为传语，日夕念携手。 
<br>兼问前寄书，书中复达否。
<br>
<br>
<br>
<br>&nbsp;&nbsp; 卷256_8 【寄阎防（防时在终南丰德寺读书）】刘昚虚 
<br>
<br>青冥南山口，君与缁锡邻。深路入古寺，乱花随暮春。 
<br>纷纷对寂寞，往往落衣巾。松色空照水，经声时有人。 
<br>晚心复南望，山远情独亲。应以修往业，亦惟立此身。 
<br>深林度空夜，烟月资清真。莫叹文明日，弥年徒隐沦。
<br>
<br>
<br>
<br>&nbsp;&nbsp; 卷256_9 【海上诗送薛文学归海东】刘昚虚 
<br>
<br>何处归且远，送君东悠悠。沧溟千万里，日夜一孤舟。 
<br>旷望绝国所，微茫天际愁。有时近仙境，不定若梦游。 
<br>或见青色古，孤山百里秋。前心方杳眇，后路劳夷犹。 
<br>离别惜吾道，风波敬皇休。春浮花气远，思逐海水流。 
<br>日暮骊歌后，永怀空沧洲。
<br>
<br>
<br>
<br>&nbsp;&nbsp; 卷256_10 【越中问海客】刘昚虚 
<br>
<br>风雨沧洲暮，一帆今始归。自云发南海，万里速如飞。 
<br>初谓落何处，永将无所依。冥茫渐西见，山色越中微。 
<br>谁念去时远，人经此路稀。泊舟悲且泣，使我亦沾衣。 
<br>浮海焉用说，忆乡难久违。纵为鲁连子，山路有柴扉。
<br>
<br>
<br>
<br>&nbsp;&nbsp; 卷256_11 【阙题】刘昚虚 
<br>
<br>道由白云尽，春与青溪长。时有落花至，远随流水香。 
<br>闲门向山路，深柳读书堂。幽映每白日，清辉照衣裳。
<br>
<br>
<br>
<br>&nbsp;&nbsp; 卷256_12 【寄江滔求孟六遗文】刘昚虚 
<br>
<br>南望襄阳路，思君情转亲。偏知汉水广，应与孟家邻。 
<br>在日贪为善，昨来闻更贫。相如有遗草，一为问家人。
<br>
<br>
<br>
<br>&nbsp;&nbsp; 卷256_13 【积雪为小山】刘昚虚 
<br>
<br>飞雪伴春还，春庭晓自闲。虚心应任道，遇赏遂成山。 
<br>峰小形全秀，岩虚势莫攀。以幽能皎洁，谓近可循环。 
<br>孤影临冰镜，寒光对玉颜。不随迟日尽，留顾岁华间。
<br>
<br>
<br>
<br>&nbsp;&nbsp; 卷256_14 【赠乔琳（一作张谓诗）】刘昚虚 
<br>
<br>去年上策不见收，今年寄食仍淹留。羡君有酒能共醉， 
<br>羡君无钱能不忧。如今五侯不待客，羡君不问五侯宅。 
<br>如今七贵方自尊，羡君不过七贵门。丈夫会应有知己， 
<br>世上悠悠何足论。
<br>
<br>
<br>
<br>&nbsp;&nbsp; 卷256_15 【茙葵花歌（一作岑参诗）】刘昚虚 
<br>
<br>昨日一花开，今日一花开；今日花正好，昨日花已老。 
<br>人生不得长少年，莫惜床头酤酒钱；请君有钱向酒家， 
<br>君不见茙葵花。
<br>
<br>
<br>
<br>&nbsp;&nbsp; 卷256_16 【句】刘昚虚 
<br>
<br>归梦如春水，悠悠绕故乡。
<br>
<br>驻马渡江处，望乡待归舟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷257_1 【冬夜宴萧十丈因饯殷郭二子西上】息夫牧 
<br>
<br>有琴斯鸣，于宰之庭。君子莅止，其心孔平。政既告成， 
<br>德以永贞。鸣琴有衎，于颍之畔。彼之才髦，其年未冠。 
<br>闻诗闻礼，斐兮璨璨。鸣琴其怡，于颍之湄。二子翰飞， 
<br>言戾京师。有郁者桂，爰攀其枝。琴既鸣矣，宵既清矣。 
<br>烘煁有炜，酒醴惟旨。喟我寤叹，吁其别矣。
<br>
<br>
<br>&nbsp;&nbsp; 卷257_2 【蝉鸣一篇五章】宋华 
<br>
<br>蝉其鸣矣，于彼疏桐。庇影容迹，何所不容。嘒嘒其长， 
<br>永托于风。未见君子，我心忡忡。既见君子，乐且有融。
<br>
<br>彼蝉鸣矣，于林之表。含风饮露，以乐吾道。有怀载迁， 
<br>伊谁云保。未见君子，我心悄悄。既见君子，披豁予抱。
<br>
<br>蝉鸣蝉鸣，幽畅乎而。肃肃尔庭，远近凉飔。言赴高柳， 
<br>丛篁间之。思而不见，如渴如饥。亦既觏止，我心则夷。
<br>
<br>蝉鸣伊何，时运未与。匪叹秋徂，怨斯路阻。愿言莫从， 
<br>郁悒谁语。君子至止，慰我延伫。何斯违斯，倏尔遐举。
<br>
<br>岁之秋深，蝉其夕吟。披衣轩除，萧萧风林。我友来斯， 
<br>言告离衿。何以叙怀，临水鸣琴。何以赠言，委顺浮沉。
<br>
<br>
<br>
<br>&nbsp;&nbsp; 卷257_3 【寄萧颖士补正字】邹象先 
<br>
<br>六月度开云，三峰玩山翠。尔时黄绶屈，别后青云致。
<br>
<br>
<br>
<br>&nbsp;&nbsp; 卷257_4 【河中晚霁】韦建 
<br>
<br>湖广舟自轻，江天欲澄霁。是时清楚望，气色犹霾曀。 
<br>踟蹰金霞白，波上日初丽。烟红落镜中，树木生天际。 
<br>杳杳涯欲斑，濛濛云复闭。言垂星汉明，又睹寰瀛势。 
<br>微兴从此惬，悠然不知岁。试歌沧浪清，遂觉乾坤细。 
<br>肯念客衣薄，将期永投袂。迟回渔父间，一雁声嘹唳。
<br>
<br>
<br>
<br>&nbsp;&nbsp; 卷257_5 【泊舟盱眙】韦建 
<br>
<br>泊舟淮水次，霜降夕流清。夜久潮侵岸，天寒月近城。 
<br>平沙依雁宿，候馆听鸡鸣。乡国云霄外，谁堪羁旅情。
<br>
<br>
<br>
<br>&nbsp;&nbsp; 卷257_6 【铨试后征山别业寄源侍御】殷寅 
<br>
<br>别业在征山，登高望畿甸。严令天地肃，城阙如何见。 
<br>蔼蔼王侯门，华轩日游衒。幸逢休明代，山虏尚交战。 
<br>投策去园林，率名皆拜选。圣君性则哲，济济多英彦。 
<br>裴楷能清通，山涛急推荐。謏才甘自屏，薄伎忝馀眷。 
<br>虽承国士恩，尚乏中人援。畴昔相知者，今兹秉天宪。 
<br>朱绂何赫赫，绣衣复葱蒨。
<br>
<br>
<br>
<br>&nbsp;&nbsp; 卷257_7 【玄元皇帝应见贺圣祚无疆】殷寅 
<br>
<br>应历生周日，修祠表汉年。复兹秦岭上，更似霍山前。 
<br>昔赞神功启，今符圣祚延。已题金简字，仍访玉堂仙。 
<br>睿祖光元始，曾孙体又玄。言因六梦接，庆叶九龄传。 
<br>北阙心超矣，南山寿固然。无由同拜庆，窃抃贺陶甄。
<br>
<br>
<br>
<br>&nbsp;&nbsp; 卷257_8 【秋怨】柳中庸 
<br>
<br>玉树起凉烟，凝情一叶前。别离伤晓镜，摇落思秋弦。 
<br>汉垒关山月，胡笳塞北天。不知肠断梦，空绕几山川。
<br>
<br>
<br>
<br>&nbsp;&nbsp; 卷257_9 【春思赠人】柳中庸 
<br>
<br>红粉当三五，青娥艳一双。绮罗回锦陌，弦管入花江。 
<br>落雁惊金弹，抛杯泻玉缸。谁知褐衣客，憔悴在书窗。
<br>
<br>
<br>
<br>&nbsp;&nbsp; 卷257_10 【幽院早春】柳中庸 
<br>
<br>草短花初拆，苔青柳半黄。隔帘春雨细，高枕晓莺长。 
<br>无事含闲梦，多情识异香。欲寻苏小小，何处觅钱塘。
<br>
<br>
<br>
<br>&nbsp;&nbsp; 卷257_11 【寒食戏赠】柳中庸 
<br>
<br>春暮越江边，春阴寒食天。杏花香麦粥，柳絮伴秋千。 
<br>酒是芳菲节，人当桃李年。不知何处恨，已解入筝弦。
<br>
<br>
<br>
<br>&nbsp;&nbsp; 卷257_12 【听筝】柳中庸 
<br>
<br>抽弦促柱听秦筝，无限秦人悲怨声。似逐春风知柳态， 
<br>如随啼鸟识花情。谁家独夜愁灯影，何处空楼思月明。 
<br>更入几重离别恨，江南岐路洛阳城。
<br>
<br>
<br>
<br>&nbsp;&nbsp; 卷257_13 【河阳桥送别】柳中庸 
<br>
<br>黄河流出有浮桥，晋国归人此路遥。
<br>若傍阑干千里望，北风驱马雨萧萧。
<br>
<br>
<br>
<br>&nbsp;&nbsp; 卷257_14 【征怨】柳中庸 
<br>
<br>岁岁金河复玉关，朝朝马策与刀环。
<br>三春白雪归青冢，万里黄河绕黑山。
<br>
<br>
<br>
<br>&nbsp;&nbsp; 卷257_15 【凉州曲二首】柳中庸 
<br>
<br>关山万里远征人，一望关山泪满巾。
<br>青海戍头空有月，黄沙碛里本无春。
<br>
<br>高槛连天望武威，穷阴拂地戍金微。
<br>九城弦管声遥发，一夜关山雪满飞。
<br>
<br>
<br>
<br>&nbsp;&nbsp; 卷257_16 【江行】柳中庸 
<br>
<br>繁阴乍隐洲，落叶初飞浦。萧萧楚客帆，暮入寒江雨。
<br>
<br>
<br>
<br>&nbsp;&nbsp; 卷257_17 【丁评事宅秋夜宴集】柳中庸 
<br>
<br>翠幕卷回廊，银灯开后堂。风惊拥砌叶，月冷满庭霜。 
<br>绮席人将醉，繁弦夜未央。共怜今促席，谁道客愁长。
<br>
<br>
<br>
<br>&nbsp;&nbsp; 卷257_18 【夜渡江（一作姚崇诗）】柳中庸 
<br>
<br>夜渚带浮烟，苍茫晦远天。舟轻不觉动，缆急始知牵。 
<br>听笛遥寻岸，闻香暗识莲。唯看去帆影，常恐客心悬。
<br>
<br>
<br>
<br>&nbsp;&nbsp; 卷257_19 【扬子途中】柳中庸 
<br>
<br>楚塞望苍然，寒林古戍边。秋风人渡水，落日雁飞天。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷258_1 【宴城东庄（一作崔惠诗，一作崔思诗）】崔惠童 
<br>
<br>一月主人笑几回，相逢相识且衔杯。
<br>眼看春色如流水，今日残花昨日开。
<br>
<br>
<br>&nbsp;&nbsp; 卷258_2 【宴城东庄】崔敏童 
<br>
<br>一年始有一年春，百岁曾无百岁人。
<br>能向花前几回醉，十千沽酒莫辞贫。
<br>
<br>
<br>
<br>&nbsp;&nbsp; 卷258_3 【奉和圣制早登太行山中言志】苗晋卿 
<br>
<br>金吾戒道清，羽骑动天声。砥路方南绝，重岩始北征。 
<br>关楼前望远，河邑下观平。喜气回舆合，祥风入旆轻。 
<br>祝尧三老至，会禹百神迎。月令农先急，春蒐礼复行。 
<br>仍亲后土祭，更理晋阳兵。不似劳车辙，空留八骏名。
<br>
<br>
<br>
<br>&nbsp;&nbsp; 卷258_4 【赋虞书歌】贾躭 
<br>
<br>众书之中虞书巧，体法自然归大道。不同怀素只攻颠， 
<br>岂类张芝惟创草。形势素，筋骨老，父子君臣相揖抱。 
<br>孤青似竹更飕飗，阔白如波长浩渺。能方正，不隳倒， 
<br>功夫未至难寻奥。须知孔子庙堂碑，便是青箱中至宝。
<br>
<br>
<br>
<br>&nbsp;&nbsp; 卷258_5 【云门山投龙诗】赵居贞 
<br>
<br>晓登云门山，直上一千尺。绝顶弥孤耸，盘途几倾窄。 
<br>前对竖裂峰，下临削成壁。阳巘灵芝秀，阴崖半天赤。 
<br>大壑静不波，渺溟无际极。是时雪初霁，冱寒水更积。 
<br>披展送龙仪，宁安服狐白。沛恩惟圣主，祈福在方伯。 
<br>三元章醮升，五域□□觌。帟幕翠微亘，机茵丹洞辟。 
<br>祝起鸣天鼓，拜传端素册。霞间朱绂萦，岚际黄裳襞。 
<br>玉策奉诚信，仙佩俟奔驿。香气入岫门，瑞云出岩石。 
<br>至诚必招感，大福旋来格。空中忽神言，帝寿万千百。
<br>
<br>
<br>
<br>&nbsp;&nbsp; 卷258_6 【扈从回銮应制】萧华 
<br>
<br>粤在秦京日，议乎封禅难。岂知陶唐主，道济苍生安。 
<br>惟彼烈祖事，增修实荣观。声名朝万国，玉帛礼三坛。 
<br>纂圣德重光，建元功载刊。仍开旧驰道，不记昔回銮。 
<br>羽卫摇晴日，弓戈生早寒。犹思检玉处，却望白云端。
<br>
<br>
<br>
<br>&nbsp;&nbsp; 卷258_7 【西河郡太原守张夫人挽歌】李岑2 
<br>
<br>鹊印庆仍传，鱼轩宠莫先。从夫元凯贵，训子孟轲贤。 
<br>龙是双归日，鸾非独舞年。哀荣今共尽，凄怆杜陵田。
<br>
<br>
<br>
<br>&nbsp;&nbsp; 卷258_8 【玄元皇帝应见贺圣祚无疆】李岑2 
<br>
<br>皇纲归有道，帝系祖玄元。运表南山祚，神通北极尊。 
<br>大同齐日月，兴废应乾坤。圣后趋庭礼，宗臣稽首言。 
<br>千官欣肆觐，万国贺深恩。锡宴云天接，飞声雷地喧。 
<br>祥光浮紫阁，喜气绕皇轩。未预承天命，空勤望帝门。
<br>
<br>
<br>
<br>&nbsp;&nbsp; 卷258_9 【复游浯溪】元友让 
<br>
<br>昔到才三岁，今来鬓已苍。剥苔看篆字，薙草觅书堂。 
<br>引客登台上，呼童扫树旁。石渠疏拥水，门径劚丛篁。 
<br>田地潜更主，林园尽废荒。悲凉问耆耋，疆界指垂杨。
<br>
<br>
<br>
<br>&nbsp;&nbsp; 卷258_10 【南溪别业】蒋冽 
<br>
<br>结宇依青嶂，开轩对绿畴。树交花两色，溪合水同流。 
<br>竹径春来扫，兰尊夜不收。逍遥自得意，鼓腹醉中游。
<br>
<br>
<br>
<br>&nbsp;&nbsp; 卷258_11 【古意】蒋冽 
<br>
<br>冉冉红罗帐，开君玉楼上。画作同心鸟，衔花两相向。 
<br>春风正可怜，吹映绿窗前。妾意空相感，君心何处边。
<br>
<br>
<br>
<br>&nbsp;&nbsp; 卷258_12 【台中书怀】蒋冽 
<br>
<br>持宪当休明，饬躬免颠沛。直绳备豪右，正色清冠盖。 
<br>寄切才恨薄，职雄班匪大。坐居三独中，立在百僚外。 
<br>简牍时休暇，依然秋兴多。披书唯骨鲠，循迹少闲和。 
<br>庭树凌霜柏，池倾萎露荷。岁寒应可见，感此遂成歌。
<br>
<br>
<br>
<br>&nbsp;&nbsp; 卷258_13 【经埋轮地】蒋冽 
<br>
<br>汉家张御史，晋国绿珠楼。时代邈已远，共谢洛阳秋。 
<br>洛阳大道边，旧地尚依然。下马独太息，扰扰城市喧。 
<br>时人欣绿珠，诗满金谷园。千载埋轮地，无人兴一言。 
<br>正直死犹忌，况乃未死前。汨罗有翻浪，恐是嫌屈原。 
<br>我闻太古水，上与天相连。如何一落地，又作九曲泉。 
<br>万古惟高步，可以旌我贤。
<br>
<br>
<br>
<br>&nbsp;&nbsp; 卷258_14 【山行见鹊巢】蒋冽 
<br>
<br>鹊巢性本高，更在西山木。朝下清泉戏，夜近明月宿。 
<br>非直避网罗，兼能免倾覆。岂忧五陵子，挟弹来相逐。
<br>
<br>
<br>
<br>&nbsp;&nbsp; 卷258_15 【巫山之阳，香溪之阴，明妃神女旧迹存焉】蒋冽 
<br>
<br>神女归巫峡，明妃入汉宫。捣衣馀石在，荐枕旧台空。 
<br>行雨有时度，溪流何日穷。至今词赋里，凄怆写遗风。
<br>
<br>
<br>
<br>&nbsp;&nbsp; 卷258_16 【夜飞鹊】蒋冽 
<br>
<br>北林夜方久，南月影频移。何啻飞三匝，犹言未得枝。
<br>
<br>
<br>
<br>&nbsp;&nbsp; 卷258_17 【途次维扬望京口寄白下诸公】蒋涣 
<br>
<br>北望情何限，南行路转深。晚帆低荻叶，寒日下枫林。 
<br>云白兰陵渚，烟青建业岑。江天秋向尽，无处不伤心。
<br>
<br>
<br>
<br>&nbsp;&nbsp; 卷258_18 【登栖霞寺塔】蒋涣 
<br>
<br>三休寻磴道，九折步云霓。瀍涧临江北，郊原极海西。 
<br>沙平瓜步出，树远绿杨低。南指晴天外，青峰是会稽。
<br>
<br>
<br>
<br>&nbsp;&nbsp; 卷258_19 【和徐侍郎书丛筱韵】蒋涣 
<br>
<br>中禁夕沈沈，幽篁别作林。色连鸡树近，影落凤池深。 
<br>为重凌霜节，能虚应物心。年年承雨露，长对紫庭阴。
<br>
<br>
<br>
<br>&nbsp;&nbsp; 卷258_20 【故太常卿赠礼部尚书李公及夫人挽歌二首】蒋涣 
<br>
<br>白简尝持宪，黄图复尹京。能标百郡则，威肃一朝清。 
<br>典秩崇三礼，临戎振五兵。更闻传世业，才子有高名。
<br>
<br>封树遵同穴，生平此共归。镜埋鸾已去，泉掩凤何飞。 
<br>薤挽疑笳曲，松风思翟衣。扬名将宠赠，泉路满光辉。
<br>
<br>
<br>
<br>&nbsp;&nbsp; 卷258_21 【挽涌泉寺僧怀玉】段怀然 
<br>
<br>我师一念登初地，佛国笙歌两度来。
<br>唯有门前古槐树，枝低只为挂银台。
<br>
<br>
<br>
<br>&nbsp;&nbsp; 卷258_22 【辞房相公】张偁 
<br>
<br>秋风飒飒雨霏霏，愁杀恓遑一布衣。
<br>辞君且作随阳鸟，海内无家何处归。
<br>
<br>
<br>
<br>&nbsp;&nbsp; 卷258_23 【移耶溪旧居呈陈元初校书】陈孙 
<br>
<br>鸡犬渔舟里，长谣任兴行。即令邀客醉，已被远山迎。 
<br>书笈将非重，荷衣著甚轻。谢安无个事，忽起为苍生。
<br>
<br>
<br>
<br>&nbsp;&nbsp; 卷258_24 【西河郡太原守张夫人挽歌（一作李岑诗）】李峰 
<br>
<br>鹊印庆仍传，鱼轩宠莫先。从夫元凯贵，训子孟轲贤。 
<br>龙是双归日，鸾非独舞年。哀荣今共尽，凄怆杜陵田。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
