<HTML>
<HEAD>
<TITLE>全唐诗 卷274-277 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷274-277</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷274-277</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6109"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷274-277')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷274-277]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷274_1 【酬崔法曹遗剑】戴叔伦 
<br>
<br>临风脱佩剑，相劝静胡尘。自料无筋力，何由答故人。
<br>
<br>
<br>&nbsp;&nbsp; 卷274_2 【敬报孙常州二首】戴叔伦 
<br>
<br>衰病苦奔走，未尝追旧游。何言问憔悴，此日驻方舟。
<br>
<br>远道曳故屐，馀春会高斋。因言别离久，得尽平生怀。
<br>
<br>
<br>
<br>&nbsp;&nbsp; 卷274_3 【将赴东阳留上包谏议】戴叔伦 
<br>
<br>敝邑连山远，仙舟数刻同。多惭屡回首，前路在泥中。
<br>
<br>
<br>
<br>&nbsp;&nbsp; 卷274_4 【答崔法曹】戴叔伦 
<br>
<br>后会知不远，今欢亦愿留。江天梅雨散，况在月中楼。
<br>
<br>
<br>
<br>&nbsp;&nbsp; 卷274_5 【问严居士易】戴叔伦 
<br>
<br>自公来问易，不复待加年。更有垂帘会，遥知续草玄。
<br>
<br>
<br>
<br>&nbsp;&nbsp; 卷274_6 【新年第二夜答处上人宿玉芝观见寄】戴叔伦 
<br>
<br>阳春已三日，会友闻昨夜。可爱剡溪僧，独寻陶景舍。
<br>
<br>
<br>
<br>&nbsp;&nbsp; 卷274_7 【赴抚州对酬崔法曹夜雨滴空阶五首】戴叔伦 
<br>
<br>雨落湿孤客，心惊比栖鸟。空阶夜滴繁，相乱应到晓。
<br>
<br>高会枣树宅，清言莲社僧。两乡同夜雨，旅馆又无灯。
<br>
<br>谤议不自辨，亲朋那得知。雨中驱马去，非是独伤离。
<br>
<br>离室雨初晦，客程云陡暗。方为对吏人，敢望邮童探。
<br>
<br>纵酒常掷盏，狂歌时入室。离群怨雨声，幽抑方成疾。
<br>
<br>
<br>
<br>&nbsp;&nbsp; 卷274_8 【又酬晓灯离暗室五首】戴叔伦 
<br>
<br>知疑奸叟谤，闲与情人话。犹是别时灯，不眠同此夜。
<br>
<br>寒灯扬晓焰，重屋惊春雨。应想远行人，路逢泥泞阻。
<br>
<br>灯光照虚屋，雨影悬空壁。一向檐下声，远来愁处滴。
<br>
<br>楚僧话寂灭，俗虑比虚空。赖有残灯喻，相传昏暗中。
<br>
<br>雨声乱灯影，明灭在空阶。并枉五言赠，知同万里怀。
<br>
<br>
<br>
<br>&nbsp;&nbsp; 卷274_9 【同赋龙沙墅】戴叔伦 
<br>
<br>回转沙岸近，欹斜林岭重。因君访遗迹，此日见真龙。
<br>
<br>
<br>
<br>&nbsp;&nbsp; 卷274_10 【昭君词】戴叔伦 
<br>
<br>汉宫若远近，路在寒沙上。到死不得归，何人共南望。
<br>
<br>
<br>
<br>&nbsp;&nbsp; 卷274_11 【劝陆三饮酒】戴叔伦 
<br>
<br>寒郊好天气，劝酒莫辞频。扰扰钟陵市，无穷不醉人。
<br>
<br>
<br>
<br>&nbsp;&nbsp; 卷274_12 【关山月二首】戴叔伦 
<br>
<br>月出照关山，秋风人未还。清光无远近，乡泪半书间。
<br>
<br>一雁过连营，繁霜覆古城。胡笳在何处，半夜起边声。
<br>
<br>
<br>
<br>&nbsp;&nbsp; 卷274_13 【送王司直】戴叔伦 
<br>
<br>西塞云山远，东风道路长。人心胜潮水，相送过浔阳。
<br>
<br>
<br>
<br>&nbsp;&nbsp; 卷274_14 【宿无可上人房】戴叔伦 
<br>
<br>偶来人境外，何处染嚣尘。倘许栖林下，僧中老此身。
<br>
<br>
<br>
<br>&nbsp;&nbsp; 卷274_15 【山居】戴叔伦 
<br>
<br>麋鹿自成群，何人到白云。山中无外事，终日醉醺醺。
<br>
<br>
<br>
<br>&nbsp;&nbsp; 卷274_16 【口号】戴叔伦 
<br>
<br>白发千茎雪，寒窗懒著书。最怜吟苜蓿，不及向桑榆。
<br>
<br>
<br>
<br>&nbsp;&nbsp; 卷274_17 【夜坐】戴叔伦 
<br>
<br>夜静河汉高，独坐庭前月。忽起故园思，动作经年别。
<br>
<br>
<br>
<br>&nbsp;&nbsp; 卷274_18 【堤上柳】戴叔伦 
<br>
<br>垂柳万条丝，春来织别离。行人攀折处，闺妾断肠时。
<br>
<br>
<br>
<br>&nbsp;&nbsp; 卷274_19 【遣兴】戴叔伦 
<br>
<br>明月临沧海，闲云恋故山。诗名满天下，终日掩柴关。
<br>
<br>
<br>
<br>&nbsp;&nbsp; 卷274_20 【赠张挥使】戴叔伦 
<br>
<br>谪戍孤城小，思家万里遥。汉廷求卫霍，剑珮上青霄。
<br>
<br>
<br>
<br>&nbsp;&nbsp; 卷274_21 【偶成】戴叔伦 
<br>
<br>野水连天碧，峰峦入海青。沧浪者谁子，一曲醉中听。
<br>
<br>
<br>
<br>&nbsp;&nbsp; 卷274_22 【画蝉】戴叔伦 
<br>
<br>饮露身何洁，吟风韵更长。斜阳千万树，无处避螳螂。
<br>
<br>
<br>
<br>&nbsp;&nbsp; 卷274_23 【题天柱山图】戴叔伦 
<br>
<br>拔翠五云中，擎天不计功。谁能凌绝顶，看取日升东。
<br>
<br>
<br>
<br>&nbsp;&nbsp; 卷274_24 【松鹤】戴叔伦 
<br>
<br>雨湿松阴凉，风落松花细。独鹤爱清幽，飞来不飞去。
<br>
<br>
<br>
<br>&nbsp;&nbsp; 卷274_25 【草堂一上人】戴叔伦 
<br>
<br>一公持一钵，相复度遥岑。地瘦无黄独，春来草更深。
<br>
<br>
<br>
<br>&nbsp;&nbsp; 卷274_26 【题黄司直园】戴叔伦 
<br>
<br>为忆去年梅，凌寒特地来。门前空腊尽，浑未有花开。
<br>
<br>
<br>
<br>&nbsp;&nbsp; 卷274_27 【北山游亭】戴叔伦 
<br>
<br>西崦水泠泠，沿冈有游亭。自从春草长，遥见只青青。
<br>
<br>
<br>
<br>&nbsp;&nbsp; 卷274_28 【赠李唐山人（一作李山人唐）】戴叔伦 
<br>
<br>此意无所欲，闭门风景迟。柳条将白发，相对共垂丝。
<br>
<br>
<br>
<br>&nbsp;&nbsp; 卷274_29 【题秦隐君丽句亭】戴叔伦 
<br>
<br>北人归欲尽，犹自住萧山。闭户不曾出，诗名满世间。
<br>
<br>
<br>
<br>&nbsp;&nbsp; 卷274_30 【答孙常州见忆】戴叔伦 
<br>
<br>画鹢春风里，迢遥去若飞。那能寄相忆，不并子猷归。
<br>
<br>
<br>
<br>&nbsp;&nbsp; 卷274_31 【送裴明州（一本有郎中徵三字）效南朝体】戴叔伦 
<br>
<br>沅水连湘水，千波万浪中。知郎未得去，惭愧石尤风。
<br>
<br>
<br>
<br>&nbsp;&nbsp; 卷274_32 【戏留顾十一明府】戴叔伦 
<br>
<br>江明雨初歇，山暗云犹湿。未可动归桡，前程风浪急。
<br>
<br>
<br>
<br>&nbsp;&nbsp; 卷274_33 【答崔载华】戴叔伦 
<br>
<br>文案日成堆，愁眉拽不开。偷归瓮间卧，逢个楚狂来。
<br>
<br>
<br>
<br>&nbsp;&nbsp; 卷274_34 【将赴行营劝客同醉】戴叔伦 
<br>
<br>丝管霜天夜，烟尘淮水西。明朝上征去，相伴醉如泥。
<br>
<br>
<br>
<br>&nbsp;&nbsp; 卷274_35 【夏夜江楼会别】戴叔伦 
<br>
<br>不作十日别，烦君此相留。雨馀江上月，好醉竹间楼。
<br>
<br>
<br>
<br>&nbsp;&nbsp; 卷274_36 【岁除日奉推事使牒追赴抚州辨…处士上人同赋人字口号】戴叔伦 
<br>
<br>上国杳未到，流年忽复新。回车不自识，君定送何人。
<br>
<br>
<br>
<br>&nbsp;&nbsp; 卷274_37 【江馆会别】戴叔伦 
<br>
<br>离亭一会宿，能有几人同。莫以回车泣，前途不尽穷。
<br>
<br>
<br>
<br>&nbsp;&nbsp; 卷274_38 【容州回逢陆三别】戴叔伦 
<br>
<br>西南积水远，老病喜生归。此地故人别，空馀泪满衣。
<br>
<br>
<br>
<br>&nbsp;&nbsp; 卷274_39 【古意寄呈王侍郎】戴叔伦 
<br>
<br>夜光贮怀袖，待报一顾恩。日向江湖老，此心谁为论。
<br>
<br>
<br>
<br>&nbsp;&nbsp; 卷274_40 【送李大夫渡口阻风】戴叔伦 
<br>
<br>浪息定何时，龙门到恐迟。轻舟不敢渡，空立望旌旗。
<br>
<br>
<br>
<br>&nbsp;&nbsp; 卷274_41 【过三闾庙】戴叔伦 
<br>
<br>沅湘流不尽，屈宋怨何深。日暮秋烟起，萧萧枫树林。
<br>
<br>
<br>
<br>&nbsp;&nbsp; 卷274_42 【泊湘口】戴叔伦 
<br>
<br>湘山千岭树，桂水九秋波。露重猿声绝，风清月色多。
<br>
<br>
<br>
<br>&nbsp;&nbsp; 卷274_43 【游道林寺】戴叔伦 
<br>
<br>佳山路不远，俗侣到常稀。及此烟霞暮，相看复欲归。
<br>
<br>
<br>
<br>&nbsp;&nbsp; 卷274_44 【后宫曲】戴叔伦 
<br>
<br>初入长门宫，谓言君戏妾。宁知秋风至，吹尽庭前叶。
<br>
<br>
<br>
<br>&nbsp;&nbsp; 卷274_45 【新别离（一作戎昱诗）】戴叔伦 
<br>
<br>手把杏花枝，未曾经别离。黄昏掩闺后，寂寞心自知。
<br>
<br>
<br>
<br>&nbsp;&nbsp; 卷274_46 【夏日登鹤岩偶成】戴叔伦 
<br>
<br>天风吹我上层冈，露洒长松六月凉。
<br>愿借老僧双白鹤，碧云深处共翱翔。
<br>
<br>
<br>
<br>&nbsp;&nbsp; 卷274_47 【题净居寺】戴叔伦 
<br>
<br>玉壶山下云居寺，六百年来选佛场。
<br>满地白云关不住，石泉流出落花香。
<br>
<br>
<br>
<br>&nbsp;&nbsp; 卷274_48 【昭君词】戴叔伦 
<br>
<br>汉家宫阙梦中归，几度毡房泪湿衣。
<br>惆怅不如边雁影，秋风犹得向南飞。
<br>
<br>
<br>
<br>&nbsp;&nbsp; 卷274_49 【织女词】戴叔伦 
<br>
<br>凤梭停织鹊无音，梦忆仙郎夜夜心。
<br>难得相逢容易别，银河争似妾愁深。
<br>
<br>
<br>
<br>&nbsp;&nbsp; 卷274_50 【塞上曲二首】戴叔伦 
<br>
<br>军门频纳受降书，一剑横行万里馀。
<br>汉祖谩夸娄敬策，却将公主嫁单于。
<br>
<br>汉家旌帜满阴山，不遣胡儿匹马还。
<br>愿得此身长报国，何须生入玉门关。
<br>
<br>
<br>
<br>&nbsp;&nbsp; 卷274_51 【闺怨】戴叔伦 
<br>
<br>看花无语泪如倾，多少春风怨别情。
<br>不识玉门关外路，梦中昨夜到边城。
<br>
<br>
<br>
<br>&nbsp;&nbsp; 卷274_52 【春怨】戴叔伦 
<br>
<br>金鸭香消欲断魂，梨花春雨掩重门。
<br>欲知别后相思意，回看罗衣积泪痕。
<br>
<br>
<br>
<br>&nbsp;&nbsp; 卷274_53 【旅次寄湖南张郎中】戴叔伦 
<br>
<br>闭门茅底偶为邻，北阮那怜南阮贫。
<br>却是梅花无世态，隔墙分送一枝春。
<br>
<br>
<br>
<br>&nbsp;&nbsp; 卷274_54 【题友人山居】戴叔伦 
<br>
<br>四郭青山处处同，客怀无计答秋风。
<br>数家茅屋清溪上，千树蝉声落日中。
<br>
<br>
<br>
<br>&nbsp;&nbsp; 卷274_55 【别郑谷】戴叔伦 
<br>
<br>朝阳斋前桃李树，手栽清荫接比邻。
<br>明年此地看花发，愁向东风忆故人。
<br>
<br>
<br>
<br>&nbsp;&nbsp; 卷274_56 【赠鹤林上人】戴叔伦 
<br>
<br>日日涧边寻茯芩，岩扉常掩凤山青。
<br>归来挂衲高林下，自剪芭蕉写佛经。
<br>
<br>
<br>
<br>&nbsp;&nbsp; 卷274_57 【题稚川山水】戴叔伦 
<br>
<br>松下茅亭五月凉，汀沙云树晚苍苍。
<br>行人无限秋风思，隔水青山似故乡。
<br>
<br>
<br>
<br>&nbsp;&nbsp; 卷274_58 【过柳溪道院】戴叔伦 
<br>
<br>溪上谁家掩竹扉，鸟啼浑似惜春晖。
<br>日斜深巷无人迹，时见梨花片片飞。
<br>
<br>
<br>
<br>&nbsp;&nbsp; 卷274_59 【荔枝】戴叔伦 
<br>
<br>红颗真珠诚可爱，白须太守亦何痴。
<br>十年结子知谁在，自向中庭种荔枝。
<br>
<br>
<br>
<br>&nbsp;&nbsp; 卷274_60 【忆原上人】戴叔伦 
<br>
<br>一两棕鞋八尺藤，广陵行遍又金陵。
<br>不知竹雨竹风夜，吟对秋山那寺灯。
<br>
<br>
<br>
<br>&nbsp;&nbsp; 卷274_61 【闲思】戴叔伦 
<br>
<br>伯劳东去鹤西还，云总无心亦度山。
<br>何似严陵滩上客，一竿长伴白鸥闲。
<br>
<br>
<br>
<br>&nbsp;&nbsp; 卷274_62 【兰溪棹歌】戴叔伦 
<br>
<br>凉月如眉挂柳湾，越中山色镜中看。
<br>兰溪三日桃花雨，半夜鲤鱼来上滩。
<br>
<br>
<br>
<br>&nbsp;&nbsp; 卷274_63 【苏溪亭】戴叔伦 
<br>
<br>苏溪亭上草漫漫，谁倚东风十二阑。
<br>燕子不归春事晚，一汀烟雨杏花寒。
<br>
<br>
<br>
<br>&nbsp;&nbsp; 卷274_64 【敬酬陆山人二首】戴叔伦 
<br>
<br>党议连诛不可闻，直臣高士去纷纷。
<br>当时漏夺无人问，出宰东阳笑杀君。
<br>
<br>由来海畔逐樵渔，奉诏因乘使者车。
<br>却掌山中子男印，自看犹是旧潜夫。
<br>
<br>
<br>
<br>&nbsp;&nbsp; 卷274_65 【答崔法曹赋四雪】戴叔伦 
<br>
<br>楚僧蹑雪来招隐，先访高人积雪中。
<br>已别剡溪逢雪去，雪山修道与师同。
<br>
<br>
<br>
<br>&nbsp;&nbsp; 卷274_66 【抚州被推昭雪答陆太祝三首】戴叔伦 
<br>
<br>求理由来许便宜，汉朝龚遂不为疵。
<br>如今谤起翻成累，唯有新人子细知。
<br>
<br>贫交相爱果无疑，共向人间听直词。
<br>从古以来何限枉，惭知暗室不曾欺。
<br>
<br>春风旅馆长庭芜，俯首低眉一老夫。
<br>已对铁冠穷事本，不知廷尉念冤无。
<br>
<br>
<br>
<br>&nbsp;&nbsp; 卷274_67 【送独孤cl还京】戴叔伦 
<br>
<br>举家相逐还乡去，不向秋风怨别时。
<br>湖水两重山万里，定知行尽到京师。
<br>
<br>
<br>
<br>&nbsp;&nbsp; 卷274_68 【临流送顾东阳】戴叔伦 
<br>
<br>海上独归惭不及，邑中遗爱定无双。
<br>兰桡起唱逐流去，却恨山溪通外江。
<br>
<br>
<br>
<br>&nbsp;&nbsp; 卷274_69 【行营送马侍御】戴叔伦 
<br>
<br>万里羽书来未绝，五关烽火昼仍传。
<br>故人多病尽归去，唯有刘桢不得眠。
<br>
<br>
<br>
<br>&nbsp;&nbsp; 卷274_70 【送秦系】戴叔伦 
<br>
<br>五都来往无旧业，一代公卿尽故人。
<br>不肯低头受羁束，远师溪上拂缨尘。
<br>
<br>
<br>
<br>&nbsp;&nbsp; 卷274_71 【送裴判官回湖南】戴叔伦 
<br>
<br>莫怕南风且尽欢，湘山多雨夏中寒。
<br>送君万里不觉远，此地曾为心铁官。
<br>
<br>
<br>
<br>&nbsp;&nbsp; 卷274_72 【再巡道永留别】戴叔伦 
<br>
<br>鬓下初惊白发时，更逢离别助秋悲。
<br>从今不学四方事，已共家人海上期。
<br>
<br>
<br>
<br>&nbsp;&nbsp; 卷274_73 【别崔法曹】戴叔伦 
<br>
<br>欲作别离西入秦，芝田枣径往来频。
<br>东湖此夕更留醉，逢著庐山学道人。
<br>
<br>
<br>
<br>&nbsp;&nbsp; 卷274_74 【送萧二】戴叔伦 
<br>
<br>拟向田间老此身，寒郊怨别甚於春。
<br>又闻故里朋游尽，到日知逢何处人。
<br>
<br>
<br>
<br>&nbsp;&nbsp; 卷274_75 【湘川野望】戴叔伦 
<br>
<br>怀王独与佞人谋，闻道忠臣入乱流。
<br>今日登高望不见，楚云湘水各悠悠。
<br>
<br>
<br>
<br>&nbsp;&nbsp; 卷274_76 【将至道州寄李使君】戴叔伦 
<br>
<br>九疑深路绕山回，木落天清猿昼哀。
<br>犹隔箫韶一峰在，遥传五马向东来。
<br>
<br>
<br>
<br>&nbsp;&nbsp; 卷274_77 【与虞沔州谒藏真上人】戴叔伦 
<br>
<br>故侯将我到山中，更上西峰见远公。
<br>共问置心何处好，主人挥手指虚空。
<br>
<br>
<br>
<br>&nbsp;&nbsp; 卷274_78 【题招隐寺】戴叔伦 
<br>
<br>昨日临川谢病还，求田问舍独相关。
<br>宋时有井如今在，却种胡麻不买山。
<br>
<br>
<br>
<br>&nbsp;&nbsp; 卷274_79 【过珥渎单老（一作宅）】戴叔伦 
<br>
<br>毫末成围海变田，单家依旧住溪边。
<br>比来已向人间老，今日相过却少年。
<br>
<br>
<br>
<br>&nbsp;&nbsp; 卷274_80 【族兄各年八十馀见招游洞】戴叔伦 
<br>
<br>鹤发婆娑乡里亲，相邀共看往年春。
<br>拟将儿女归来住，且是茅山见老人。
<br>
<br>
<br>
<br>&nbsp;&nbsp; 卷274_81 【登高回乘月寻僧】戴叔伦 
<br>
<br>插鬓茱萸来未尽，共随明月下沙堆。
<br>高缁寂寂不相问，醉客无端入定来。
<br>
<br>
<br>
<br>&nbsp;&nbsp; 卷274_82 【赠殷亮】戴叔伦 
<br>
<br>日日河边见水流，伤春未已复悲秋。
<br>山中旧宅无人住，来往风尘共白头。
<br>
<br>
<br>
<br>&nbsp;&nbsp; 卷274_83 【夜发袁江寄李颍川刘侍御】戴叔伦 
<br>
<br>半夜回舟入楚乡，月明山水共苍苍。
<br>孤猿更叫秋风里，不是愁人亦断肠。
<br>
<br>
<br>
<br>&nbsp;&nbsp; 卷274_84 【对酒示申屠学士】戴叔伦 
<br>
<br>三重江水万重山，山里春风度日闲。
<br>且向白云求一醉，莫教愁梦到乡关。
<br>
<br>
<br>
<br>&nbsp;&nbsp; 卷274_85 【对月答袁明府】戴叔伦 
<br>
<br>山下孤城月上迟，相留一醉本无期。
<br>明年此夕游何处，纵有清光知对谁。
<br>
<br>
<br>
<br>&nbsp;&nbsp; 卷274_86 【送前上饶严明府摄玉山】戴叔伦 
<br>
<br>家在故林吴楚间，冰为溪水玉为山。
<br>更将旧政化邻邑，遥见逋人相逐还。
<br>
<br>
<br>
<br>&nbsp;&nbsp; 卷274_87 【听歌回马上赠崔法曹】戴叔伦 
<br>
<br>秋风里许杏花开，杏树傍边醉客来。
<br>共待夜深听一曲，醒人骑马断肠回。
<br>
<br>
<br>
<br>&nbsp;&nbsp; 卷274_88 【酬骆侍御答诗】戴叔伦 
<br>
<br>风传画阁空知晓，雨湿江城不见春。
<br>堆案绕床君莫怪，已经愁思古时人。
<br>
<br>
<br>
<br>&nbsp;&nbsp; 卷274_89 【送孙直游郴州】戴叔伦 
<br>
<br>孤舟上水过湘沅，桂岭南枝花正繁。
<br>行客自知心有托，不闻惊浪与啼猿。
<br>
<br>
<br>
<br>&nbsp;&nbsp; 卷274_90 【麓山寺会送尹秀才】戴叔伦 
<br>
<br>湖上逢君亦不闲，暂将离别到深山。
<br>飘蓬惊鸟那自定，强欲相留云树间。
<br>
<br>
<br>
<br>&nbsp;&nbsp; 卷274_91 【送董颋】戴叔伦 
<br>
<br>霜雁群飞下楚田，羁人掩泪望秦天。
<br>君行江海无定所，别后相思何处边。
<br>
<br>
<br>
<br>&nbsp;&nbsp; 卷274_92 【别张员外】戴叔伦 
<br>
<br>木叶纷纷湘水滨，此中何事往频频。
<br>临风自笑归时晚，更送浮云逐故人。
<br>
<br>
<br>
<br>&nbsp;&nbsp; 卷274_93 【送张评事】戴叔伦 
<br>
<br>城郭喧喧争送远，危梁袅袅渡东津。
<br>杨花展转引征骑，莫怪山中多看人。
<br>
<br>
<br>
<br>&nbsp;&nbsp; 卷274_94 【送吕少府】戴叔伦 
<br>
<br>共醉流芳独归去，故园高士日相亲。
<br>深山古路无杨柳，折取桐花寄远人。
<br>
<br>
<br>
<br>&nbsp;&nbsp; 卷274_95 【送人游岭南】戴叔伦 
<br>
<br>少别华阳万里游，近南风景不曾秋。
<br>红芳绿笋是行路，纵有啼猿听却幽。
<br>
<br>
<br>
<br>&nbsp;&nbsp; 卷274_96 【妻亡后别妻弟】戴叔伦 
<br>
<br>杨柳青青满路垂，赠行惟折古松枝。
<br>停舟一对湘江哭，哭罢无言君自知。
<br>
<br>
<br>
<br>&nbsp;&nbsp; 卷274_97 【和崔法曹建溪闻猿】戴叔伦 
<br>
<br>曾向巫山峡里行，羁猿一叫一回惊。
<br>闻道建溪肠欲断，的知断著第三声。
<br>
<br>
<br>
<br>&nbsp;&nbsp; 卷274_98 【湘南即事】戴叔伦 
<br>
<br>卢橘花开枫叶衰，出门何处望京师。
<br>沅湘日夜东流去，不为愁人住少时。
<br>
<br>
<br>
<br>&nbsp;&nbsp; 卷274_99 【代书寄京洛旧游】戴叔伦 
<br>
<br>今年十月温风起，湘水悠悠生白蘋。
<br>欲寄远书还不敢，却愁惊动故乡人。
<br>
<br>
<br>
<br>&nbsp;&nbsp; 卷274_100 【蕲州行营作】戴叔伦 
<br>
<br>蕲水城西向北看，桃花落尽柳花残。
<br>朱旗半卷山川小，白马连嘶草树寒。
<br>
<br>
<br>
<br>&nbsp;&nbsp; 卷274_101 【题武当逸禅师兰若】戴叔伦 
<br>
<br>我身本似远行客，况是乱时多病身。
<br>经山涉水向何处，羞见竹林禅定人。
<br>
<br>
<br>
<br>&nbsp;&nbsp; 卷274_102 【谷城逢杨评事】戴叔伦 
<br>
<br>远自五陵独窜身，筑阳山中归路新。
<br>横流夜长不得渡，驻马荒亭逢故人。
<br>
<br>
<br>
<br>&nbsp;&nbsp; 卷274_103 【听韩使君美人歌】戴叔伦 
<br>
<br>仙人此夜忽凌波，更唱瑶台一遍歌。
<br>嫁与将军天上住，人间可得再相过。
<br>
<br>
<br>
<br>&nbsp;&nbsp; 卷274_104 【转应词】戴叔伦 
<br>
<br>边草，边草，边草尽来共老。山南山北雪晴， 
<br>千里万里月明。明月，明月，胡笳一声愁绝。
<br>
<br>
<br>
<br>&nbsp;&nbsp; 卷274_105 【精舍对雨】戴叔伦 
<br>
<br>空门寂寂澹吾身，溪雨微微洗客尘。
<br>卧向白云晴未尽，任他黄鸟醉芳春。
<br>
<br>
<br>
<br>&nbsp;&nbsp; 卷274_106 【宿灌阳滩】戴叔伦 
<br>
<br>十月江边芦叶飞，灌阳滩冷上舟迟。
<br>今朝未遇高风便，还与沙鸥宿水湄。
<br>
<br>
<br>
<br>&nbsp;&nbsp; 卷274_107 【酬赠张众甫】戴叔伦 
<br>
<br>野人无本意，散木任天材。分向空山老，何言上苑来。 
<br>迢遥千里道，依倚九层台。出处宁知命，轮辕岂自媒。 
<br>更惭张处士，相与别蒿莱。
<br>
<br>
<br>
<br>&nbsp;&nbsp; 卷274_108 【客舍秋怀呈骆正字士则】戴叔伦 
<br>
<br>无言堪自喻，偶坐更相悲。木落惊年长，门闲惜草衰。 
<br>买山犹未得，谏猎又非时。设被浮名系，归休渐欲迟。
<br>
<br>
<br>
<br>&nbsp;&nbsp; 卷274_109 【寄中书李舍人纾】戴叔伦 
<br>
<br>萍翻蓬自卷，不共本心期。复入重城里，频看百草滋。 
<br>水流归思远，花发长年悲。尽日春风起，无人见此时。
<br>
<br>
<br>
<br>&nbsp;&nbsp; 卷274_110 【赠康老人洽】戴叔伦 
<br>
<br>酒泉布衣旧才子，少小知名帝城里。一篇飞入九重门， 
<br>乐府喧喧闻至尊。宫中美人皆唱得，七贵因之尽相识。 
<br>南邻北里日经过，处处淹留乐事多。不脱弊裘轻锦绮， 
<br>长吟佳句掩笙歌。贤王贵主於我厚，骏马苍头如己有。 
<br>暗将心事隔风尘，尽掷年光逐杯酒。青门几度见春归， 
<br>折柳寻花送落晖。杜陵往往逢秋暮，望月临风攀古树。 
<br>繁霜入鬓何足论，旧国连天不知处。尔来倏忽五十年， 
<br>却忆当时思眇然。多识故侯悲宿草，曾看流水没桑田。 
<br>百人会中一身在，被褐饮瓢终不改。陌头车马共营营， 
<br>不解如君任此生。
<br>
<br>
<br>
<br>&nbsp;&nbsp; 卷274_111 【暮春游长沙东湖赠辛兖州巢父二首】戴叔伦 
<br>
<br>湘流分曲浦，缭绕古城东。岸转千家合，林开一镜空。 
<br>人生无事少，心赏几回同。且复忘羁束，悠悠落照中。
<br>
<br>回环路不尽，历览意弥新。古木畲田火，澄江荡桨人。 
<br>缓歌寻极浦，一醉送残春。莫恨长沙远，他年忆此辰。
<br>
<br>
<br>
<br>&nbsp;&nbsp; 卷274_112 【同兖州张秀才过王侍御参谋宅赋十韵（柳字）】戴叔伦 
<br>
<br>十年官不进，敛迹无怨咎。漂荡海内游，淹留楚乡久。 
<br>因参戎幕下，寄宅湘川口。翦竹开广庭，瞻山敞虚牖。 
<br>闲门早春至，陋巷新晴后。覆地落残梅，和风袅轻柳。 
<br>逢迎车马客，邀结风尘友。意惬时会文，夜长聊饮酒。 
<br>秉心转孤直，沈照随可否。岂学屈大夫，忧惭对渔叟。
<br>
<br>
<br>
<br>&nbsp;&nbsp; 卷274_113 【同辛兖州巢父卢副端岳相思献酬…兼呈辛魏二院长杨长宁】戴叔伦 
<br>
<br>暮角发高城，情人坐中起。临觞不及醉，分散秋风里。 
<br>虽有明日期，离心若千里。前欢反惆怅，后会还如此。 
<br>焉得夜淹留，一回终宴喜。羁游复牵役，皆去重湖水。 
<br>早晚泛归舟，吾从数君子。
<br>
<br>
<br>
<br>&nbsp;&nbsp; 卷274_114 【酬袁太祝长卿小湖村山居书怀见寄】戴叔伦 
<br>
<br>背江居隙地，辞职作遗人。耕凿资馀力，樵渔逐四邻。 
<br>麦秋桑叶大，梅雨稻田新。篱落栽山果，池塘养海鳞。 
<br>放歌聊自足，幽思忽相亲。余亦归休者，依君老此身。
<br>
<br>
<br>
<br>&nbsp;&nbsp; 卷274_115 【送汶水王明府】戴叔伦 
<br>
<br>何时别故乡，归去佩铜章。亲族移家尽，闾阎百战场。 
<br>背关馀古木，近塞足风霜。遗老应相贺，知君不下堂。
<br>
<br>
<br>
<br>&nbsp;&nbsp; 卷274_116 【奉同汴州李相公勉送郭布殿中出巡】戴叔伦 
<br>
<br>轩车出东阁，都邑绕南河。马首先春至，人心比岁和。 
<br>省风传隐恤，持法去烦苛。却想埋轮者，论功此日多。
<br>
<br>
<br>
<br>&nbsp;&nbsp; 卷274_117 【送东阳顾明府罢归】戴叔伦 
<br>
<br>祖帐临鲛室，黎人拥鹢舟。坐蓝高士去，继组鄙夫留。 
<br>白日落寒水，青枫绕曲洲。相看作离别，一倍不禁愁。
<br>
<br>
<br>
<br>&nbsp;&nbsp; 卷274_118 【抚州对事后送外生宋垓归饶州觐侍呈上姊夫】戴叔伦 
<br>
<br>淮汴初丧乱，蒋山烽火起。与君随亲族，奔迸辞故里。 
<br>京口附商客，海门正狂风。忧心不敢住，夜发惊浪中。 
<br>云开方见日，潮尽炉峰出。石壁转棠阴，鄱阳寄茅室。 
<br>淹留三十年，分种越人田。骨肉无半在，乡园犹未旋。 
<br>尔家习文艺，旁究天人际。父子自相传，优游聊卒岁。 
<br>学成不求达，道胜那厌贫。时入闾巷醉，好是羲皇人。 
<br>顷因物役牵，偶逐簪组辈。谤书喧朝市，抚己惭浅昧。 
<br>世业大小礼，近通颜谢诗。念渠还领会，非敢独为师。
<br>
<br>
<br>
<br>&nbsp;&nbsp; 卷274_119 【永康孙明府颋秩满将归枉路访别】戴叔伦 
<br>
<br>门前水流咽，城下乱山多。非是还家路，宁知枉骑过。 
<br>风烟复欲隔，悲笑屡相和。不学陶公醉，无因奈别何。
<br>
<br>
<br>
<br>&nbsp;&nbsp; 卷274_120 【将赴湖南留别东阳旧僚兼示吏人】戴叔伦 
<br>
<br>智力苦不足，黎甿殊未安。忽从新命去，复隔旧僚欢。 
<br>晓路整车马，离亭会衣冠。冰坚细流咽，烧尽乱峰寒。 
<br>耆老相饯送，儿童亦悲酸。桐乡寄生怨，欲话此情难。
<br>
<br>
<br>
<br>&nbsp;&nbsp; 卷274_121 【抚州处士胡泛见送北回两馆至南昌县界查溪兰若别】戴叔伦 
<br>
<br>移樽铺山曲，祖帐查溪阴。铺山即远道，查溪非故林。 
<br>凄然诵新诗，落泪沾素襟。郡政我何有，别情君独深。 
<br>禅庭古树秋，宿雨清沈沈。挥袂千里远，悲伤去住心。
<br>
<br>
<br>
<br>&nbsp;&nbsp; 卷274_122 【将巡郴永途中作】戴叔伦 
<br>
<br>行役留三楚，思归又一春。自疑冠下发，聊此镜中人。 
<br>机息知名误，形衰恨道贫。空将旧泉石，长与梦相亲。
<br>
<br>
<br>
<br>&nbsp;&nbsp; 卷274_123 【桂阳北岭偶过野人所居，聊书即事呈王永州邕李道州圻】戴叔伦 
<br>
<br>犬吠空山响，林深一径存。隔云寻板屋，渡水到柴门。 
<br>日昼风烟静，花明草树繁。乍疑秦世客，渐识楚人言。 
<br>不记逃乡里，居然长子孙。种田烧险谷，汲井凿高原。 
<br>畦叶藏春雉，庭柯宿旅猿。岭阴无瘴疠，地隙有兰荪。 
<br>内户均皮席，枯瓢沃野餐。远心知自负，幽赏讵能论。 
<br>转步重崖合，瞻途落照昏。他时愿携手，莫比武陵源。
<br>
<br>
<br>
<br>&nbsp;&nbsp; 卷274_124 【下鼻亭泷行八十里聊状艰险，寄青苗郑副端朔阳】戴叔伦 
<br>
<br>泷水天际来，鼻山地中坼。盘涡几十处，叠溜皆千尺。 
<br>直写卷沈沙，惊翻冲绝壁。淙淙振崖谷，汹汹竟朝夕。 
<br>人语不自闻，日光乱相射。舣舟始摇漾，举棹旋奔激。 
<br>既下同建瓴，半空方避石。前危苦未尽，后险何其迫。 
<br>倏闪疾风雷，苍皇荡魂魄。因随伏流出，忽与跳波隔。 
<br>远想欲回轩，岂兹还泛鹢。云涯多候馆，努力勤登历。
<br>
<br>
<br>
<br>&nbsp;&nbsp; 卷274_125 【少女生日感怀】戴叔伦 
<br>
<br>五逢晬日今方见，置尔怀中自惘然。乍喜老身辞远役， 
<br>翻悲一笑隔重泉。欲教针线娇难解，暂弄琴书性已便。 
<br>还有蔡家残史籍，可能分与外人传。
<br>
<br>
<br>
<br>&nbsp;&nbsp; 卷274_126 【张评事涉秦居士系见访郡斋，即同赋中字】戴叔伦 
<br>
<br>轺车忽枉辙，郡府自生风。遣吏山禽在，开樽野客同。 
<br>古墙抽腊笋，乔木飏春鸿。能赋传幽思，清言尽至公。 
<br>城欹残照入，池曲大江通。此地人来少，相欢一醉中。
<br>
<br>
<br>
<br>&nbsp;&nbsp; 卷274_127 【小雪】戴叔伦 
<br>
<br>花雪随风不厌看，更多还肯失林峦。
<br>愁人正在书窗下，一片飞来一片寒。
<br>
<br>
<br>
<br>&nbsp;&nbsp; 卷274_128 【句】戴叔伦 
<br>
<br>邻里龙沙北。（《临川六咏》）。
<br>
<br>麦秋桑叶大，梅雨稻田新。篱落栽山果，池塘养锦鳞。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷275_1 【竞渡歌】张建封 
<br>
<br>五月五日天晴明，杨花绕江啼晓莺。使君未出郡斋外， 
<br>江上早闻齐和声。使君出时皆有准，马前已被红旗引。 
<br>两岸罗衣破晕香，银钗照日如霜刃。鼓声三下红旗开， 
<br>两龙跃出浮水来。棹影斡波飞万剑，鼓声劈浪鸣千雷。 
<br>鼓声渐急标将近，两龙望标目如瞬。坡上人呼霹雳惊， 
<br>竿头彩挂虹蜺晕。前船抢水已得标，后船失势空挥桡。 
<br>疮眉血首争不定，输岸一朋心似烧。只将输赢分罚赏， 
<br>两岸十舟五来往。须臾戏罢各东西，竞脱文身请书上。 
<br>吾今细观竞渡儿，何殊当路权相持。不思得岸各休去， 
<br>会到摧车折楫时。
<br>
<br>
<br>&nbsp;&nbsp; 卷275_2 【酬韩校书愈打球歌】张建封 
<br>
<br>仆本修文持笔者，今来帅领红旌下。不能无事习蛇矛， 
<br>闲就平场学使马。军中伎痒骁智材，竞驰骏逸随我来。 
<br>护军对引相向去，风呼月旋朋先开。俯身仰击复傍击， 
<br>难于古人左右射。齐观百步透短门，谁羡养由遥破的。 
<br>儒生疑我新发狂，武夫爱我生雄光。杖移鬃底拂尾后， 
<br>星从月下流中场。人不约，心自一。马不鞭，蹄自疾。 
<br>凡情莫辨捷中能，拙目翻惊巧时失。韩生讶我为斯艺， 
<br>劝我徐驱作安计。不知戎事竟何成，且愧吾人一言惠。
<br>
<br>
<br>
<br>&nbsp;&nbsp; 卷275_3 【春山夜月】于良史 
<br>
<br>春山多胜事，赏玩夜忘归。掬水月在手，弄花香满衣。 
<br>兴来无远近，欲去惜芳菲。南望鸣钟处，楼台深翠微。
<br>
<br>
<br>
<br>&nbsp;&nbsp; 卷275_4 【宿蓝田山口奉寄沈员外】于良史 
<br>
<br>山暝飞群鸟，川长泛四邻。烟归河畔草，月照渡头人。 
<br>朋友怀东道，乡关恋北辰。去留无所适，岐路独迷津。
<br>
<br>
<br>
<br>&nbsp;&nbsp; 卷275_5 【冬日野望寄李赞府】于良史 
<br>
<br>地际朝阳满，天边宿雾收。风兼残雪起，河带断冰流。 
<br>北阙驰心极，南图尚旅游。登临思不已，何处得销愁。
<br>
<br>
<br>
<br>&nbsp;&nbsp; 卷275_6 【闲居寄薛华】于良史 
<br>
<br>隐几读黄老，闲居耳目清。僻居人事少，多病道心生。 
<br>雨洗山林湿，鸦鸣池馆晴。晚来因废卷，行药至西城。
<br>
<br>
<br>
<br>&nbsp;&nbsp; 卷275_7 【江上送友人】于良史 
<br>
<br>看尔动行棹，未收离别筵。千帆忽见及，乱却故人船。 
<br>纷泊雁群起，逶迤沙溆连。长亭十里外，应是少人烟。
<br>
<br>
<br>
<br>&nbsp;&nbsp; 卷275_8 【田家秋日送友】于良史 
<br>
<br>苍茫日初宴，遥野云初收。残雨北山里，夕阳东渡头。 
<br>舟依渔溓合，水入田家流。何意君迷驾，山林应有秋。
<br>
<br>
<br>
<br>&nbsp;&nbsp; 卷275_9 【自吟】于良史 
<br>
<br>出身三十年，发白衣犹碧。日暮倚朱门，从朱污袍赤。
<br>
<br>
<br>
<br>&nbsp;&nbsp; 卷275_10 【感兴】崔膺 
<br>
<br>富贵难义合，困穷易感恩。古来忠烈士，多出贫贱门。 
<br>世上桃李树，但结繁华子。白屋抱关人，青云壮心死。 
<br>本以势利交，势尽交情已。如何失情后，始叹门易轨。
<br>
<br>
<br>
<br>&nbsp;&nbsp; 卷275_11 【别佳人（一作崔涯诗）】崔膺 
<br>
<br>垄上流泉垄下分，断肠呜咽不堪闻。
<br>嫦娥一入月中去，巫峡千秋空白云。
<br>
<br>
<br>
<br>&nbsp;&nbsp; 卷275_12 【御沟新柳】冯宿 
<br>
<br>夹道天渠远，垂丝御柳新。千条宜向日，万户共迎春。 
<br>轻翠含烟发，微音逐吹频。静看思渡口，回望忆江滨。 
<br>袅袅分游骑，依依驻旅人。阳和如可及，攀折在兹辰。
<br>
<br>
<br>
<br>&nbsp;&nbsp; 卷275_13 【酬白乐天刘梦得（一作尹河南酬乐天梦得）】冯宿 
<br>
<br>共称洛邑难其选，何幸天书用不才。遥约和风新草木， 
<br>且令新雪静尘埃。临岐有愧倾三省，别酌无辞醉百杯。 
<br>明岁杏园花下集，须知春色自东来。
<br>
<br>
<br>
<br>&nbsp;&nbsp; 卷275_14 【乐府答孟东野戏赠】陆长源 
<br>
<br>芙蓉初出水，菡萏露中花。几吹著枯木，无奈值空槎。
<br>
<br>
<br>
<br>&nbsp;&nbsp; 卷275_15 【酬孟十二新居见寄】陆长源 
<br>
<br>大道本夷旷，高情亦冲虚。因随白云意，偶逐青萝居。 
<br>青萝纷蒙密，四序无惨舒。馀清濯子襟，散彩还吾庐。 
<br>去岁登美第，策名在公车。将必继管萧，岂惟蹑应徐。 
<br>首夏尚清和，残芳遍丘墟。褰帏荫窗柳，汲井滋园蔬。 
<br>达者贵知心，古人不愿馀。爱君蒋生径，且著茂陵书。
<br>
<br>
<br>
<br>&nbsp;&nbsp; 卷275_16 【答东野夷门雪（郊客于汴将归赋夷门雪赠别长源答此）】陆长源 
<br>
<br>好丹与素道不同，失意得途事皆别。东邻少年乐未央， 
<br>南客思归肠欲绝。千里长河冰复冰，云鸿冥冥楚山雪。
<br>
<br>
<br>
<br>&nbsp;&nbsp; 卷275_17 【句】陆长源 
<br>
<br>忽然一曲称君心，破却中人百家产。 
<br>（《讽刺》。以下并《纪事》）。
<br>
<br>城外平人驱欲尽，帐中犹打衮花球。
<br>
<br>
<br>
<br>&nbsp;&nbsp; 卷275_18 【寄兴国池鹤上刘相公】张众甫 
<br>
<br>驯狎经时久，褵褷短翮存。不随淮海变，空愧稻粱恩。 
<br>独立秋天静，单栖夕露繁。欲飞还敛翼，讵敢望乘轩。
<br>
<br>
<br>
<br>&nbsp;&nbsp; 卷275_19 【送李司直使吴（得家花斜沙字，依次用）】张众甫 
<br>
<br>使臣方拥传，王事远辞家。震泽逢残雨，新丰过落花。 
<br>水萍千叶散，风柳万条斜。何处看离恨，春江无限沙。
<br>
<br>
<br>
<br>&nbsp;&nbsp; 卷275_20 【送李观之宣州谒袁中丞赋得三州渡】张众甫 
<br>
<br>古渡大江滨，西南距要津。自当舟楫路，应济往来人。 
<br>翻浪惊飞鸟，回风起绿苹。君看波上客，岁晚独垂纶。
<br>
<br>
<br>
<br>&nbsp;&nbsp; 卷275_21 【宿慧山寺】王武陵 
<br>
<br>秋日游古寺，秋山正苍苍。泛舟次岩壑，稽首金仙堂。 
<br>下有寒泉流，上有珍禽翔。石门吐明月，竹木涵清光。 
<br>中夜河沈沈，但闻松桂香。旷然出尘境，忧虑澹已忘。
<br>
<br>
<br>
<br>&nbsp;&nbsp; 卷275_22 【秋暮登北楼】王武陵 
<br>
<br>秋满空山悲客心，山楼晴望散幽襟。一川红树迎霜老， 
<br>数曲清溪绕寺深。寒气急催遥塞雁，夕风高送远城砧。 
<br>三年海上音书绝，乡国萧条惟梦寻。
<br>
<br>
<br>
<br>&nbsp;&nbsp; 卷275_23 【宿慧山寺】朱宿 
<br>
<br>古寺隐秋山，登攀度林樾。悠然青莲界，此地尘境绝。 
<br>机闲任昼昏，虑澹知生灭。微吹递遥泉，疏松对残月。 
<br>庭虚露华缀，池净荷香发。心悟形未留，迟迟履归辙。
<br>
<br>岁月人间促，烟霞此地多。殷勤竹林寺，更得几回过。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷276_1 【送惟良上人归江南（一作郢上人）】卢纶 
<br>
<br>落日映危樯，归僧向岳阳。注瓶寒浪静，读律夜船香。 
<br>苦雾沈山影，阴霾发海光。群生一何负，多病礼医王。
<br>
<br>
<br>&nbsp;&nbsp; 卷276_2 【送韩都护还边】卢纶 
<br>
<br>好勇知名早，争雄上将间。战多春入塞，猎惯夜登山。 
<br>阵合龙蛇动，军移草木闲。今来部曲尽，白首过萧关。
<br>
<br>
<br>
<br>&nbsp;&nbsp; 卷276_3 【送吉中孚校书归楚州旧山（中孚自仙官入仕）】卢纶 
<br>
<br>青袍芸阁郎，谈笑挹侯王。旧箓藏云穴，新诗满帝乡。 
<br>名高闲不得，到处人争识。谁知冰雪颜，已杂风尘色。 
<br>此去复如何，东皋岐路多。藉芳临紫陌，回首忆沧波。 
<br>年来倦萧索，但说淮南乐。并楫湖上游，连樯月中泊。 
<br>沿溜入阊门，千灯夜市喧。喜逢邻舍伴，遥语问乡园。 
<br>下淮风自急，树杪分郊邑。送客随岸行，离人出帆立。 
<br>渔村绕水田，澹澹隔晴烟。欲就林中醉，先期石上眠。 
<br>林昏天未曙，但向云边去。暗入无路山，心知有花处。 
<br>登高日转明，下望见春城。洞里草空长，冢边人自耕。 
<br>寥寥行异境，过尽千峰影。露色凝古坛，泉声落寒井。 
<br>仙成不可期，多别自堪悲。为问桃源客，何人见乱时。
<br>
<br>
<br>
<br>&nbsp;&nbsp; 卷276_4 【送姨弟裴均尉诸暨（此子先君元相旧判官）】卢纶 
<br>
<br>相悲得成长，同是外家恩。旧业废三亩，弱年成一门。 
<br>城开山日早，吏散渚禽喧。东阁谬容止，予心君冀言。
<br>
<br>
<br>
<br>&nbsp;&nbsp; 卷276_5 【送邓州崔长史】卢纶 
<br>
<br>出山车骑次诸侯，坐领图书见督邮。绕郭桑麻通淅口， 
<br>满川风景接襄州。高城鸟过方催夜，废垒蝉鸣不待秋。 
<br>闻说元规偏爱月，知君长得伴登楼。
<br>
<br>
<br>
<br>&nbsp;&nbsp; 卷276_6 【送盐铁裴判官入蜀】卢纶 
<br>
<br>传诏收方贡，登车著赐衣。榷商蛮客富，税地芋田肥。 
<br>云白风雷歇，林清洞穴稀。炎凉君莫问，见即在忘归。
<br>
<br>
<br>
<br>&nbsp;&nbsp; 卷276_7 【送魏广下第归扬州】卢纶 
<br>
<br>楚乡云水内，春日众山开。淮浪参差起，江帆次第来。 
<br>独归初失桂，共醉忽停杯。汉诏年年有，何愁掩上才。
<br>
<br>
<br>
<br>&nbsp;&nbsp; 卷276_8 【送潘述应宏词下第归江南】卢纶 
<br>
<br>愁与醉相和，昏昏竟若何。感年怀阙久，失意梦乡多。 
<br>雨里行青草，山前望白波。江楼覆棋好，谁引仲宣过。
<br>
<br>
<br>
<br>&nbsp;&nbsp; 卷276_9 【送从舅成都县丞广归蜀】卢纶 
<br>
<br>褒谷通岷岭，青冥此路深。晚程椒瘴热，野饭荔枝阴。 
<br>古郡三刀夜，春桥万里心。唯应对杨柳，暂醉卓家琴。
<br>
<br>
<br>
<br>&nbsp;&nbsp; 卷276_10 【送宋校书赴宣州幕】卢纶 
<br>
<br>南想宣城郡，清江野戍闲。艨艟高映浦，睥睨曲随山。 
<br>名寄图书内，威生将吏间。春行板桥暮，应伴庾公还。
<br>
<br>
<br>
<br>&nbsp;&nbsp; 卷276_11 【送李纵别驾加员外郎却赴常州幕】卢纶 
<br>
<br>霄汉正联飞，江湖又独归。暂欢同赐被，不待易朝衣。 
<br>山雨迎军晚，芦风候火微。还当宴铃阁，谢守亦光辉。
<br>
<br>
<br>
<br>&nbsp;&nbsp; 卷276_12 【送元赞府重任龙门县】卢纶 
<br>
<br>二职亚陶公，归程与梦同。柳垂平泽雨，鱼跃大河风。 
<br>混迹威长在，孤清志自雄。应嗤向隅者，空寄路尘中。
<br>
<br>
<br>
<br>&nbsp;&nbsp; 卷276_13 【送黎燧尉阳翟】卢纶 
<br>
<br>玉貌承严训，金声称上才。列筵青草偃，骤马绿杨开。 
<br>潘县花添发，梅家鹤暂来。谁知望恩者，空逐路人回。
<br>
<br>
<br>
<br>&nbsp;&nbsp; 卷276_14 【送丹阳赵少府（即给事中涓亲弟）】卢纶 
<br>
<br>恭闻林下别，未至亦沾裳。荻岸雨声尽，江天虹影长。 
<br>佩韦宗懒慢，偷橘爱芳香。遥想从公后，称荣在上堂。
<br>
<br>
<br>
<br>&nbsp;&nbsp; 卷276_15 【送菊潭王明府】卢纶 
<br>
<br>组绶掩衰颜，辉光里第间。晚凉经灞水，清昼入商山。 
<br>行境逢花发，弹琴见鹤还。唯应理农后，乡老贺君闲。
<br>
<br>
<br>
<br>&nbsp;&nbsp; 卷276_16 【送陈明府赴萍县】卢纶 
<br>
<br>素舸载陶公，南随万里风。梅花成雪岭，橘树当家僮。 
<br>祠掩荒山下，田开野荻中。岁终书善绩，应与古碑同。
<br>
<br>
<br>
<br>&nbsp;&nbsp; 卷276_17 【送申屠正字往湖南迎亲兼谒赵和州…并戏简前历阳李明府】卢纶 
<br>
<br>晓月朣朦映水关，水边因到历阳山。千艘财货朱桥下， 
<br>一曲闾阎青荻间。坦腹定逢潘令醉，上楼应伴庾公闲。 
<br>欢馀若问南行计，知念天涯负米还。
<br>
<br>
<br>
<br>&nbsp;&nbsp; 卷276_18 【送李尚书郎君昆季侍从归觐滑州】卢纶 
<br>
<br>凤雏联翼美王孙，彩服戎装拟塞垣。金鼎对筵调野膳， 
<br>玉鞭齐骑引行轩。冰河一曲旌旗满，墨诏千封雨露繁。 
<br>更说务农将罢战，敢持歌颂庆晨昏。
<br>
<br>
<br>
<br>&nbsp;&nbsp; 卷276_19 【送张调参军侍从归觐荆南因寄长林司空十四曙（得潜字）】卢纶 
<br>
<br>玉勒侍行襜，郗超未有髯。守儒轻猎骑，承诲访沈潜。 
<br>云势将峰杂，江声与屿兼。还当见王粲，应念二毛添。
<br>
<br>
<br>
<br>&nbsp;&nbsp; 卷276_20 【送马尚书郎君侍从归觐太原】卢纶 
<br>
<br>玉人垂玉鞭，百骑带櫜鞬。从赏野邮静，献新秋果鲜。 
<br>塞屯丰雨雪，虏帐失山川。遥想称觞后，唯当共被眠。
<br>
<br>
<br>
<br>&nbsp;&nbsp; 卷276_21 【送张成季往江上赋得垂杨】卢纶 
<br>
<br>垂杨真可怜，地胜觉春偏。一穗雨声里，千条池色前。 
<br>露繁光的皪，日丽影团圆。若到隋堤望，应逢花满船。
<br>
<br>
<br>
<br>&nbsp;&nbsp; 卷276_22 【送陕府王司法】卢纶 
<br>
<br>东门雪覆尘，出送陕城人。粉郭朝喧市，朱桥夜掩津。 
<br>上寮应重学，小吏已甘贫。谢脁曾为掾，希君一比邻。
<br>
<br>
<br>
<br>&nbsp;&nbsp; 卷276_23 【送太常李主簿归觐省】卢纶 
<br>
<br>粲粲美仍都，清闲一贵儒。定交分玉剑，发咏写冰壶。 
<br>风景随台位，河山入障图。上堂多庆乐，肯念谷中愚。
<br>
<br>
<br>
<br>&nbsp;&nbsp; 卷276_24 【送从叔程归西川幕】卢纶 
<br>
<br>千山冰雪晴，山静锦花明。群鹤栖莲府，诸戎拜柳营。 
<br>浪依巴字息，风入蜀关清。岂念在贫巷，竹林鸣鸟声。
<br>
<br>
<br>
<br>&nbsp;&nbsp; 卷276_25 【送万巨】卢纶 
<br>
<br>把酒留君听琴，难堪岁暮离心。霜叶无风自落， 
<br>秋云不雨空阴。人愁荒村路细，马怯寒溪水深。 
<br>望断青山独立，更知何处相寻。
<br>
<br>
<br>
<br>&nbsp;&nbsp; 卷276_26 【途中遇雨马上口号留别张刘二端公】卢纶 
<br>
<br>阴雷慢转野云长，骏马双嘶爱雨凉。
<br>应念龙钟在泥滓，欲摧肝胆事王章。
<br>
<br>
<br>
<br>&nbsp;&nbsp; 卷276_27 【送夔州班使君】卢纶 
<br>
<br>晓日照楼船，三军拜峡前。白云随浪散，青壁与城连。 
<br>万岭岷峨雪，千家橘柚川。还知楚河内，天子许经年。
<br>
<br>
<br>
<br>&nbsp;&nbsp; 卷276_28 【送从舅成都丞广归蜀（一作李端诗）】卢纶 
<br>
<br>巴字天边水，秦人去是归。栈长山雨响，溪乱火田稀。 
<br>俗富行应乐，官雄禄岂微。魏舒终有泪，还识宁家衣。
<br>
<br>
<br>
<br>&nbsp;&nbsp; 卷276_29 【无题】卢纶 
<br>
<br>耻将名利托交亲，只向尊前乐此身。才大不应成滞客， 
<br>时危且喜是闲人。高歌犹爱思归引，醉语惟夸漉酒巾。 
<br>□□□□□□□，岂能偏遣老风尘。
<br>
<br>
<br>
<br>&nbsp;&nbsp; 卷276_30 【题念济寺】卢纶 
<br>
<br>灵空闻偈夜清净，雨里花枝朝暮开。
<br>故友九泉留语别，逐臣千里寄书来。
<br>
<br>
<br>
<br>&nbsp;&nbsp; 卷276_31 【河口逢江州朱道士因听琴】卢纶 
<br>
<br>庐山道士夜携琴，映月相逢辨语音。
<br>引坐霜中弹一弄，满船商客有归心。
<br>
<br>
<br>
<br>&nbsp;&nbsp; 卷276_32 【送夏侯校书归华阴别墅】卢纶 
<br>
<br>山前白鹤村，竹雪覆柴门。候客定为黍，务农因燎原。 
<br>乳冰悬暗井，莲石照晴轩。贳酒邻里睦，曝衣场圃喧。 
<br>依然望君去，余性亦何昏。
<br>
<br>
<br>
<br>&nbsp;&nbsp; 卷276_33 【送绛州郭参军】卢纶 
<br>
<br>炎天故绛路，千里麦花香。董泽雷声发，汾桥水气凉。 
<br>府趋随宓贱，野宴接王祥。送客今何幸，经宵醉玉堂。
<br>
<br>
<br>
<br>&nbsp;&nbsp; 卷276_34 【中书舍人李座上送颍阳徐少府】卢纶 
<br>
<br>颍阳春色似河阳，一望繁花一县香。
<br>今日送官君最恨，可怜才子白须长。
<br>
<br>
<br>
<br>&nbsp;&nbsp; 卷276_35 【与从弟瑾同下第后出关言别】卢纶 
<br>
<br>同作金门献赋人，二年悲见故园春。
<br>到阙不沾新雨露，还家空带旧风尘。
<br>
<br>杂花飞尽柳阴阴，官路逶迤绿草深。
<br>对酒已成千里客，望山空寄两乡心。
<br>
<br>出关愁暮一沾裳，满野蓬生古战场。
<br>孤村树色昏残雨，远寺钟声带夕阳。
<br>
<br>谁怜苦志已三冬，却欲躬耕学老农。
<br>流水白云寻不尽，期君何处得相逢。
<br>
<br>
<br>
<br>&nbsp;&nbsp; 卷276_36 【赴虢州留别故人】卢纶 
<br>
<br>世故相逢各未闲，百年多在别离间。
<br>昨夜秋风今夜雨，不知何处入空山。
<br>
<br>
<br>
<br>&nbsp;&nbsp; 卷276_37 【冬夜赠别友人】卢纶 
<br>
<br>愁听千家流水声，相思独向月中行。侵阶暗草秋霜重， 
<br>遍郭寒山夜月明。连年客舍唯多病，数亩田园又废耕。 
<br>更送乘轺归上国，应怜贡禹未成名。
<br>
<br>
<br>
<br>&nbsp;&nbsp; 卷276_38 【送顾秘书献书后归岳州】卢纶 
<br>
<br>黄叶落不尽，苍苔随雨生。当轩置尊酒，送客归江城。 
<br>竹里闻机杼，舟中见弟兄。岳阳贤太守，应为改乡名。
<br>
<br>
<br>
<br>&nbsp;&nbsp; 卷276_39 【送卫司法河中觐省（即故王吏部延昌外甥）】卢纶 
<br>
<br>出身因强学，不以外家荣。年少无遗事，官闲有政声。 
<br>晓山临野渡，落日照军营。共赏高堂下，连行弟与兄。
<br>
<br>
<br>
<br>&nbsp;&nbsp; 卷276_40 【送从叔牧永州】卢纶 
<br>
<br>五侯轩盖行何疾，零陵太守登车日。零陵太守泪盈巾， 
<br>此日长安方欲春。虎府龙节照岐路，何苦愁为江海人。 
<br>彼方韶景无时节，山水诸花恣开发。客投津戍少闻猿， 
<br>雁过潇湘更逢雪。郡斋无事好闲眠，粳稻油油绿满川。 
<br>浪里争迎三蜀货，月中喧泊九江船。今朝小阮同夷老， 
<br>欲问明年借几年。
<br>
<br>
<br>
<br>&nbsp;&nbsp; 卷276_41 【送赵真长归夏县旧山依阳征君读书】卢纶 
<br>
<br>临杯忽泫然，非是恶离弦。尘陌望松雪，我衰君少年。 
<br>幽僧曝山果，寒鹿守冰泉。感物如有待，况依回也贤。
<br>
<br>
<br>
<br>&nbsp;&nbsp; 卷276_42 【留别耿湋侯钊冯著】卢纶 
<br>
<br>相识少相知，与君俱已衰。笙镛新宅第，岐路古山陂。 
<br>学道功难就，为儒事本迟。惟当与渔者，终老遂其私。
<br>
<br>
<br>
<br>&nbsp;&nbsp; 卷276_43 【送浑炼归觐却赴阙庭】卢纶 
<br>
<br>露幕拥簪裾，台庭饯伯鱼。彩衣人竞看，银诏帝亲书。 
<br>知子当元老，为臣饯二疏。执珪期已迫，捧膳步宁徐。 
<br>而我诚愚者，夫君岂病诸。探题多决胜，馔玉每分馀。 
<br>荣比成功后，恩同造化初。甑尘方欲合，笼翮或将舒。 
<br>榆荚钱难比，杨花雪不如。明朝古堤路，心断玉人车。
<br>
<br>
<br>
<br>&nbsp;&nbsp; 卷276_44 【送崔邠拾遗】卢纶 
<br>
<br>皎洁无瑕清玉壶，晓乘华幰向天衢。石建每闻宗谨孝， 
<br>刘歆不敢衒师儒。谏修郊庙开宸虑，议按休征浅瑞图。 
<br>今日攀车复何者，辕门垂白一愚夫。
<br>
<br>
<br>
<br>&nbsp;&nbsp; 卷276_45 【送浑别驾赴舒州】卢纶 
<br>
<br>江平芦荻齐，五两贴樯低。绕郭覆晴雪，满船闻曙鸡。 
<br>鳣鲂宜入贡，橘柚亦成蹊。还似海沂日，风清无鼓鼙。
<br>
<br>
<br>
<br>&nbsp;&nbsp; 卷276_46 【送从叔士准赴任润州司士】卢纶 
<br>
<br>云起山城暮，沈沈江上天。风吹建业雨，浪入广陵船。 
<br>久是吴门客，尝闻谢守贤。终悲去国远，泪尽竹林前。
<br>
<br>
<br>
<br>&nbsp;&nbsp; 卷276_47 【送尹枢令狐楚及第后归觐】卢纶 
<br>
<br>佳人比香草，君子即芳兰。宝器金罍重，清音玉珮寒。 
<br>贡文齐受宠，献礼两承欢。鞍马并汾地，争迎陆与潘。
<br>
<br>
<br>
<br>&nbsp;&nbsp; 卷276_48 【东潭宴饯河南赵少府】卢纶 
<br>
<br>十载奉戎轩，日闻君子言。方将贺荣爵，遽乃怆离尊。 
<br>岸转台阁丽，潭清弦管繁。松篁难晦节，雨露不私恩。 
<br>坐使吏相勉，居为儒所尊。可怜桃李树，先发信陵门。
<br>
<br>
<br>
<br>&nbsp;&nbsp; 卷276_49 【赋得馆娃宫送王山人游江东】卢纶 
<br>
<br>苍苍枫树林，草合废宫深。越水风浪起，吴王歌管沈。 
<br>燕归巢已尽，鹤语冢难寻。旅泊彼何夜，希君抽玉琴。
<br>
<br>
<br>
<br>&nbsp;&nbsp; 卷276_50 【送畅当还旧山】卢纶 
<br>
<br>常逢明月马尘间，是夜照君归处山。
<br>山中松桂花尽发，头白属君如等闲。
<br>
<br>
<br>
<br>&nbsp;&nbsp; 卷276_51 【斅颜鲁公送挺赟归翠微寺】卢纶 
<br>
<br>挺赟惠学该儒释，袖有颜徐真草迹。一斋三请纪行诗， 
<br>诮我垂鞭弄鸣镝。寺悬金榜半山隅，石路荒凉松树枯。 
<br>虎迹印雪大如斗，闰月暮天过得无。
<br>
<br>
<br>
<br>&nbsp;&nbsp; 卷276_52 【送契玄法师赴内道场】卢纶 
<br>
<br>昏昏醉老夫，灌顶遇醍醐。嫔御呈心镜，君王赐髻珠。 
<br>降魔须战否，问疾敢行无。深契何相秘，儒宗本不殊。
<br>
<br>
<br>
<br>&nbsp;&nbsp; 卷276_53 【送畅当赴山南幕】卢纶 
<br>
<br>含情脱佩刀，持以佐贤豪。是月霜霰下，伊人行役劳。 
<br>事将名共易，文与行空高。去矣奉戎律，悲君为我曹。
<br>
<br>
<br>
<br>&nbsp;&nbsp; 卷276_54 【颜侍御厅丛篁咏送薛存诚】卢纶 
<br>
<br>玉干百馀茎，生君此堂侧。拂帘寒雨响，拥砌深溪色。 
<br>何事凤凰雏，兹焉理归翼。
<br>
<br>
<br>
<br>&nbsp;&nbsp; 卷276_55 【秋晚河西县楼送浑中允赴朝阙】卢纶 
<br>
<br>高楼吹玉箫，车马上河桥。岐路自奔隘，壶觞终寂寥。 
<br>芳兰生贵里，片玉立清朝。今日台庭望，心遥非地遥。
<br>
<br>
<br>
<br>&nbsp;&nbsp; 卷276_56 【达奚中丞东斋壁画山水…得树杪悬泉送长安赵元阳少府】卢纶 
<br>
<br>素壁画飞泉，从云落树颠。练垂疑叶响，云并觉枝偏。 
<br>利物得双剑，为儒当一贤。应思洒尘陌，调膳亦芳鲜。
<br>
<br>
<br>
<br>&nbsp;&nbsp; 卷276_57 【送信州姚使君】卢纶 
<br>
<br>朱幡徐转候群官，猿鸟无声郡宇宽。楚国上腴收赋重， 
<br>汉家良牧得人难。铜铅满穴山能富，鸿雁连群地亦寒。 
<br>几日政声闻户外，九江行旅得相欢。
<br>
<br>
<br>
<br>&nbsp;&nbsp; 卷276_58 【送畅当】卢纶 
<br>
<br>四望无极路，千里流大河。秋风满离袂，唯老事唯多。
<br>
<br>
<br>
<br>&nbsp;&nbsp; 卷276_59 【送史兵曹判官赴楼烦】卢纶 
<br>
<br>渥洼龙种散云时，千里繁花乍别离。中有重臣承霈泽， 
<br>外无轻虏犯旌旗。山川自与郊坰合，帐幕时因水草移。 
<br>敢谢亲贤得琼玉，仲宣能赋亦能诗。
<br>
<br>
<br>
<br>&nbsp;&nbsp; 卷276_60 【送昙延法师讲罢赴上都】卢纶 
<br>
<br>金缕袈裟国大师，能销坏宅火烧时。
<br>复来拥膝说无住，知向人天何处期。
<br>
<br>
<br>
<br>&nbsp;&nbsp; 卷276_61 【送道士郄彝素归内道场】卢纶 
<br>
<br>病老正相仍，忽逢张道陵。羽衣风淅淅，仙貌玉棱棱。 
<br>叱我问中寿，教人祈上升。楼居五云里，几与武皇登。
<br>
<br>
<br>
<br>&nbsp;&nbsp; 卷276_62 【赋得彭祖楼送杨德宗归徐州幕】卢纶 
<br>
<br>四户八窗明，玲珑逼上清。外栏黄鹄下，中柱紫芝生。 
<br>每带云霞色，时闻箫管声。望君兼有月，幢盖俨层城。
<br>
<br>
<br>
<br>&nbsp;&nbsp; 卷276_63 【送饯从叔辞丰州幕归嵩阳旧居】卢纶 
<br>
<br>白须宗孙侍坐时，愿持寿酒前致词。鄙词何所拟， 
<br>请自边城始。边城贵者李将军，战鼓遥疑天上闻。 
<br>屯田布锦周千里，牧马攒花溢万群。白云本是乔松伴， 
<br>来绕青营复飞散。三声画角咽不通，万里蓬根一时断。 
<br>丰州闻说似凉州，沙塞晴明部落稠。行客已去依独戍， 
<br>主人犹自在高楼。梦亲旌旆何由见，每阻清风一回面。 
<br>洞里先生那怪迟，人天无路自无期。砂泉丹井非同味， 
<br>桂树榆林不并枝。吾翁致身殊得计，地仙亦是三千岁。 
<br>莫著戎衣期上清，东方曼倩逢人轻。
<br>
<br>
<br>
<br>&nbsp;&nbsp; 卷276_64 【送静居法师】卢纶 
<br>
<br>五色香幢重复重，宝舆升座发神钟。薝卜名花飘不断， 
<br>醍醐法味洒何浓。九天论道当宸眷，七祖传心合圣踪。 
<br>愿比灵山前世别，多生还得此相逢。
<br>
<br>
<br>
<br>&nbsp;&nbsp; 卷276_65 【送刘判官赴丰州（一作赴天德军）】卢纶 
<br>
<br>衔杯吹急管，满眼起风砂。大漠山沈雪，长城草发花。 
<br>策行须耻战，虏在莫言家。余亦祈勋者，如何别左车。
<br>
<br>
<br>
<br>&nbsp;&nbsp; 卷276_66 【将赴京留献令公】卢纶 
<br>
<br>沙鹤惊鸣野雨收，大河风物飒然秋。
<br>力微恩重谅难报，不是行人不解愁。
<br>
<br>
<br>
<br>&nbsp;&nbsp; 卷276_67 【落第后归山下旧居留别刘起居昆季】卢纶 
<br>
<br>寂寞过朝昏，沈忧岂易论。有时空卜命，无事可酬恩。 
<br>寄食依邻里，成家望子孙。风尘知世路，衰贱到君门。 
<br>醉里因多感，愁中欲强言。花林逢废井，战地识荒园。 
<br>怅别临晴野，悲春上古原。鸟归山外树，人过水边村。 
<br>潘岳方称老，嵇康本厌喧。谁堪将落羽，回首仰飞翻。
<br>
<br>
<br>
<br>&nbsp;&nbsp; 卷276_68 【将赴阌乡灞上留别钱起员外】卢纶 
<br>
<br>暖景登桥望，分明春色来。离心自惆怅，车马亦裴回。 
<br>远雪和霜积，高花占日开。从官竟何事，忧患已相催。
<br>
<br>
<br>
<br>&nbsp;&nbsp; 卷276_69 【虢州逢侯钊同寻南观因赠别（时居停务）】卢纶 
<br>
<br>相见翻惆怅，应怜责废官。过深惭禄在，识浅赖刑宽。 
<br>独失耕农业，同思弟侄欢。衰贫羞客过，卑束会君难。 
<br>放鹤登云壁，浇花绕石坛。兴还江海上，迹在是非端。 
<br>林密风声细，山高雨色寒。悠然此中别，宾仆亦阑干。
<br>
<br>
<br>
<br>&nbsp;&nbsp; 卷276_70 【赴池州拜觐舅氏留上考功郎中舅（时舅氏初贬官池州）】卢纶 
<br>
<br>孤贱易蹉跎，其如酷似何。衰荣同族少，生长外家多。 
<br>别国桑榆在，沾衣血泪和。应怜失行雁，霜霰寄烟波。
<br>
<br>
<br>
<br>&nbsp;&nbsp; 卷276_71 【送从侄滁州觐省】卢纶 
<br>
<br>爱尔似龙媒，翩翩千里回。书从外氏学，竹自晋时栽。 
<br>拥棹逢鸥舞，凭阑见雨来。上堂多庆乐，不醉莫停杯。
<br>
<br>
<br>
<br>&nbsp;&nbsp; 卷276_72 【奉和圣制麟德殿宴百僚】卢纶 
<br>
<br>云辟御筵张，山呼圣寿长。玉栏丰瑞草，金陛立神羊。 
<br>台鼎资庖膳，天星奉酒浆。蛮夷陪作位，犀象舞成行。 
<br>网已祛三面，歌因守四方。千秋不可极，花发满宫香。
<br>
<br>
<br>
<br>&nbsp;&nbsp; 卷276_73 【和考功王员外杪秋忆终南旧居（一作岑参诗，或常衮诗）】卢纶 
<br>
<br>静忆溪边宅，知君许谢公。晓霜凝耒耜，初日照梧桐。 
<br>涧鼠喧藤蔓，山禽窜石丛。白云当岭雨，黄叶绕阶风。 
<br>野果垂桥上，高泉落水中。欢荣来自间，羸贱赏曾同。 
<br>月满珠藏海，天晴鹤在笼。馀阴如可寄，愿得隐墙东。
<br>
<br>
<br>
<br>&nbsp;&nbsp; 卷276_74 【酬畅当寻嵩岳麻道士见寄】卢纶 
<br>
<br>闻逐樵夫闲看棋，忽逢人世是秦时。开云种玉嫌山浅， 
<br>渡海传书怪鹤迟，阴洞石床微有字，古坛松树半无枝。 
<br>烦君远示青囊箓，愿得相从一问师。
<br>
<br>
<br>
<br>&nbsp;&nbsp; 卷276_75 【酬李端长安寓居偶咏见寄】卢纶 
<br>
<br>自别前峰隐，同为外累侵。几年亲酒会，此日有僧寻。 
<br>学稼功还弃，论边事亦沈。众欢徒满目，专爱久离心。 
<br>览鬓丝垂镜，弹琴泪洒襟。访田悲洛下，寄宅忆山阴。 
<br>薄溜漫青石，横云架碧林。坏檐藤障密，衰菜棘篱深。 
<br>流散俱多故，忧伤并在今。唯当俟高躅，归止共抽簪。
<br>
<br>
<br>
<br>&nbsp;&nbsp; 卷276_76 【和常舍人晚秋集贤院即事十二韵寄赠江南徐薛二侍郎】卢纶 
<br>
<br>纶阁九华前，森沈彩仗连。洞门开旭日，清禁肃秋天。 
<br>霜满朝容备，钟馀漏唱传。摇珰陪羽扇，端弁入炉烟。 
<br>麟笔删金篆，龙绡荐玉编。汲书荀勖定，汉史蔡邕专。 
<br>御竹潜通笋，宫池暗泻泉。乱丛萦弱蕙，坠叶洒枯莲。 
<br>列署齐游日，重江并谪年。登封思议草，侍讲忆同筵。 
<br>沧海风涛广，黝山瘴雨偏。唯应缄上宝，赠远一呈妍。
<br>
<br>
<br>
<br>&nbsp;&nbsp; 卷276_77 【酬苗员外仲夏归郊居遇雨见寄】卢纶 
<br>
<br>雷响风仍急，人归鸟亦还。乱云方至水，骤雨已喧山。 
<br>田鼠依林上，池鱼戏草间。因兹屏埃雾，一咏一开颜。
<br>
<br>
<br>
<br>&nbsp;&nbsp; 卷276_78 【和太常王卿立秋日即事】卢纶 
<br>
<br>嵩高云日明，潘岳赋初成。篱槿花无色，阶桐叶有声。 
<br>绛纱垂簟净，白羽拂衣轻。鸿雁悲天远，龟鱼觉水清。 
<br>别弦添楚思，牧马动边情。田雨农官问，林风苑吏惊。 
<br>松篁终茂盛，蓬艾自衰荣。遥仰凭轩夕，惟应喜宋生。
<br>
<br>
<br>
<br>
<br>
<br>
<br>&nbsp;&nbsp; 卷277_1 【和李使君三郎早秋城北亭楼宴崔司士…关中弟张评事时遇】卢纶 
<br>
<br>黄花古城路，上尽见青山。桑柘晴川口，牛羊落照间。 
<br>野情随卷幔，军士隔重关。道合偏多赏，官微独不闲。 
<br>鹤分琴久罢，书到雁应还。为谢登龙客，琼枝寄一攀。
<br>
<br>
<br>&nbsp;&nbsp; 卷277_2 【和赵端公九日登石亭上和州家兄】卢纶 
<br>
<br>洛浦想江津，悲欢共此辰。采花湖岸菊，望国旧楼人。 
<br>雁别声偏苦，松寒色转新。传书问渔叟，借寇尔何因。
<br>
<br>
<br>
<br>&nbsp;&nbsp; 卷277_3 【酬赵少尹戏示诸侄元阳等因以见赠】卢纶 
<br>
<br>八龙三虎俨成行，琼树花开鹤翼张。且请同观舞鸲鹆， 
<br>何须竟哂食槟榔。归时每爱怀朱橘，戏处常闻佩紫囊。 
<br>谬入阮家逢庆乐，竹林因得奉壶觞。
<br>
<br>
<br>
<br>&nbsp;&nbsp; 卷277_4 【奉和户曹叔夏夜寓直寄呈同曹诸公并见示】卢纶 
<br>
<br>敛板捧清词，恭闻侍直时。暮尘归众骑，邃宇舍诸司。 
<br>华月先灯至，清风与簟随。乱萤光熠熠，行树影离离。 
<br>龙卧人宁识，鹏抟鷃岂知。便因当五夜，敢望竹林期。
<br>
<br>
<br>
<br>&nbsp;&nbsp; 卷277_5 【和金吾裴将军使往河北宣慰…兼寄赵侍郎赵卿拜陵未回】卢纶 
<br>
<br>飞轩不驻轮，感激汉儒臣。气慑千夫勇，恩传万里春。 
<br>古原收野燎，寒笛怨空邻。书此达良友，五陵风雨频。
<br>
<br>
<br>
<br>&nbsp;&nbsp; 卷277_6 【和太常李主簿秋中山下别墅即事】卢纶 
<br>
<br>清秋来几时，宋玉已先知。旷朗霞映竹，澄明山满池。 
<br>葺桥双鹤赴，收果众猿随。韶乐方今奏，云林徒蔽亏。
<br>
<br>
<br>
<br>&nbsp;&nbsp; 卷277_7 【酬韦渚秋夜有怀见寄】卢纶 
<br>
<br>萧条良夜永，秋草对衰颜。露下鸟初定，月明人自闲。 
<br>独悲无旧业，共喜出时艰。为问功成后，同游何处山。
<br>
<br>
<br>
<br>&nbsp;&nbsp; 卷277_8 【同吉中孚梦桃源】卢纶 
<br>
<br>春雨夜不散，梦中山亦阴。云中碧潭水，路暗红花林。 
<br>花水自深浅，无人知古今。
<br>
<br>夜静春梦长，梦逐仙山客。园林满芝朮，鸡犬傍篱栅。 
<br>几处花下人，看予笑头白。
<br>
<br>
<br>
<br>&nbsp;&nbsp; 卷277_9 【同柳侍郎题侯钊侍郎新昌里（一作酬候钊侍郎春日见寄）】卢纶 
<br>
<br>清源君子居，左右尽图书。三径春自足，一瓢欢有馀。 
<br>庭莎成野席，阑药是家蔬。幽显岂殊迹，昔贤徒病诸。
<br>
<br>
<br>
<br>&nbsp;&nbsp; 卷277_10 【酬孙侍御春日见寄】卢纶 
<br>
<br>经过里巷春，同是谢家邻。顾我觉衰早，荷君留醉频。 
<br>松高犹覆草，鹤起暂萦尘。始悟达人志，患名非患贫。
<br>
<br>
<br>
<br>&nbsp;&nbsp; 卷277_11 【和王员外冬夜寓直】卢纶 
<br>
<br>高步长裾锦帐郎，居然自是汉贤良。潘岳叙年因鬓发， 
<br>扬雄托谏在文章。九天韶乐飘寒月，万户香尘裛晓霜。 
<br>坐见重门俨朝骑，可怜云路独翱翔。
<br>
<br>
<br>
<br>&nbsp;&nbsp; 卷277_12 【酬金部王郎中省中春日见寄】卢纶 
<br>
<br>南宫树色晓森森，虽有春光未有阴。鹤侣正疑芳景引， 
<br>玉人那为簿书沈。山含瑞气偏当日，莺逐轻风不在林。 
<br>更有阮郎迷路处，万株红树一溪深。
<br>
<br>
<br>
<br>&nbsp;&nbsp; 卷277_13 【奉和陕州十四翁中丞寄雷州二十翁司户】卢纶 
<br>
<br>联飞独不前，迥落海南天。贾傅竟行矣，邵公唯泫然。 
<br>瘴开山更远，路极水无边。沈劣本多感，况闻原上篇。
<br>
<br>
<br>
<br>&nbsp;&nbsp; 卷277_14 【和李中丞酬万年房署少府过汾州景云观…李早年同居此观】卢纶 
<br>
<br>显晦澹无迹，贤哉常晏如。如何警孤鹤，忽乃传双鱼。 
<br>叙以泉石旧，怅然风景馀。低回青油幕，梦寐白云居。 
<br>玉洞桂香满，雪坛松影疏。沈思瞩仙侣，纾组正军书。 
<br>积学早成道，感恩难遂初。梅生谅多感，归止岂吾庐。
<br>
<br>
<br>
<br>&nbsp;&nbsp; 卷277_15 【酬陈翃郎中冬至携柳郎窦郎归河中旧居见寄】卢纶 
<br>
<br>三旬一休沐，清景满林庐。南郭群儒从，东床两客居。 
<br>烧烟浮雪野，麦陇润冰渠。班白皆持酒，蓬茅尽有书。 
<br>终期买寒渚，同此利蒲鱼。
<br>
<br>
<br>
<br>&nbsp;&nbsp; 卷277_16 【酬李益端公夜宴见赠】卢纶 
<br>
<br>戚戚一西东，十年今始同。可怜歌酒夜，相对两衰翁。
<br>
<br>
<br>
<br>&nbsp;&nbsp; 卷277_17 【和陈翃郎中拜本府少尹兼侍御史献上侍中因呈同院诸公】卢纶 
<br>
<br>金印垂鞍白马肥，不同疏广老方归。三千士里文章伯， 
<br>四十年来锦绣衣。节比青松当涧直，心随黄雀绕檐飞。 
<br>乡中贺者唯争路，不识传呼獬豸威。
<br>
<br>
<br>
<br>&nbsp;&nbsp; 卷277_18 【和王仓少尹暇日言怀】卢纶 
<br>
<br>清秋多暇日，况乃是夫君。习静通仙事，书空阅篆文。 
<br>剑飞终上汉，鹤梦不离云。无限烟霄路，何嗟迹未分。
<br>
<br>
<br>
<br>&nbsp;&nbsp; 卷277_19 【和崔侍郎游万固寺】卢纶 
<br>
<br>闻说中方高树林，曙华先照啭春禽。风云才子冶游思， 
<br>蒲柳老人惆怅心。石路青苔花漫漫，雪檐垂溜玉森森。 
<br>贺君此去君方至，河水东流西日沉。
<br>
<br>
<br>
<br>&nbsp;&nbsp; 卷277_20 【和裴延龄尚书寄题果州谢舍人仙居】卢纶 
<br>
<br>飘然去谒八仙翁，自地从天香满空。紫盖迥标双鹤上， 
<br>语音犹在五云中。青溪不接渔樵路，丹井唯传草木风。 
<br>歌此因思捧金液，露盘长庆汉皇宫。
<br>
<br>
<br>
<br>&nbsp;&nbsp; 卷277_21 【酬崔侍御早秋卧病书情见寄时君亦抱疾在假中】卢纶 
<br>
<br>掷地金声信有之，莹然冰玉见清词。元凯癖成官始贵， 
<br>相如渴甚貌逾衰。荒园每觉虫鸣早，华馆常闻客散迟。 
<br>寂寞罢琴风满树，几多黄叶落蛛丝。
<br>
<br>
<br>
<br>&nbsp;&nbsp; 卷277_22 【酬灵澈上人（一和口号戏赠灵澈上人时奉事入城）】卢纶 
<br>
<br>军人奉役本无期，落叶花开总不知。
<br>走马城中头雪白，若为将面见汤师。
<br>
<br>
<br>
<br>&nbsp;&nbsp; 卷277_23 【敬酬大府二十四舅览诗卷因以见示】卢纶 
<br>
<br>郄公怜戆亦怜愚，忽赐金盘径寸珠。彻底碧潭滋涸溜。 
<br>压枝红艳照枯株。九门洞启延高论，百辟联行挹大儒。 
<br>顾己文章非酷似，敢将幽劣俟洪炉。
<br>
<br>
<br>
<br>&nbsp;&nbsp; 卷277_24 【雨中酬友人】卢纶 
<br>
<br>看山独行归竹院，水绕前阶草生遍。
<br>空林细雨暗无声，唯有愁心两相见。
<br>
<br>
<br>
<br>&nbsp;&nbsp; 卷277_25 【酬人失题】卢纶 
<br>
<br>孤鸾将鹤群，晴日丽春云。何幸晚飞者，清音长此闻。
<br>
<br>
<br>
<br>&nbsp;&nbsp; 卷277_26 【哭司农苗主簿】卢纶 
<br>
<br>原头殡御绕新茔，原下行人望哭声。
<br>更想秋山连古木，唯应石上见君名。
<br>
<br>
<br>
<br>&nbsp;&nbsp; 卷277_27 【得耿湋司法书因叙长安故友零落兵部…郑仓曹畅参军昆季】卢纶 
<br>
<br>鬓似衰蓬心似灰，惊悲相集老相催。故友九泉留语别， 
<br>逐臣千里寄书来。尘容带病何堪问，泪眼逢秋不喜开。 
<br>幸接野居宜屣步，冀君清夜一申哀。
<br>
<br>
<br>
<br>&nbsp;&nbsp; 卷277_28 【同兵部李纾侍郎刑部包佶侍郎哭皇甫侍御曾】卢纶 
<br>
<br>攀龙与泣麟，哀乐不同尘。九陌霄汉侣，一灯冥漠人。 
<br>舟沈惊海阔，兰折怨霜频。已矣复何见，故山应更春。
<br>
<br>
<br>
<br>&nbsp;&nbsp; 卷277_29 【纶与吉侍郎中孚司空郎中曙苗员外发崔补阙峒…侯仓曹钊】卢纶 
<br>
<br>禀命孤且贱，少为病所婴。八岁始读书，四方遂有兵。 
<br>童心幸不羁，此去负平生。是月胡入洛，明年天陨星。 
<br>夜行登灞陵，惝恍靡所征。云海一翻荡，鱼龙俱不宁。 
<br>因浮襄江流，远寄鄱阳城。鄱阳富学徒，诮我戆无营。 
<br>谕以诗礼义，勖随宾荐名。舟车更滞留，水陆互阴晴。 
<br>晓望怯云阵，夜愁惊鹤声。凄凄指宋郊，浩浩入秦京。 
<br>沴气既风散，皇威如日明。方逢粟比金，未识公与卿。 
<br>十上不可待，三年竟无成。偶为达者知，扬我于王廷。 
<br>素志且不立，青袍徒见萦。昏孱夙自保，静躁本殊形。 
<br>始趋甘棠阴，旋遇密人迎。考实绩无取，责能才固轻。 
<br>新丰古离宫，宫树锁云扃。中复莅兹邑，往惟曾所经。 
<br>缭垣何逶迤，水殿亦峥嵘。夜雨滴金砌，阴风吹玉楹。 
<br>官曹虽检率，国步日夷平。命蹇固安分，祸来非有萌。 
<br>因逢骇浪飘，几落无辜刑。巍巍登坛臣，独正天柱倾。 
<br>悄悄失途子，分将秋草并。百年甘守素，一顾乃拾青。 
<br>相逢十月交，众卉飘已零。感旧谅戚戚，问孤恳茕茕。 
<br>侍郎文章宗，杰出淮楚灵。掌赋若吹籁，司言如建瓴。 
<br>郎中善馀庆，雅韵与琴清。郁郁松带雪，萧萧鸿入冥。 
<br>员外真贵儒，弱冠被华缨。月香飘桂实，乳溜滴琼英。 
<br>补阙思冲融，巾拂艺亦精。彩蝶戏芳圃，瑞云凝翠屏。 
<br>拾遗兴难侔，逸调旷无程。九酝贮弥洁，三花寒转馨。 
<br>校书才智雄，举世一娉婷。赌墅鬼神变，属词鸾凤惊。 
<br>差肩曳长裾，总辔奉和铃。共赋瑶台雪，同观金谷筝。 
<br>倚天方比剑，沈井忽如瓶。神昧不可问，天高莫尔听。 
<br>君持玉盘珠，泻我怀袖盈。读罢涕交颐，愿言跻百龄。
<br>
<br>
<br>
<br>&nbsp;&nbsp; 卷277_30 【酬李叔度秋夜喜相遇因伤关东僚友丧逝见赠】卢纶 
<br>
<br>寒月照秋城，秋风泉涧鸣。过时见兰蕙，独夜感衰荣。 
<br>酒散同移疾，心悲似远行。以愚求作友，何德敢称兄。 
<br>谷变波长急，松枯药未成。恐看新鬓色，怯问故人名。 
<br>野泽云阴散，荒原日气生。羁飞本难定，非是恶弦惊。
<br>
<br>
<br>
<br>&nbsp;&nbsp; 卷277_31 【同李益伤秋】卢纶 
<br>
<br>岁去人头白，秋来树叶黄。搔头向黄叶，与尔共悲伤。
<br>
<br>
<br>
<br>&nbsp;&nbsp; 卷277_32 【白发叹】卢纶 
<br>
<br>发白晓梳头，女惊妻泪流。不知丝色后，堪得几回秋。
<br>
<br>
<br>
<br>&nbsp;&nbsp; 卷277_33 【逢病军人】卢纶 
<br>
<br>行多有病住无粮，万里还乡未到乡。
<br>蓬鬓哀吟古城下，不堪秋气入金疮。
<br>
<br>
<br>
<br>&nbsp;&nbsp; 卷277_34 【村南逢病叟】卢纶 
<br>
<br>双膝过颐顶在肩，四邻知姓不知年。
<br>卧驱鸟雀惜禾黍，犹恐诸孙无社钱。
<br>
<br>
<br>
<br>&nbsp;&nbsp; 卷277_35 【七夕诗（同用秋字，一作他乡七夕）】卢纶 
<br>
<br>祥光若可求，闺女夜登楼。月露浩方下，河云凝不流。 
<br>铅华潜警曙，机杼暗传秋。回想敛馀眷，人天俱是愁。
<br>
<br>
<br>
<br>&nbsp;&nbsp; 卷277_36 【七夕诗（同用期字）】卢纶 
<br>
<br>凉风吹玉露，河汉有幽期。星彩光仍隐，云容掩复离。 
<br>良宵惊曙早，闰岁怨秋迟。何事金闺子，空传得网丝。
<br>
<br>
<br>
<br>&nbsp;&nbsp; 卷277_37 【长门怨】卢纶 
<br>
<br>空空古廊殿，寒月落斜晖。卧听未央曲，满箱歌舞衣。
<br>
<br>
<br>
<br>&nbsp;&nbsp; 卷277_38 【妾薄命】卢纶 
<br>
<br>妾年初二八，两度嫁狂夫。薄命今犹在，坚贞扫地无。
<br>
<br>
<br>
<br>&nbsp;&nbsp; 卷277_39 【伦开府席上赋得咏美人名解愁】卢纶 
<br>
<br>不敢苦相留，明知不自由。颦眉乍欲语，敛笑又低头。 
<br>舞态兼些醉，歌声似带羞。今朝总见也，只不解人愁。
<br>
<br>
<br>
<br>&nbsp;&nbsp; 卷277_40 【王评事驸马花烛诗】卢纶 
<br>
<br>万条银烛引天人，十月长安半夜春。
<br>步障三千隘将断，几多珠翠落香尘。
<br>
<br>一人女婿万人怜，一夜调疏抵百年。
<br>为报司徒好将息，明珠解转又能圆。
<br>
<br>人主人臣是亲家，千秋万岁保荣华。
<br>几时曾向高天上，得见今宵月里花。
<br>
<br>比翼和鸣双凤凰，欲栖金帐满城香。
<br>平明却入天泉里，日气曈曨五色光。
<br>
<br>
<br>
<br>&nbsp;&nbsp; 卷277_41 【和赵给事白蝇拂歌】卢纶 
<br>
<br>华堂多众珍，白拂称殊异。柄裁沈节香袭人， 
<br>上结为文下垂穗。霜缕霏微莹且柔，虎须乍细龙髯稠。 
<br>皎然素色不因染，淅尔凉风非为秋。群蝇青苍恣游息， 
<br>广庖万品无颜色。金屏成点玉成瑕，昼眠宛转空咨嗟。 
<br>此时满筵看一举，荻花忽旋杨花舞，砉如寒隼惊暮禽， 
<br>飒若繁埃得轻雨。主人说是故人留，每诫如新比白头。 
<br>若将挥玩闲临水，愿接波中一白鸥。
<br>
<br>
<br>
<br>&nbsp;&nbsp; 卷277_42 【萧常侍瘿柏亭歌】卢纶 
<br>
<br>柏之异者山中灵，何人断绝为君亭。云翻浪卷不可识， 
<br>鸟兽成形花倒植。莓苔旧点色尚青，霹雳残痕节犹黑。 
<br>金貂主人汉三老，构此穷年下朝早。心规目制不暂疲， 
<br>匠者受之无一词。清晨拂匣菱生镜，落日凭阑星满池。 
<br>攒甍斗拱无斤迹，根瘿联悬同素壁。数层乱泻云里峰， 
<br>万片争呈雪中石，重帘不动自飘香，似到瀛洲白玉堂。 
<br>水精如意刁金色，云母屏风透掩光。四阶绵绵被纤草， 
<br>草上依微众山道。松间汲井烟翠寒，洞里围棋天景好。 
<br>愚儒敢欲贺成功，鸾凤栖翔固不同。应念废材今接地， 
<br>一枝思寄户庭中。
<br>
<br>
<br>
<br>&nbsp;&nbsp; 卷277_43 【慈恩寺石磬歌】卢纶 
<br>
<br>灵山石磬生海西，海涛平处与山齐。长眉老僧同佛力， 
<br>咒使鲛人往求得。珠穴沈成绿浪痕，天衣拂尽苍苔色。 
<br>星汉徘徊山有风，禅翁静扣月明中。群仙下云龙出水， 
<br>鸾鹤交飞半空里。山精木魅不可听，落叶秋砧一时起。 
<br>花宫杳杳响泠泠，无数沙门昏梦醒。古廊灯下见行道， 
<br>疏林池边闻诵经。徒壮洪钟秘高阁，万金费尽工雕凿。 
<br>岂如全质挂青松，数叶残云一片峰。吾师宝之寿中国， 
<br>愿同劫石无终极。
<br>
<br>
<br>
<br>&nbsp;&nbsp; 卷277_44 【送张郎中还蜀歌】卢纶 
<br>
<br>秦家御史汉家郎，亲专两印征殊方。功成走马朝天子， 
<br>伏槛论边若流水。晓离仙署趋紫微，夜接高儒读青史。 
<br>泸南五将望君还，愿以天书示百蛮。曲栈重江初过雨， 
<br>前旌后骑不同山。迎车拜舞多耆老，旧卒新营遍青草。 
<br>塞口云生火候迟，烟中鹤唳军行早。黄花川下水交横， 
<br>远映孤霞蜀国晴。邛竹笋长椒瘴起，荔枝花发杜鹃鸣。 
<br>回首岷峨半天黑，传觞接膝何由得。空令豪士仰威名， 
<br>无复贫交恃颜色。垂杨不动雨纷纷，锦帐胡瓶争送君。 
<br>须臾醉起箫笳发，空见红旌入白云。
<br>
<br>
<br>
<br>&nbsp;&nbsp; 卷277_45 【宴席赋得姚美人拍筝歌（美人曾在禁中）】卢纶 
<br>
<br>出帘仍有钿筝随，见罢翻令恨识迟。微收皓腕缠红袖， 
<br>深遏朱弦低翠眉。忽然高张应繁节，玉指回旋若飞雪。 
<br>凤箫韶管寂不喧，绣幕纱窗俨秋月。有时轻弄和郎歌， 
<br>慢处声迟情更多。已愁红脸能佯醉，又恐朱门难再过， 
<br>昭阳伴里最聪明，出到人间才长成。遥知禁曲难翻处， 
<br>犹是君王说小名。
<br>
<br>
<br>
<br>&nbsp;&nbsp; 卷277_46 【陈翃郎中北亭送侯钊侍御赋得带冰流歌】卢纶 
<br>
<br>溪中鸟鸣春景旦，一派寒冰忽开散。璧方镜员流不断， 
<br>白云鳞鳞满河汉。叠处浅，旋处深。撇捩寒鱼上复沉， 
<br>群鹅鼓舞扬清音。主人有客簪白笔，玉壶贮水光如一。 
<br>持此赠君君饮之，圣君识君冰玉姿。
<br>
<br>
<br>
<br>&nbsp;&nbsp; 卷277_47 【栖岩寺隋文帝马脑盏歌】卢纶 
<br>
<br>天宫宝器隋朝物，锁在金函比金骨。开函捧之光乃发， 
<br>阿修罗王掌中月。五云如拳轻复浓，昔曾噀酒今藏龙。 
<br>规形环影相透彻，乱雪繁花千万重。可怜贞质无今古， 
<br>可叹隋陵一抔土。宫中艳女满宫春，得亲此宝能几人。 
<br>一留寒殿殿将坏，唯有幽光通隙尘。山中老僧眉似雪， 
<br>忍死相传保扃鐍。
<br>
<br>
<br>
<br>&nbsp;&nbsp; 卷277_48 【难绾刀子歌】卢纶 
<br>
<br>黄金鞘里青芦叶，丽若剪成铦且翣。轻冰薄玉状不分， 
<br>一尺寒光堪决云。吹毛可试不可触，似有虫搜阙裂文。 
<br>淬之几堕前池水，焉知不是蛟龙子。割鸡刺虎皆若空， 
<br>愿应君心逐君指。并州难绾竟何人，每成此物如有神。
<br>
<br>
<br>
<br>&nbsp;&nbsp; 卷277_49 【腊日观咸宁王部曲娑勒擒豹歌】卢纶 
<br>
<br>山头曈曈日将出，山下猎围照初日。前林有兽未识名， 
<br>将军促骑无人声，潜形踠伏草不动，双雕旋转群鸦鸣。 
<br>阴方质子才三十，译语受词蕃语揖。舍鞍解甲疾如风， 
<br>人忽虎蹲兽人立。欻然扼颡批其颐，爪牙委地涎淋漓。 
<br>既苏复吼拗仍怒，果协英谋生致之。拖自深丛目如电， 
<br>万夫失容千马战。传呼贺拜声相连，杀气腾凌阴满川。 
<br>始知缚虎如缚鼠，败虏降羌生眼前。祝尔嘉词尔无苦， 
<br>献尔将随犀象舞。苑中流水禁中山，期尔攫搏开天颜。 
<br>非熊之兆庆无极，愿纪雄名传百蛮。
<br>
<br>
<br>
<br>&nbsp;&nbsp; 卷277_50 【赋得白鸥歌送李伯康归使】卢纶 
<br>
<br>积水深源，白鸥翻翻。倒影光素，于潭之间。 
<br>衔鱼鱼落乱惊鸣，争扑莲丛莲叶倾。 
<br>尔不见波中鸥鸟闲无营，何必汲汲劳其生。 
<br>柳花冥濛大堤口，悠扬相和乍无有。轻随去浪杳不分， 
<br>细舞清风亦何有。似君换得白鹅时，独凭阑干雪满池。 
<br>今日还同看鸥鸟，如何羽翮复参差。复参差， 
<br>海涛澜漫何由期。
<br>
<br>
<br>
<br>&nbsp;&nbsp; 卷277_51 【皇帝感词】卢纶 
<br>
<br>提剑风雷动，垂衣日月明。禁花呈瑞色，国老见星精。 
<br>发棹鱼先跃，窥巢鸟不惊。山呼一万岁，直入九重城。
<br>
<br>天香五凤彩，御马六龙文。雨露清驰道，风雷翊上军。 
<br>高旍花外转，行漏乐前闻。时见金鞭举，空中指瑞云。
<br>
<br>妙算干戈止，神谋宇宙清。两阶文物盛，七德武功成。 
<br>校猎长杨苑，屯军细柳营。归来献明主，歌舞溢春城。
<br>
<br>天乐下天中，云輧俨在空。铅黄艳河汉，笑语合笙镛。 
<br>已见长随凤，仍闻不避熊。君王亲试舞，阊阖静无风。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
