<HTML>
<HEAD>
<TITLE>全唐诗 卷069-073 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷069-073</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷069-073</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6060"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷069-073')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷069-073]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷69_1 【侍从途中口号应制】阎朝隐 
<br>
<br>疵贱出山东，忠贞任土风。因敷河朔藻，得奉洛阳宫。 
<br>一顾侍御史，再顾给事中。常愿粉肌骨，特答造化功。
<br>
<br>
<br>&nbsp;&nbsp; 卷69_2 【奉和圣制夏日游石淙山】阎朝隐 
<br>
<br>金台隐隐陵黄道，玉辇亭亭下绛雰。千种冈峦千种树， 
<br>一重岩壑一重云。花落风吹红的历，藤垂日晃绿葐蒀。 
<br>五百里内贤人聚，愿陪阊阖侍天文。
<br>
<br>
<br>
<br>&nbsp;&nbsp; 卷69_3 【鹦鹉猫儿篇】阎朝隐 
<br>
<br>霹雳引，丰隆鸣，猛兽噫气蛇吼声。鹦鹉鸟， 
<br>同资造化兮殊粹精。鹔鹴毛，翡翠翼。鹓雏延颈， 
<br>鹍鸡弄色。鹦鹉鸟，同禀阴阳兮异埏埴。彼何为兮， 
<br>隐隐振振；此何为兮，绿衣翠襟。彼何为兮，窘窘蠢蠢； 
<br>此何为兮，好貌好音。彷彷兮徉徉，似妖姬躧步兮动罗裳； 
<br>趋趋兮跄跄，若处子回眸兮登玉堂。爰有兽也，安其忍， 
<br>觜其胁，距其胸，与之放旷浪浪兮，从从容容。 
<br>钩爪锯牙也，宵行昼伏无以当。遇之兮忘味，抟击腾掷也， 
<br>朝飞暮噪无以拒，逢之兮屏气。由是言之， 
<br>贪残薄则智慧作，贪残临之兮不复攫；由是言之， 
<br>智慧周则贪残囚，智慧犯之兮不复忧。菲形陋质虽贱微， 
<br>皇王顾遇长光辉。离宫别馆临朝市，妙舞繁弦杂宫徵。 
<br>嘉喜堂前景福内，合欢殿上明光里。云母屏风文彩合， 
<br>流苏斗帐香烟起，承恩宴盼接宴喜。高视七头金骆驼， 
<br>平怀五尺铜狮子。国有君兮国有臣，君为主兮臣为宾。 
<br>朝有贤兮朝有德，贤为君兮德为饰，千年万岁兮心转忆。
<br>
<br>
<br>
<br>&nbsp;&nbsp; 卷69_4 【三日曲水侍宴应制】阎朝隐 
<br>
<br>三月重三日，千春续万春。圣泽如东海，天文似北辰。 
<br>荷叶珠盘净，莲花宝盖新。陛下制万国，臣作水心人。
<br>
<br>
<br>
<br>&nbsp;&nbsp; 卷69_5 【奉和九日幸临渭亭，登高应制得筵字】阎朝隐 
<br>
<br>九九侍神仙，高高坐半天。文章二曜动，气色五星连。 
<br>簪绂趋皇极，笙歌接御筵。愿因茱菊酒，相守百千年。
<br>
<br>
<br>
<br>&nbsp;&nbsp; 卷69_6 【奉和送金城公主适西蕃应制】阎朝隐 
<br>
<br>甥舅重亲地，君臣厚义乡。还将贵公主，嫁与耨檀王。 
<br>卤簿山河暗，琵琶道路长。回瞻父母国，日出在东方。
<br>
<br>
<br>
<br>&nbsp;&nbsp; 卷69_7 【奉和立春游苑迎春应制】阎朝隐 
<br>
<br>管籥周移寰极里，乘舆望幸斗城闉。草根未结青丝缕， 
<br>萝茑犹垂绿帔巾。鹊入巢中言改岁，燕衔书上道宜新。 
<br>愿得长绳系取日，光临天子万年春。
<br>
<br>
<br>
<br>&nbsp;&nbsp; 卷69_8 【奉和圣制春日幸望春宫应制】阎朝隐 
<br>
<br>句芒人面乘两龙，道是春神卫九重。彩胜年年逢七日， 
<br>酴醿岁岁满千钟。宫梅间雪祥光遍，城柳含烟淑气浓。 
<br>醉倒君前情未尽，愿因歌舞自为容。
<br>
<br>
<br>
<br>&nbsp;&nbsp; 卷69_9 【夜宴安乐公主新宅】阎朝隐 
<br>
<br>凤凰鸣舞乐昌年，蜡炬开花夜管弦。
<br>半醉徐击珊瑚树，已闻钟漏晓声传。
<br>
<br>
<br>
<br>&nbsp;&nbsp; 卷69_10 【饯唐永昌】阎朝隐 
<br>
<br>洛阳难理若棼丝，椎破连环定不疑。
<br>鹦鹉休言秦地乐，回头一顾一相思。
<br>
<br>
<br>
<br>&nbsp;&nbsp; 卷69_11 【明月歌】阎朝隐 
<br>
<br>梅花雪白柳叶黄，云雾四起月苍苍。箭水泠泠刻漏长。 
<br>挥玉指，拂罗裳，为君一奏楚明光。
<br>
<br>
<br>
<br>&nbsp;&nbsp; 卷69_12 【采莲女】阎朝隐 
<br>
<br>采莲女，采莲舟，春日春江碧水流。莲衣承玉钏， 
<br>莲刺罥银钩。薄暮敛容歌一曲，氛氲香气满汀洲。
<br>
<br>
<br>
<br>&nbsp;&nbsp; 卷69_13 【奉和登骊山应制】阎朝隐 
<br>
<br>龙行踏绛气，天半语相闻。混沌疑初判，洪荒若始分。
<br>
<br>
<br>
<br>&nbsp;&nbsp; 卷69_14 【奉和九日幸临渭亭登高应制得月字】韦元旦 
<br>
<br>云物开千里，天行乘九月。丝言丹凤池，旆转苍龙阙。 
<br>灞水欢娱地，秦京游侠窟。欣承解愠词，圣酒黄花发。
<br>
<br>
<br>
<br>&nbsp;&nbsp; 卷69_15 【奉和送金城公主适西蕃应制】韦元旦 
<br>
<br>柔远安夷俗，和亲重汉年。军容旌节送，国命锦车传。 
<br>琴曲悲千里，箫声恋九天。唯应西海月，来就掌珠圆。
<br>
<br>
<br>
<br>&nbsp;&nbsp; 卷69_16 【饯唐州高使君赴任】韦元旦 
<br>
<br>桐柏膺新命，芝兰惜旧游。鸣皋夜鹤在，迁木早莺求。 
<br>传拥淮源路，尊空灞水流。落花纷送远，春色引离忧。
<br>
<br>
<br>
<br>&nbsp;&nbsp; 卷69_17 【早朝】韦元旦 
<br>
<br>震维芳月季，宸极众星尊。珮玉朝三陛，鸣珂度九门。 
<br>挈壶分早漏，伏槛耀初暾。北倚苍龙阙，西临紫凤垣。 
<br>词庭草欲奏，温室树无言。鳞翰空为忝，长怀圣主恩。
<br>
<br>
<br>
<br>&nbsp;&nbsp; 卷69_18 【奉和立春游苑迎春应制】韦元旦 
<br>
<br>灞涘长安恒近日，殷正腊月早迎新。池鱼戏叶仍含冻， 
<br>宫女裁花已作春。向苑云疑承翠幄，入林风若起青蘋。 
<br>年年斗柄东无限，愿挹琼觞寿北辰。
<br>
<br>
<br>
<br>&nbsp;&nbsp; 卷69_19 【奉和圣制春日幸望春宫应制】韦元旦 
<br>
<br>九重楼阁半山霞，四望韶阳春未赊。侍跸妍歌临灞涘， 
<br>留觞艳舞出京华。危竿竞捧中街日，戏马争衔上苑花。 
<br>景色欢娱长若此，承恩不醉不还家。
<br>
<br>
<br>
<br>&nbsp;&nbsp; 卷69_20 【奉和人日宴大明宫恩赐彩缕人胜应制】韦元旦 
<br>
<br>鸾凤旌旗拂晓陈，鱼龙角牴大明辰。青韶既肇人为日， 
<br>绮胜初成日作人。圣藻凌云裁柏赋，仙歌促宴摘梅春。 
<br>垂旒一庆宜年酒，朝野俱欢荐寿新。
<br>
<br>
<br>
<br>&nbsp;&nbsp; 卷69_21 【奉和幸安乐公主山庄应制】韦元旦 
<br>
<br>银河南渚帝城隅，帝辇平明出九衢。刻凤蟠螭凌桂邸， 
<br>穿池叠石写蓬壶。琼箫暂下钧天乐，绮缀长悬明月珠。 
<br>仙榜承恩争既醉，方知朝野更欢娱。
<br>
<br>
<br>
<br>&nbsp;&nbsp; 卷69_22 【兴庆池侍宴应制】韦元旦 
<br>
<br>沧池漭沆帝城边，殊胜昆明凿汉年。夹岸旌旗疏辇道， 
<br>中流箫鼓振楼船。云峰四起迎宸幄，水树千重入御筵。 
<br>宴乐已深鱼藻咏，承恩更欲奏甘泉。
<br>
<br>
<br>
<br>&nbsp;&nbsp; 卷69_23 【夜宴安乐公主宅】韦元旦 
<br>
<br>主第新成银作榜，宾筵广宴玉为楼。
<br>壶觞既卜仙人夜，歌舞宜停织女秋。
<br>
<br>
<br>
<br>&nbsp;&nbsp; 卷69_24 【奉和初春幸太平公主南庄应制】邵升 
<br>
<br>沁园佳丽夺蓬瀛，翠壁红泉绕上京。二圣忽从鸾殿幸， 
<br>双仙正下凤楼迎。花含步辇空间出，树杂帷宫画里行。 
<br>无路乘槎窥汉渚，徒知访卜就君平。
<br>
<br>
<br>
<br>&nbsp;&nbsp; 卷69_25 【奉和送金城公主适西蕃应制】唐远悊 
<br>
<br>皇恩眷下人，割爱远和亲。少女风游兑，姮娥月去秦。 
<br>龙笛迎金榜，骊歌送锦轮。那堪桃李色，移向虏庭春。
<br>
<br>
<br>
<br>
<br>
<br>&nbsp;&nbsp;卷70_1 【汾阴后土祠作】李適 
<br>
<br>昔予读旧史，遍睹汉世君。武皇实稽古，建兹百代勋。 
<br>号令垂懋典，旧经备阙文。西巡历九嶷，舳舻被江滨。 
<br>勒兵十八万，旌旗何纷纷。朅来茂陵下，英声不复闻。 
<br>我行岁方晏，极望山河分。神光终冥漠，鼎气独氛氲。 
<br>揽涕步脽上，登高见彼汾。雄图今安在，飞飞有白云。
<br>
<br>
<br>&nbsp;&nbsp; 卷70_2 【答宋十一崖口五渡见赠】李適 
<br>
<br>闻君访远山，跻险造幽绝。眇然青云境，观奇弥年月。 
<br>登岭亦溯溪，孤舟事沿越。崿嶂传彩翠，崖磴互欹缺。 
<br>石林上攒丛，金涧下明灭。扪壁窥丹井，梯苔瞰乳穴。 
<br>忽枉岩中赠，对玩未尝辍。殷勤独往事，委曲炼药说。 
<br>邀余名山期，从尔泛海澨。岁晏秉宿心，斯言非徒设。
<br>
<br>
<br>
<br>&nbsp;&nbsp; 卷70_3 【饯许州宋司马赴任】李適 
<br>
<br>昔吾游箕山，朅来涉颍水。复有许由庙，迢迢白云里。 
<br>闻君佐繁昌，临风怅怀此。傥到平舆泉，寄谢干将里。
<br>
<br>
<br>
<br>&nbsp;&nbsp; 卷70_4 【奉和圣制九日侍宴应制得高字】李適 
<br>
<br>禁苑秋光入，宸游霁色高。萸房颁彩笥，菊蕊荐香醪。 
<br>后骑萦堤柳，前旌拂御桃。王枚俱得从，浅浅愧飞毫。
<br>
<br>
<br>
<br>&nbsp;&nbsp; 卷70_5 【游禁苑幸临渭亭遇雪应制】李適 
<br>
<br>长乐喜春归，披香瑞雪霏。花从银阁度，絮绕玉窗飞。 
<br>写曜衔天藻，呈祥拂御衣。上林纷可望，无处不光辉。
<br>
<br>
<br>
<br>&nbsp;&nbsp; 卷70_6 【奉和九日登慈恩寺浮图应制】李適 
<br>
<br>凤辇乘朝霁，鹦林对晚秋。天文贝叶写，圣泽菊花浮。 
<br>塔似神功造，龛疑佛影留。幸陪清汉跸，欣奉净居游。
<br>
<br>
<br>
<br>&nbsp;&nbsp; 卷70_7 【侍宴长宁公主东庄应制】李適 
<br>
<br>凤楼纡睿幸，龙舸畅宸襟。歌舞平阳第，园亭沁水林。 
<br>山花添圣酒，涧竹绕熏琴。愿奉瑶池驾，千春侍德音。
<br>
<br>
<br>
<br>&nbsp;&nbsp; 卷70_8 【奉和送金城公主适西蕃应制】李適 
<br>
<br>绛河从远聘，青海赴和亲。月作临边晓，花为度陇春。 
<br>主歌悲顾鹤，帝策重安人。独有琼箫去，悠悠思锦轮。
<br>
<br>
<br>
<br>&nbsp;&nbsp; 卷70_9 【安乐公主移入新宅】李適 
<br>
<br>星桥他日创，仙榜此时开。马向铺钱埒，箫闻奏玉台。 
<br>人疑卫叔美，客似长卿才。借问游天使，谁能取石回。
<br>
<br>
<br>
<br>&nbsp;&nbsp; 卷70_10 【奉和幸望春宫送朔方军大总管张仁亶】李適 
<br>
<br>地限骄南牧，天临饯北征。解衣延宠命，横剑总威名。 
<br>豹略恭宸旨，雄文动睿情。坐观膜拜入，朝夕受降城。
<br>
<br>
<br>
<br>&nbsp;&nbsp; 卷70_11 【人日宴大明宫恩赐彩缕人胜应制】李適 
<br>
<br>朱城待凤韶年至，碧殿疏龙淑气来。宝帐金屏人已帖， 
<br>图花学鸟胜初裁。林香近接宜春苑，山翠遥添献寿杯。 
<br>向夕凭高风景丽，天文垂耀象昭回。
<br>
<br>
<br>
<br>&nbsp;&nbsp; 卷70_12 【奉和春日幸望春宫应制】李適 
<br>
<br>玉辇金舆天上来，花园四望锦屏开。轻丝半拂朱门柳， 
<br>细缬全披画阁梅。舞蝶飞行飘御席，歌莺度曲绕仙杯。 
<br>圣词今日光辉满，汉主秋风莫道才。
<br>
<br>
<br>
<br>&nbsp;&nbsp; 卷70_13 【奉和立春游苑迎春】李適 
<br>
<br>金舆翠辇迎嘉节，御苑仙宫待献春。淑气初衔梅色浅， 
<br>条风半拂柳墙新。天杯庆寿齐南岳，圣藻光辉动北辰。 
<br>稍觉披香歌吹近，龙骖日暮下城闉。
<br>
<br>
<br>
<br>&nbsp;&nbsp; 卷70_14 【帝幸兴庆池戏竞渡应制】李適 
<br>
<br>拂露金舆丹旆转，凌晨黼帐碧池开。南山倒影从云落， 
<br>北涧摇光写溜回。急桨争标排荇度，轻帆截浦触荷来。 
<br>横汾宴镐欢无极，歌舞年年圣寿杯。
<br>
<br>
<br>
<br>&nbsp;&nbsp; 卷70_15 【侍宴安乐公主庄应制】李適 
<br>
<br>平阳金榜凤凰楼，沁水银河鹦鹉洲。彩仗遥临丹壑里， 
<br>仙舆暂幸绿亭幽。前池锦石莲花艳，后岭香炉桂蕊秋。 
<br>贵主称觞万年寿，还轻汉武济汾游。
<br>
<br>
<br>
<br>&nbsp;&nbsp; 卷70_16 【侍宴安乐公主新宅应制】李適 
<br>
<br>银河半倚凤凰台，玉酒相传鹦鹉杯。
<br>若见君平须借问，仙槎一去几时来。
<br>
<br>
<br>
<br>&nbsp;&nbsp; 卷70_17 【饯唐永昌赴任东都】李適 
<br>
<br>闻道飞凫向洛阳，翩翩矫翮度文昌。
<br>因声寄意三花树，少室岩前几过香。
<br>
<br>
<br>
<br>
<br>
<br>
<br>
<br>&nbsp;&nbsp;卷71_1 【奉和圣制立春日侍宴内殿出剪彩花应制】刘宪 
<br>
<br>上林宫馆好，春光独早知。剪花疑始发，刻燕似新窥。 
<br>色浓轻雪点，香浅嫩风吹。此日叨陪侍，恩荣得数枝。
<br>
<br>
<br>&nbsp;&nbsp; 卷71_2 【奉和人日清晖阁宴群臣遇雪应制】刘宪 
<br>
<br>舆辇乘人日，登临上凤京。风寻歌曲飏，雪向舞行萦。 
<br>千官随兴合，万福与时并。承恩长若此，微贱幸升平。
<br>
<br>
<br>
<br>&nbsp;&nbsp; 卷71_3 【奉和七夕宴两仪殿应制】刘宪 
<br>
<br>秋吹过双阙，星仙动二灵。更深移月镜，河浅度云輧。 
<br>殿上呼方朔，人间失武丁。天文兹夜里，光映紫微庭。
<br>
<br>
<br>
<br>&nbsp;&nbsp; 卷71_4 【奉和九月九日圣制登慈恩寺浮图应制】刘宪 
<br>
<br>飞塔云霄半，清晨羽旆游。登临凭季月，寥廓见中州。 
<br>御酒新寒退，天文瑞景留。辟邪将献寿，兹日奉千秋。
<br>
<br>
<br>
<br>&nbsp;&nbsp; 卷71_5 【闰九月九日幸总持寺登浮图应制】刘宪 
<br>
<br>重阳登闰序，上界叶时巡。驻辇天花落，开筵妓乐陈。 
<br>城端刹柱见，云表露盘新。临睨光辉满，飞文动睿神。
<br>
<br>
<br>
<br>&nbsp;&nbsp; 卷71_6 【侍宴长宁公主东庄】刘宪 
<br>
<br>公主林亭地，清晨降玉舆。画桥飞渡水，仙阁涌临虚。 
<br>晴新看蛱蝶，夏早摘芙蕖。文酒娱游盛，忻叨侍从馀。
<br>
<br>
<br>
<br>&nbsp;&nbsp; 卷71_7 【奉和送金城公主入西蕃应制】刘宪 
<br>
<br>外馆逾河右，行营指路岐。和亲悲远嫁，忍爱泣将离。 
<br>旌旆羌风引，轩车汉月随。那堪马上曲，时向管中吹。
<br>
<br>
<br>
<br>&nbsp;&nbsp; 卷71_8 【奉和圣制登骊山高顶寓目应制】刘宪 
<br>
<br>骊阜镇皇都，銮游眺八区。原隰旌门里，风云扆座隅。 
<br>直城如斗柄，官树似星榆。从臣词赋末，滥得上天衢。
<br>
<br>
<br>
<br>&nbsp;&nbsp; 卷71_9 【奉和幸白鹿观应制】刘宪 
<br>
<br>玄游乘落晖，仙宇蔼霏微。石梁萦涧转，珠旆扫坛飞。 
<br>芝童荐膏液，松鹤舞骖騑。还似瑶池上，歌成周驭归。
<br>
<br>
<br>
<br>&nbsp;&nbsp; 卷71_10 【折杨柳】刘宪 
<br>
<br>沙塞三河道，金闺二月春。碧烟杨柳色，红粉绮罗人。 
<br>露叶怜啼脸，风花思舞巾。攀持君不见，为听曲中新。
<br>
<br>
<br>
<br>&nbsp;&nbsp; 卷71_11 【奉和立春日内出彩花树应制（一作人日大明宫应制）】刘宪 
<br>
<br>禁苑韶年此日归，东郊道上转青旂。柳色梅芳何处所， 
<br>风前雪里觅芳菲。开冰池内鱼新跃，剪彩花间燕始飞。 
<br>欲识王游布阳气，为观天藻竞春晖。
<br>
<br>
<br>
<br>&nbsp;&nbsp; 卷71_12 【奉和春日幸望春宫应制】刘宪 
<br>
<br>暮春春色最便妍，苑里花开列御筵。商山积翠临城起， 
<br>浐水浮光共幕连。莺藏嫩叶歌相唤，蝶碍芳丛舞不前。 
<br>欢娱节物今如此，愿奉宸游亿万年。
<br>
<br>
<br>
<br>&nbsp;&nbsp; 卷71_13 【奉和幸安乐公主山庄应制】刘宪 
<br>
<br>主家别墅帝城隈，无劳海上觅蓬莱。沓石悬流平地起， 
<br>危楼曲阁半天开。庭莎作荐舞行出，浦树相将歌棹回。 
<br>此日风光与形胜，只言作伴圣词来。
<br>
<br>
<br>
<br>&nbsp;&nbsp; 卷71_14 【兴庆池侍宴应制】刘宪 
<br>
<br>苍龙阙下天泉池，轩驾来游箫管吹。缘堤夏筱萦不散， 
<br>冒水新荷卷复披。帐殿疑从画里出，楼船直在镜中移。 
<br>自然东海神仙处，何用西昆辙迹疲。
<br>
<br>
<br>
<br>&nbsp;&nbsp; 卷71_15 【奉和幸大荐福寺应制】刘宪 
<br>
<br>地灵传景福，天驾俨钩陈。佳哉藩邸旧，赫矣梵宫新。 
<br>香塔鱼山下，禅堂雁水滨。珠幡映白日，镜殿写青春。 
<br>甚欢延故吏，大觉拯生人。幸承歌颂末，长奉属车尘。
<br>
<br>
<br>
<br>&nbsp;&nbsp; 卷71_16 【奉和幸三会寺应制】刘宪 
<br>
<br>岧峣仓史台，敞朗绀园开。戒旦壶人集，翻霜羽骑来。 
<br>下辇登三袭，褰旒望九垓。林披馆陶榜，水浸昆明灰。 
<br>网户飞花缀，幡竿度鸟回。豫游仙唱动，潇洒出尘埃。
<br>
<br>
<br>
<br>&nbsp;&nbsp; 卷71_17 【奉和幸长安故城未央宫应制】刘宪 
<br>
<br>汉宫千祀外，轩驾一来游。夷荡长如此，威灵不复留。 
<br>凭高睿赏发，怀古圣情周。寒向南山敛，春过北渭浮。 
<br>土功昔云盛，人英今所求。幸听熏风曲，方知霸道羞。
<br>
<br>
<br>
<br>&nbsp;&nbsp; 卷71_18 【奉和幸礼部尚书窦希玠宅应制（一作陪幸五王宅）】刘宪 
<br>
<br>北斗枢机任，西京肺腑亲。畴昔王门下，今兹御幸辰。 
<br>恩光山水被，圣作管弦新。绕坐熏红药，当轩暗绿筠。 
<br>摘荷才早夏，听鸟尚馀春。行漏今徒晚，风烟起观津。
<br>
<br>
<br>
<br>&nbsp;&nbsp; 卷71_19 【奉和圣制幸望春宫送朔方大总管张仁亶】刘宪 
<br>
<br>命将择耆年，图功胜必全。光辉万乘饯，威武二庭宣。 
<br>中衢横鼓角，旷野蔽旌旃。推食天厨至，投醪御酒传。 
<br>凉风过雁苑，杀气下鸡田。分阃恩何极，临岐动睿篇。
<br>
<br>
<br>
<br>&nbsp;&nbsp; 卷71_20 【奉和幸韦嗣立山庄侍宴应制】刘宪 
<br>
<br>东山有谢安，枉道降鸣銮。缇骑分初日，霓旌度晓寒。 
<br>云跸岩间下，虹桥涧底盘。幽栖俄以届，圣瞩宛馀欢。 
<br>崖悬飞溜直，岸转绿潭宽。桂华尧酒泛，松响舜琴弹。 
<br>明主恩斯极，贤臣节更殚。不才叨侍从，咏德以濡翰。
<br>
<br>
<br>
<br>&nbsp;&nbsp; 卷71_21 【人日玩雪应制】刘宪 
<br>
<br>胜日登临云叶起，芳风摇荡雪花飞。
<br>呈晖幸得承金镜，飏彩还将奉玉衣。
<br>
<br>
<br>
<br>&nbsp;&nbsp; 卷71_22 【上巳日祓禊渭滨应制】刘宪 
<br>
<br>桃花欲落柳条长，沙头水上足风光。
<br>此时御跸来游处，愿奉年年祓禊觞。
<br>
<br>
<br>
<br>&nbsp;&nbsp; 卷71_23 【苑中遇雪应制】刘宪 
<br>
<br>龙骖晓入望春宫，正逢春雪舞东风。
<br>花光并洒天文上，寒气行消御酒中。
<br>
<br>
<br>
<br>&nbsp;&nbsp; 卷71_24 【夜宴安乐公主新宅】刘宪 
<br>
<br>层轩洞户旦新披，度曲飞觞夜不疲。
<br>绮缀玲珑河色晓，珠帘隐映月华窥。
<br>
<br>
<br>
<br>&nbsp;&nbsp; 卷71_25 【奉和圣制幸韦嗣立山庄】刘宪 
<br>
<br>非吏非隐晋尚书，一丘一壑降乘舆。
<br>天藻缘情两曜合，山卮献寿万年馀。
<br>
<br>
<br>
<br>&nbsp;&nbsp; 卷71_26 【饯唐永昌】刘宪 
<br>
<br>始见郎官拜洛阳，旋闻近侍发雕章。
<br>绪言已勖期年政，绮字当生满路光。
<br>
<br>
<br>
<br>
<br>
<br>
<br>&nbsp;&nbsp;卷72_1 【晦日置酒林亭】高正臣 
<br>
<br>正月符嘉节，三春玩物华。忘怀寄尊酒，陶性狎山家。 
<br>柳翠含烟叶，梅芳带雪花。光阴不相借，迟迟落景斜。
<br>
<br>
<br>&nbsp;&nbsp; 卷72_2 【晦日重宴】高正臣 
<br>
<br>芳辰重游衍，乘景共追随。班荆陪旧识，倾盖得新知。 
<br>水叶分莲沼，风花落柳枝。自符河朔趣，宁羡高阳池。
<br>
<br>
<br>
<br>&nbsp;&nbsp; 卷72_3 【晦日宴高氏林亭】崔知贤 
<br>
<br>上月河阳地，芳辰景物华。绵蛮变时鸟，照曜起春霞。 
<br>柳摇风处色，梅散日前花。淹留洛城晚，歌吹石崇家。
<br>
<br>
<br>
<br>&nbsp;&nbsp; 卷72_4 【上元夜效小庾体】崔知贤 
<br>
<br>今夜启城闉，结伴戏芳春。鼓声撩乱动，风光触处新。 
<br>月下多游骑，灯前饶看人。欢乐无穷已，歌舞达明晨。
<br>
<br>
<br>
<br>&nbsp;&nbsp; 卷72_5 【三月三日宴王明府山亭（得鱼字）】崔知贤 
<br>
<br>京洛皇居，芳禊春馀。影媚元巳，和风上除。云开翠帟， 
<br>水骛鲜居。林渚萦映，烟霞卷舒。花飘粉蝶，藻跃文鱼。 
<br>沿波式宴，其乐只且。
<br>
<br>
<br>
<br>&nbsp;&nbsp; 卷72_6 【三月三日宴王明府山亭（得郊字）】席元明 
<br>
<br>日惟上巳，时亨有巢。中尊引桂，芳筵藉茅。书僮橐笔， 
<br>膳夫行炰。烟霏万雉，花明四郊。沼蘋白带，山花紫苞。 
<br>同人聚饮，千载神交。
<br>
<br>
<br>
<br>&nbsp;&nbsp; 卷72_7 【晦日宴高氏林亭】韩仲宣 
<br>
<br>欲知行有乐，芳尊对物华。地接安仁县，园是季伦家。 
<br>柳处云疑叶，梅间雪似花。日落归途远，留兴伴烟霞。
<br>
<br>
<br>
<br>&nbsp;&nbsp; 卷72_8 【晦日重宴】韩仲宣 
<br>
<br>凤苑先吹晚，龙楼夕照披。陈遵已投辖，山公正坐池。 
<br>落日催金奏，飞霞送玉卮。此时陪绮席，不醉欲何为。
<br>
<br>
<br>
<br>&nbsp;&nbsp; 卷72_9 【上元夜效小庾体】韩仲宣 
<br>
<br>他乡月夜人，相伴看灯轮。光随九华出，影共百枝新。 
<br>歌钟盛北里，车马沸南邻。今宵何处好，惟有洛城春。
<br>
<br>
<br>
<br>&nbsp;&nbsp; 卷72_10 【三月三日宴王明府山亭（得花字）】韩仲宣 
<br>
<br>河滨上巳，洛汭春华。碧池涵日，翠斝澄霞。沟垂细柳， 
<br>岸拥平沙。歌莺响树，舞蝶惊花。云浮宝马，水韵香车。 
<br>熟记行乐，淹留景斜。
<br>
<br>
<br>
<br>&nbsp;&nbsp; 卷72_11 【晦日宴高氏林亭】周彦昭 
<br>
<br>胜地临鸡浦，高会偶龙池。御柳惊春色，仙筇掩月华。 
<br>门邀千里驭，杯泛九光霞。日落山亭晚，雷送七香车。
<br>
<br>
<br>
<br>&nbsp;&nbsp; 卷72_12 【晦日宴高氏林亭】高球 
<br>
<br>温洛年光早，皇州景望华。连镳寻上路，乘兴入山家。 
<br>轻苔网危石，春水架平沙。赏极林塘暮，处处起烟霞。
<br>
<br>
<br>
<br>&nbsp;&nbsp; 卷72_13 【三月三日宴王明府山亭（得烟字）】高球 
<br>
<br>洛城春禊，元巳芳年。季伦园里，逸少亭前。曲中举白， 
<br>谈际生玄。陆离轩盖，凄清管弦。萍疏波荡，柳弱风牵。 
<br>未淹欢趣，林溪夕烟。
<br>
<br>
<br>
<br>&nbsp;&nbsp; 卷72_14 【晦日宴高氏林亭】弓嗣初 
<br>
<br>上序春晖丽，中园物候华。高才盛文雅，逸兴满烟霞。 
<br>参差金谷树，皎镜碧塘沙。萧散林亭晚，倒载欲还家。
<br>
<br>
<br>
<br>&nbsp;&nbsp; 卷72_15 【晦日重宴】弓嗣初 
<br>
<br>年华蔼芳隰，春溜满新池。促赏依三友，延欢寄一卮。 
<br>鸟声随管变，花影逐风移。行乐方无极，淹留惜晚曦。
<br>
<br>
<br>
<br>&nbsp;&nbsp; 卷72_16 【三月三日宴王明府山亭（得哉字）】高瑾 
<br>
<br>暮春元巳，春服初裁。童冠八九，于洛之隈。 
<br>河堤草变，巩树花开。逸人谈发，仙御舟来。 
<br>间关黄鸟，瀺灂丹腮。乐饮命席，优哉悠哉。
<br>
<br>
<br>
<br>&nbsp;&nbsp; 卷72_17 【晦日宴高氏林亭】高瑾 
<br>
<br>试入山亭望，言是石崇家。二月风光起，三春桃李华。 
<br>莺吟上乔木，雁往息平沙。相看会取醉，宁知还路赊。
<br>
<br>
<br>
<br>&nbsp;&nbsp; 卷72_18 【晦日重宴】高瑾 
<br>
<br>忽闻莺响谷，于此命相知。正开彭泽酒，来向高阳池。 
<br>柳叶风前弱，梅花影处危。赏洽林亭晚，落照下参差。
<br>
<br>
<br>
<br>&nbsp;&nbsp; 卷72_19 【上元夜效小庾体】高瑾 
<br>
<br>初年三五夜，相知一两人。连镳出巷口，飞毂下池漘。 
<br>灯光恰似月，人面并如春。遨游终未已，相欢待日轮。
<br>
<br>
<br>
<br>&nbsp;&nbsp; 卷72_20 【晦日宴高氏林亭】王茂时 
<br>
<br>践胜寻良会，乘春玩物华。还随张放友，来向石崇家。 
<br>止水分岩镜，闲庭枕浦沙。未极林泉赏，参差落照斜。
<br>
<br>
<br>
<br>&nbsp;&nbsp; 卷72_21 【晦日宴高氏林亭】徐皓 
<br>
<br>绮筵乘暇景，琼醑对年华。门多金埒骑，路引璧人车。 
<br>蘋早犹藏叶，梅残正落花。蔼蔼林亭晚，馀兴促流霞。
<br>
<br>
<br>
<br>&nbsp;&nbsp; 卷72_22 【晦日宴高氏林亭】长孙正隐 
<br>
<br>晦晚属烟霞，遨游重岁华。歌钟虽戚里，林薮是山家。 
<br>细雨犹开日，深池不涨沙。淹留迷处所，岩岫几重花。
<br>
<br>
<br>
<br>&nbsp;&nbsp; 卷72_23 【上元夜效小庾体同用春字】长孙正隐 
<br>
<br>薄晚啸游人，车马乱驱尘。月光三五夜，灯焰一重春。 
<br>烟云迷北阙，箫管识南邻。洛城终不闭，更出小平津。
<br>
<br>
<br>
<br>&nbsp;&nbsp; 卷72_24 【晦日宴高氏林亭】高绍 
<br>
<br>啸侣入山家，临春玩物华。葛弦调绿水，桂醑酌丹霞。 
<br>岸柳开新叶，庭梅落早花。兴洽林亭晚，方还倒载车。
<br>
<br>
<br>
<br>&nbsp;&nbsp; 卷72_25 【晦日宴高氏林亭】郎馀令 
<br>
<br>三春休晦节，九谷泛年华。半晴馀细雨，全晚澹残霞。 
<br>尊开疏竹叶，管应落梅花。兴阑相顾起，流水送香车。
<br>
<br>
<br>
<br>&nbsp;&nbsp; 卷72_26 【晦日宴高氏林亭】陈嘉言 
<br>
<br>公子申敬爱，携朋玩物华。人是平阳客，地即石崇家。 
<br>水文生旧浦，风色满新花。日暮连归骑，长川照晚霞。
<br>
<br>
<br>
<br>&nbsp;&nbsp; 卷72_27 【晦日重宴】陈嘉言 
<br>
<br>高门引冠盖，下客抱支离。绮席珍羞满，文场翰藻摛。 
<br>蓂华雕上月，柳色蔼春池。日斜归戚里，连骑勒金羁。
<br>
<br>
<br>
<br>&nbsp;&nbsp; 卷72_28 【上元夜效小庾体】陈嘉言 
<br>
<br>今夜可怜春，河桥多丽人。宝马金为络，香车玉作轮。 
<br>连手窥潘掾，分头看洛神。重城自不掩，出向小平津。
<br>
<br>
<br>
<br>&nbsp;&nbsp; 卷72_29 【晦日宴高氏林亭】周彦晖 
<br>
<br>砌蓂收晦魄，津柳竞年华。既狎忘筌友，方淹投辖车。 
<br>绮筵回舞雪，琼醑泛流霞。云低上天晚，丝雨带风斜。
<br>
<br>
<br>
<br>&nbsp;&nbsp; 卷72_30 【晦日重宴】周彦晖 
<br>
<br>春华归柳树，俯景落蓂枝。置驿铜街右，开筵玉浦陲。 
<br>林烟含障密，竹雨带珠危。兴阑巾倒戴，山公下习池。
<br>
<br>
<br>
<br>&nbsp;&nbsp; 卷72_31 【晦日宴高氏林亭】高峤 
<br>
<br>飞观写春望，开宴坐汀沙。积溜含苔色，晴空荡日华。 
<br>歌入平阳第，舞对石崇家。莫虑能骑马，投辖自停车。
<br>
<br>
<br>
<br>&nbsp;&nbsp; 卷72_32 【晦日重宴】高峤 
<br>
<br>驾言寻凤侣，乘欢俯雁池。班荆逢旧识，斟桂喜深知。 
<br>紫兰方出径，黄莺未啭枝。别有陶春日，青天云雾披。
<br>
<br>
<br>
<br>&nbsp;&nbsp; 卷72_33 【晦日宴高氏林亭】刘友贤 
<br>
<br>春来日渐赊，琴酒逐年华。欲向文通径，先游武子家。 
<br>池碧新流满，岩红落照斜。兴阑情未尽，步步惜风花。
<br>
<br>
<br>
<br>&nbsp;&nbsp; 卷72_34 【晦日宴高氏林亭】周思钧 
<br>
<br>早春惊柳穟，初晦掩蓂华。骑出平阳里，筵开卫尉家。 
<br>竹影含云密，池纹带雨斜。重惜林亭晚，上路满烟霞。
<br>
<br>
<br>
<br>&nbsp;&nbsp; 卷72_35 【晦日重宴】周思钧 
<br>
<br>绮筵乘晦景，高宴下阳池。濯雨梅香散，含风柳色移。 
<br>轻尘依扇落，流水入弦危。勿顾林亭晚，方欢云雾披。
<br>
<br>
<br>
<br>
<br>
<br>
<br>&nbsp;&nbsp; 卷73_1 【祭汾阴乐章（寿和）】苏颋 
<br>
<br>礼物斯具，乐章乃陈。谁其作主，皇考圣真。 
<br>对越在天，圣明佐神。窅然汾上，厚泽如春。
<br>
<br>
<br>&nbsp;&nbsp; 卷73_2 【奉和圣制行次成皋途经先圣擒建德之所感而成诗应制】苏颋 
<br>
<br>汉东不执象，河朔方斗龙。夏灭渐宁乱，唐兴终奋庸。 
<br>皇威正赫赫，兵气何匈匈。用武三川震，归淳六代醲。 
<br>成皋睹王业，天下致人雍。即此巡于岱，曾孙受命封。
<br>
<br>
<br>
<br>&nbsp;&nbsp; 卷73_3 【奉和圣制登蒲州逍遥楼应制】苏颋 
<br>
<br>在昔尧舜禹，遗尘成典谟。圣皇东巡狩，况乃经此都。 
<br>楼观纷迤逦，河山几萦纡。缅怀祖宗业，相继文武图。 
<br>尚德既无险，观风谅有孚。岂如汾水上，箫鼓事游娱。
<br>
<br>
<br>
<br>&nbsp;&nbsp; 卷73_4 【奉和圣制过晋阳宫应制】苏颋 
<br>
<br>隋运与天绝，生灵厌氛昏。圣期在宁乱，士马兴太原。 
<br>立极万邦推，登庸四海尊。庆膺神武帝，业付皇曾孙。 
<br>缅慕封唐道，追惟归沛魂。诏书感先义，典礼巡旧藩。 
<br>高殿彩云合，春旗祥风翻。率西见汾水，奔北空塞垣。 
<br>款曲童儿佐，依迟故老言。里颁慈惠赏，家受复除恩。 
<br>下辇崇三教，建碑当九门。孝思敦至美，亿载奉开元。
<br>
<br>
<br>
<br>&nbsp;&nbsp; 卷73_5 【奉和姚令公温汤旧馆永怀故人卢公之作】苏颋 
<br>
<br>树德岂孤迈，降神良并出。伟兹廊庙桢，调彼盐梅实。 
<br>正悦虞垂举，翻悲郑侨卒。同心不可忘，交臂何为失。 
<br>清路荷前幸，明时称右弼。曾联野外游，尚记帷中密。 
<br>新恸情莫遣，旧游词更述。空令还辱和，长叹知音日。
<br>
<br>
<br>
<br>&nbsp;&nbsp; 卷73_6 【和杜主簿春日有所思】苏颋 
<br>
<br>朝上高楼上，俯见洛阳陌。摇荡吹花风，落英纷已积。 
<br>美人不共此，芳好空所惜。揽镜尘网滋，当窗苔藓碧。 
<br>缅怀在云汉，良愿暌枕席。翻似无见时，如何久为客。
<br>
<br>
<br>
<br>&nbsp;&nbsp; 卷73_7 【饯郢州李使君】苏颋 
<br>
<br>楚有章华台，遥遥云梦泽。复闻拥符传，及是收图籍。 
<br>佳政在离人，能声寄侯伯。离怀朔风起，试望秋阴积。 
<br>中路凄以寒，群山霭将夕。伤心聊把袂，怊怅麒麟客。
<br>
<br>
<br>
<br>&nbsp;&nbsp; 卷73_8 【饯唐州高使君赴任】苏颋 
<br>
<br>永日奏文时，东风摇荡夕。浩然思乐事，翻复饯征客。 
<br>淮水春流清，楚山暮云白。勿言行路远，所贵专城伯。
<br>
<br>
<br>
<br>&nbsp;&nbsp; 卷73_9 【晓济胶川南入密界】苏颋 
<br>
<br>饮马胶川上，傍胶南趣密。林遥飞鸟迟，云去晴山出。 
<br>落晖隐桑柘，秋原被花实。惨然游子寒，风露将萧瑟。
<br>
<br>
<br>
<br>&nbsp;&nbsp; 卷73_10 【夜发三泉即事】苏颋 
<br>
<br>暗发三泉山，穷秋听骚屑。北林夜鸣雨，南望晓成雪。 
<br>只咏北风凉，讵知南土热。沙溪忽沸渭，石道乍明灭。 
<br>宛若银碛横，复如瑶台结。指程赋所恋，遇虞不遑歇。 
<br>重纩濡莫解，悬旌冻犹揭。下奔泥栈榰，上觏云梯设。 
<br>搏颊羸马顿，回眸惴人跌。憧憧往复还，心注思逾切。 
<br>冉冉年将病，力困衰怠竭。天彭信方隅，地势诚斗绝。 
<br>忝曳尚书履，叨兼使臣节。京坻有岁饶，亭障无边孽。 
<br>归奏丹墀左，骞能俟来哲。
<br>
<br>
<br>
<br>&nbsp;&nbsp; 卷73_11 【小园纳凉即事】苏颋 
<br>
<br>烦暑避蒸郁，居闲习高明。长风自远来，层阁有馀清。 
<br>散洒纳凉气，萧条遗世情。奈何夸大隐，终日系尘缨。
<br>
<br>
<br>
<br>&nbsp;&nbsp; 卷73_12 【昆明池晏坐答王兵部珣三韵见示】苏颋 
<br>
<br>画舸疾如飞，遥遥泛夕晖。石鲸吹浪隐，玉女步尘归。 
<br>独有衔恩处，明珠在钓矶。
<br>
<br>
<br>
<br>&nbsp;&nbsp; 卷73_13 【奉和圣制春台望应制】苏颋 
<br>
<br>壮丽天之府，神明王者宅。大君乘飞龙，登彼复怀昔。 
<br>圆阙朱光焰，横山翠微积。河汧流作表，县聚开成陌。 
<br>即旧在皇家，维新具物华。云连所上居恒属， 
<br>日更时中望不斜。三月沧池摇积水，万年青树缀新花。 
<br>暴嬴国此尝图霸，霸业后仁先以诈。东破诸侯西入秦， 
<br>咸阳北阪南渭津。诗书焚爇散学士，高阁奢逾娇美人。 
<br>事往覆輈经远喻，春还按跸凭高赋。戎观爱力深惟省， 
<br>越厌陈方何足务。清吹遥遥发帝台，宸文耿耿照天回。 
<br>伯夷位事愚臣忝，喜奏声成凤鸟来。
<br>
<br>
<br>
<br>&nbsp;&nbsp; 卷73_14 【长相思】苏颋 
<br>
<br>君不见天津桥下东流水，南望龙门北朝市。 
<br>杨柳青青宛地垂，桃红李白花参差。花参差，柳堪结， 
<br>此时忆君心断绝。
<br>
<br>
<br>
<br>&nbsp;&nbsp; 卷73_15 【蜀城哭台州乐安少府】苏颋 
<br>
<br>远游跻剑阁，长想属天台。万里隔三载，此邦余重来。 
<br>音容旷不睹，梦寐殊悠哉。边郡饶藉藉，晚庭正回回。 
<br>喜传上都封，因促傍吏开。向悟海盐客，已而梁木摧。 
<br>变衣寝门外，挥涕少城隈。却记分明得，犹持委曲猜。 
<br>师儒昔训奖，仲季时童孩。服义题书箧，邀欢泛酒杯。 
<br>暂令风雨散，仍迫岁时回。其道惟正直，其人信美偲。 
<br>白头还作尉，黄绶固非才。可叹悬蛇疾，先贻问鵩灾。 
<br>故乡闭穷壤，宿草生寒荄。零落九原去，蹉跎四序催。 
<br>曩期冬赠橘，今哭夏成梅。执礼谁为赗，居常不徇财。 
<br>北登嵔gF坂，东望姑苏台。天路本悬绝，江波复溯洄。 
<br>念孤心易断，追往恨艰裁。不遂卿将伯，孰云陈与雷。 
<br>吾衰亦如此，夫子复何哀。
<br>
<br>
<br>
<br>&nbsp;&nbsp; 卷73_16 【立春日侍宴内出剪彩花应制】苏颋 
<br>
<br>晓入宜春苑，秾芳吐禁中。剪刀因裂素，妆粉为开红。 
<br>彩异惊流雪，香饶点便风。裁成识天意，万物与花同。
<br>
<br>
<br>
<br>&nbsp;&nbsp; 卷73_17 【春日芙蓉园侍宴应制】苏颋 
<br>
<br>御道红旗出，芳园翠辇游。绕花开水殿，架竹起山楼。 
<br>荷芰轻薰幄，鱼龙出负舟。宁知穆天子，空赋白云秋。
<br>
<br>
<br>
<br>&nbsp;&nbsp; 卷73_18 【奉和圣制人日清晖阁宴群臣遇雪应制】苏颋 
<br>
<br>楼观空烟里，初年瑞雪过。苑花齐玉树，池水作银河。 
<br>七日祥图启，千春御赏多。轻飞传彩胜，天上奉薰歌。
<br>
<br>
<br>
<br>&nbsp;&nbsp; 卷73_19 【奉和七夕宴两仪殿应制】苏颋 
<br>
<br>灵媛乘秋发，仙装警夜催。月光窥欲渡，河色辨应来。 
<br>机石天文写，针楼御赏开。窃观栖鸟至，疑向鹊桥回。
<br>
<br>
<br>
<br>&nbsp;&nbsp; 卷73_20 【奉和九日幸临渭亭登高应制得时字】苏颋 
<br>
<br>嘉会宜长日，高筵顺动时。晓光云外洗，晴色雨馀滋。 
<br>降鹤因韶德，吹花入御词。愿陪阳数节，亿万九秋期。
<br>
<br>
<br>
<br>&nbsp;&nbsp; 卷73_21 【游禁苑幸临渭亭遇雪应制】苏颋 
<br>
<br>平明敞帝居，霰雪下凌虚。写月含珠缀，从风薄绮疏。 
<br>年惊花絮早，春夜管弦初。已属云天外，欣承霈泽馀。
<br>
<br>
<br>
<br>&nbsp;&nbsp; 卷73_22 【奉和送金城公主适西蕃应制】苏颋 
<br>
<br>帝女出天津，和戎转罽轮。川经断肠望，地与析支邻。 
<br>奏曲风嘶马，衔悲月伴人。旋知偃兵革，长是汉家亲。
<br>
<br>
<br>
<br>&nbsp;&nbsp; 卷73_23 【奉和圣制登骊山高顶寓目应制】苏颋 
<br>
<br>仙跸御层氛，高高积翠分。岩声中谷应，天语半空闻。 
<br>丰树连黄叶，函关入紫云。圣图恢宇县，歌赋小横汾。
<br>
<br>
<br>
<br>&nbsp;&nbsp; 卷73_24 【幸白鹿观应制】苏颋 
<br>
<br>碧虚清吹下，蔼蔼入仙宫。松磴攀云绝，花源接涧空。 
<br>受符邀羽使，传诀注香童。讵似闲居日，徒闻有顺风。
<br>
<br>
<br>
<br>&nbsp;&nbsp; 卷73_25 【题寿安王主簿池馆】苏颋 
<br>
<br>洛邑通驰道，韩郊在属城。馆将花雨映，潭与竹声清。 
<br>贤俊鸾栖棘，宾游马佩衡。愿言随狎鸟，从此濯吾缨。
<br>
<br>
<br>
<br>&nbsp;&nbsp; 卷73_26 【扈从温泉奉和姚令公喜雪】苏颋 
<br>
<br>清道丰人望，乘时汉主游。恩晖随霰下，庆泽与云浮。 
<br>泉暖惊银碛，花寒爱玉楼。鼎臣今有问，河伯且应留。
<br>
<br>
<br>
<br>&nbsp;&nbsp; 卷73_27 【秋社日崇让园宴得新字】苏颋 
<br>
<br>鸣爵三农稔，句龙百代神。运昌叨辅弼，时泰喜黎民。 
<br>树缺池光近，云开日影新。生全应有地，长愿乐交亲。
<br>
<br>
<br>
<br>&nbsp;&nbsp; 卷73_28 【奉和魏仆射秋日还乡有怀之作】苏颋 
<br>
<br>南宫夙拜罢，东道昼游初。饮饯倾冠盖，传呼问里闾。 
<br>树悲悬剑所，溪想钓璜馀。明发辉光至，增荣驷马车。
<br>
<br>
<br>
<br>&nbsp;&nbsp; 卷73_29 【武担山寺】苏颋 
<br>
<br>武担独苍然，坟山下玉泉。鳖灵时共尽，龙女事同迁。 
<br>松柏衔哀处，幡花种福田。讵知留镜石，长与法轮圆。
<br>
<br>
<br>
<br>&nbsp;&nbsp; 卷73_30 【饯潞州陆长史再守汾州】苏颋 
<br>
<br>河尹政成期，为汾昔所推。不荣三入地，还美再临时。 
<br>拥传云初合，闻莺日正迟。道傍多出饯，别有吏民思。
<br>
<br>
<br>
<br>&nbsp;&nbsp; 卷73_31 【饯荆州崔司马】苏颋 
<br>
<br>茂礼雕龙昔，香名展骥初。水连南海涨，星拱北辰居。 
<br>稍发仙人履，将题别驾舆。明年征拜入，荆玉不藏诸。
<br>
<br>
<br>
<br>&nbsp;&nbsp; 卷73_32 【送吏部李侍郎东归得归字】苏颋 
<br>
<br>陌上有光辉，披云向洛畿。赏来荣扈从，别至惜分飞。 
<br>泉溜含风急，山烟带日微。茂曹今去矣，人物喜东归。
<br>
<br>
<br>
<br>&nbsp;&nbsp; 卷73_33 【送光禄姚卿还都】苏颋 
<br>
<br>汉室有英台，荀家宠俊才。九卿朝已入，三子暮同来。 
<br>不授纶为草，还司鼎用梅。两京王者宅，驷马日应回。
<br>
<br>
<br>
<br>&nbsp;&nbsp; 卷73_34 【春晚送瑕丘田少府还任，因寄洛中镜上人】苏颋 
<br>
<br>闻道还沂上，因声寄洛滨。别时花欲尽，归处酒应春。 
<br>聚散同行客，悲欢属故人。少年追乐地，遥赠一沾巾。
<br>
<br>
<br>
<br>&nbsp;&nbsp; 卷73_35 【送贾起居奉使入洛取图书因便拜觐】苏颋 
<br>
<br>旧国才因地，当朝史命官。遗文征阙简，还思采芳兰。 
<br>传发关门候，觞称邑里欢。早持京副入，旋伫洛书刊。
<br>
<br>
<br>
<br>&nbsp;&nbsp; 卷73_36 【送常侍舒公归觐】苏颋 
<br>
<br>朝闻讲艺馀，晨省拜恩初。训胄尊庠序，荣亲耀里闾。 
<br>朱丹华毂送，斑白绮筵舒。江上春流满，还应荐跃鱼。
<br>
<br>
<br>
<br>&nbsp;&nbsp; 卷73_37 【兴州出行】苏颋 
<br>
<br>危途晓未分，驱马傍江濆。滴滴泣花露，微微出岫云。 
<br>松梢半吐月，萝翳渐移曛。旅客肠应断，吟猿更使闻。
<br>
<br>
<br>
<br>&nbsp;&nbsp; 卷73_38 【边秋薄暮（一作出塞）】苏颋 
<br>
<br>海外秋鹰击，霜前旅雁归。边风思鞞鼓，落日惨旌麾。 
<br>浦暗渔舟入，川长猎骑稀。客悲逢薄暮，况乃事戎机。
<br>
<br>
<br>
<br>&nbsp;&nbsp; 卷73_39 【晓发方骞驿】苏颋 
<br>
<br>传置远山蹊，龙钟蹴涧泥。片阴常作雨，微照已生霓。 
<br>鬓发愁氛换，心情险路迷。方知向蜀者，偏识子规啼。
<br>
<br>
<br>
<br>&nbsp;&nbsp; 卷73_40 【经三泉路作】苏颋 
<br>
<br>三月松作花，春行日渐赊。竹障山鸟路，藤蔓野人家。 
<br>透石飞梁下，寻云绝磴斜。此中谁与乐，挥涕语年华。
<br>
<br>
<br>
<br>&nbsp;&nbsp; 卷73_41 【故高安大长公主挽词】苏颋 
<br>
<br>彤管承师训，青圭备礼容。孟孙家代宠，元女国朝封。 
<br>柔轨题贞顺，闲规赋肃雍。宁知落照尽，霜吹入悲松。
<br>
<br>
<br>
<br>&nbsp;&nbsp; 卷73_42 【赠司徒豆卢府君挽词】苏颋 
<br>
<br>宠赠追胡广，亲临比贺循。几闻投剑客，多会服缌人。 
<br>草闭坟将古，松阴地不春。二陵犹可望，存殁有忠臣。
<br>
<br>
<br>
<br>&nbsp;&nbsp; 卷73_43 【故右散骑常侍舒国公褚公挽词】苏颋 
<br>
<br>阳翟疏丰构，临平演庆源。学筵尊授几，儒服宠乘轩。 
<br>审谕留中密，开陈与上言。徂晖一不借，空有赐东园。
<br>
<br>
<br>
<br>&nbsp;&nbsp; 卷73_44 【奉和初春幸太平公主南庄应制】苏颋 
<br>
<br>主第山门起灞川，宸游风景入初年。凤凰楼下交天仗， 
<br>乌鹊桥头敞御筵。往往花间逢彩石，时时竹里见红泉。 
<br>今朝扈跸平阳馆，不羡乘槎云汉边。
<br>
<br>
<br>
<br>&nbsp;&nbsp; 卷73_45 【奉和春日幸望春宫应制】苏颋 
<br>
<br>东望望春春可怜，更逢晴日柳含烟。宫中下见南山尽， 
<br>城上平临北斗悬。细草遍承回辇处，轻花微落奉觞前。 
<br>宸游对此欢无极，鸟哢声声入管弦。
<br>
<br>
<br>
<br>&nbsp;&nbsp; 卷73_46 【人日重宴大明宫恩赐彩缕人胜应制】苏颋 
<br>
<br>疏龙磴道切昭回，建凤旗门绕帝台。七叶仙蓂依月吐， 
<br>千株御柳拂烟开。初年竞贴宜春胜，长命先浮献寿杯。 
<br>是日皇灵知窃幸，群心就捧大明来。
<br>
<br>
<br>
<br>&nbsp;&nbsp; 卷73_47 【侍宴安乐公主山庄应制】苏颋 
<br>
<br>駸駸羽骑历城池，帝女楼台向晚披。雾洒旌旗云外出， 
<br>风回岩岫雨中移。当轩半落天河水，绕径全低月树枝。 
<br>箫鼓宸游陪宴日，和鸣双凤喜来仪。
<br>
<br>
<br>
<br>&nbsp;&nbsp; 卷73_48 【兴庆池侍宴应制】苏颋 
<br>
<br>降鹤池前回步辇，栖鸾树杪出行宫。山光积翠遥疑逼， 
<br>水态含青近若空。直视天河垂象外，俯窥京室画图中。 
<br>皇欢未使恩波极，日暮楼船更起风。
<br>
<br>
<br>
<br>&nbsp;&nbsp; 卷73_49 【广达楼下夜侍酺宴应制】苏颋 
<br>
<br>东岳封回宴洛京，西墉通晚会公卿。楼台绝胜宜春苑， 
<br>灯火还同不夜城。正睹人间朝市乐，忽闻天上管弦声。 
<br>酺来万舞群臣醉，喜戴千年圣主明。
<br>
<br>
<br>
<br>&nbsp;&nbsp; 卷73_50 【龙池乐章（唐享龙池乐章第七章）】苏颋 
<br>
<br>西京凤邸跃龙泉，佳气休光镇在天。轩后雾图今已得， 
<br>秦王水剑昔常传。恩鱼不入昆明钓，瑞鹤长如太液仙。 
<br>愿侍巡游同旧里，更闻箫鼓济楼船。
<br>
<br>
<br>
<br>&nbsp;&nbsp; 卷73_51 【扈从鄠杜间奉呈刑部尚书舅崔黄门马常侍】苏颋 
<br>
<br>翠辇红旗出帝京，长杨鄠杜昔知名。云山一一看皆美， 
<br>竹树萧萧画不成。羽骑将过持袂拂，香车欲度卷帘行。 
<br>汉家曾草巡游赋，何似今来应圣明。
<br>
<br>
<br>
<br>&nbsp;&nbsp; 卷73_52 【景龙观送裴士曹】苏颋 
<br>
<br>昔日尝闻公主第，今时变作列仙家。池傍坐客穿丛筱， 
<br>树下游人扫落花。雨雪长疑向函谷，山泉直似到流沙。 
<br>君还洛邑分明记，此处同来阅岁华。
<br>
<br>
<br>
<br>&nbsp;&nbsp; 卷73_53 【春晚紫微省直寄内】苏颋 
<br>
<br>直省清华接建章，向来无事日犹长。花间燕子栖鳷鹊， 
<br>竹下鹓雏绕凤凰。内史通宵承紫诰，中人落晚爱红妆。 
<br>别离不惯无穷忆，莫误卿卿学太常。
<br>
<br>
<br>
<br>&nbsp;&nbsp; 卷73_54 【赠彭州权别驾】苏颋 
<br>
<br>双流脉脉锦城开，追饯年年往复回。只道歌谣迎半刺， 
<br>徒闻礼数揖中台。黄莺急啭春风尽，斑马长嘶落景催。 
<br>莫怆分飞岐路别，还当奏最掖垣来。
<br>
<br>
<br>
<br>&nbsp;&nbsp; 卷73_55 【寒食宴于中舍别驾兄弟宅】苏颋 
<br>
<br>子推山上歌龙罢，定国门前结驷来。始睹元昆锵玉至， 
<br>旋闻季子佩刀回。晴花处处因风起，御柳条条向日开。 
<br>自有长筵欢不极，还将彩服咏南陔。
<br>
<br>
<br>
<br>&nbsp;&nbsp; 卷73_56 【九月九日望蜀台】苏颋 
<br>
<br>蜀王望蜀旧台前，九日分明见一川。北料乡关方自此， 
<br>南辞城郭复依然。青松系马攒岩畔，黄菊留人籍道边。 
<br>自昔登临湮灭尽，独闻忠孝两能传。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
