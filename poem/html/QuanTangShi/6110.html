<HTML>
<HEAD>
<TITLE>全唐诗 卷278-281 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷278-281</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷278-281</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6110"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷278-281')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷278-281]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷278_1 【天长久词】卢纶 
<br>
<br>玉砌红花树，香风不敢吹。春光解天意，偏发殿南枝。
<br>
<br>虹桥千步廊，半在水中央。天子方清暑，宫娃起夜妆。
<br>
<br>辞辇复当熊，倾心奉六宫。君王若看貌，甘在众妃中。
<br>
<br>云日呈祥礼物殊，彤庭生献五单于。
<br>塞垣万里无飞鸟，可是边城用郅都。
<br>
<br>台殿云深秋色微，君王初赐六宫衣。
<br>楼船泛罢归犹早，行遣才人斗射飞。
<br>
<br>
<br>&nbsp;&nbsp; 卷278_2 【和张仆射塞下曲】卢纶 
<br>
<br>鹫翎金仆姑，燕尾绣蝥弧。独立扬新令，千营共一呼。
<br>
<br>林暗草惊风，将军夜引弓。平明寻白羽，没在石棱中。
<br>
<br>月黑雁飞高，单于夜遁逃。欲将轻骑逐，大雪满弓刀。
<br>
<br>野幕敞琼筵，羌戎贺劳旋。醉和金甲舞，雷鼓动山川。
<br>
<br>调箭又呼鹰，俱闻出世能。奔狐将迸雉，扫尽古丘陵。
<br>
<br>亭亭七叶贵，荡荡一隅清。他日题麟阁，唯应独不名。
<br>
<br>
<br>
<br>&nbsp;&nbsp; 卷278_3 【古艳诗】卢纶 
<br>
<br>残妆色浅髻鬟开，笑映朱帘觑客来。
<br>推醉唯知弄花钿，潘郎不敢使人催。
<br>
<br>自拈裙带结同心，暖处偏知香气深。
<br>爱捉狂夫问闲事，不知歌舞用黄金。
<br>
<br>
<br>
<br>&nbsp;&nbsp; 卷278_4 【孤松吟酬浑赞善】卢纶 
<br>
<br>深山荒松枝，雪压半离披。朱门青松树，万叶承清露。 
<br>露重色逾鲜，吟风似远泉。天寒香自发，日丽影常圆。 
<br>阴郊一夜雪，榆柳皆枯折。回首望君家，翠盖满琼花。 
<br>捧君青松曲，自顾同衰木。曲罢不相亲，深山头白人。
<br>
<br>
<br>
<br>&nbsp;&nbsp; 卷278_5 【从军行（一作李端诗，题云塞上）】卢纶 
<br>
<br>二十在边城，军中得勇名。卷旗收败马，占碛拥残兵。 
<br>覆阵乌鸢起，烧山草木明。塞闲思远猎，师老厌分营。 
<br>雪岭无人迹，冰河足雁声。李陵甘此没，惆怅汉公卿。
<br>
<br>
<br>
<br>&nbsp;&nbsp; 卷278_6 【和马郎中画鹤赞】卢纶 
<br>
<br>高高华亭，有鹤在屏。削玉点漆，乘轩姓丁。 
<br>暮云冥冥，双垂雪翎。晨光炯炯，一直朱顶。 
<br>含音俨容，绝粒遗影。君以为真，相期缑岭。
<br>
<br>
<br>
<br>&nbsp;&nbsp; 卷278_7 【送朝长史赴荆南旧幕】卢纶 
<br>
<br>元瑜思旧幕，几夜梦旌旃。暑退蒹葭雨，秋生鼓角天。 
<br>月明三峡路，浪里九江船。□□□□□，□□□□□。
<br>
<br>
<br>
<br>&nbsp;&nbsp; 卷278_8 【送渭南崔少府归徐郎中幕】卢纶 
<br>
<br>叶下山边路，行人见自悲。夜寒逢雪处，日暖到村时。 
<br>语少心长苦，愁深醉自迟。□□□□□，羡有幕中期。
<br>
<br>
<br>
<br>&nbsp;&nbsp; 卷278_9 【寄郑七纲】卢纶 
<br>
<br>小来落托复迍邅，一辱君知二十年，舍去形骸容傲慢， 
<br>引随兄弟共团圆。羁游不定同云聚，薄宦相萦若网牵。 
<br>他日吴公如记问，愿将黄绶比青毡。
<br>
<br>
<br>
<br>&nbsp;&nbsp; 卷278_10 【逢南中使因寄岭外故人】卢纶 
<br>
<br>见说南来处，苍梧接桂林。过秋天更暖，边海日长阴。 
<br>巴路缘云出，蛮乡入洞深。信回人自老，梦到月应沉。 
<br>碧水通春色，青山寄远心。炎方难久客，为尔一沾襟。
<br>
<br>
<br>
<br>&nbsp;&nbsp; 卷278_11 【代员将军罢战后归旧里赠朔北故人（一作常衮诗）】卢纶 
<br>
<br>结发事疆场，全生俱到乡。连云防铁岭，同日破渔阳。 
<br>牧马胡天晚，移军碛路长。枕戈眠古戍，吹角立繁霜。 
<br>归老勋仍在，酬恩虏未亡。独行过邑里，多病对农桑。 
<br>雄剑依尘橐，阴符寄药囊。空馀麾下将，犹逐羽林郎。
<br>
<br>
<br>
<br>&nbsp;&nbsp; 卷278_12 【江北忆崔汶】卢纶 
<br>
<br>夜问江西客，还知在楚乡。全身出部伍，尽室逐渔商。 
<br>晴日游瓜步，新年对汉阳。月昏惊浪白，瘴起觉云黄。 
<br>望岭家何处，登山泪几行。闽中传有雪，应且住南康。
<br>
<br>
<br>
<br>&nbsp;&nbsp; 卷278_13 【早春归盩厔旧居却寄耿拾遗湋李校书端】卢纶 
<br>
<br>野日初晴麦垄分，竹园相接鹿成群。几家废井生青草， 
<br>一树繁花傍古坟。引水忽惊冰满涧，向田空见石和云。 
<br>可怜荒岁青山下，惟有松枝好寄君。
<br>
<br>
<br>
<br>&nbsp;&nbsp; 卷278_14 【春日山中忆崔峒吉中孚（一作寄李舍人）】卢纶 
<br>
<br>延步爱清晨，空山日照春。蜜房那有主，石室自无邻。 
<br>泉急鱼依藻，花繁鸟近人。谁言失徒侣，唯与老相亲。
<br>
<br>
<br>
<br>&nbsp;&nbsp; 卷278_15 【客舍喜崔补阙司空拾遗访宿】卢纶 
<br>
<br>步月访诸邻，蓬居宿近臣。乌裘先醉客，清镜早朝人。 
<br>坏壁烟垂网，香街火照尘。悲荣俱是分，吾亦乐吾贫。
<br>
<br>
<br>
<br>&nbsp;&nbsp; 卷278_16 【苦雨闻包谏议欲见访戏赠】卢纶 
<br>
<br>草气厨烟咽不开，绕床连壁尽生苔。
<br>常时多病因多雨，那敢烦君车马来。
<br>
<br>
<br>
<br>&nbsp;&nbsp; 卷278_17 【客舍苦雨即事寄钱起郎士元二员外】卢纶 
<br>
<br>积雨暮凄凄，羁人状鸟栖。响空宫树接，覆水野云低。 
<br>穴蚁多随草，巢蜂半坠泥。绕池墙藓合，拥溜瓦松齐。 
<br>旧圃平如海，新沟曲似溪。坏阑留众蝶，欹栋止群鸡。 
<br>莠盛终无实，槎枯返有荑。绿萍藏废井，黄叶隐危堤。 
<br>闾里欢将绝，朝昏望亦迷。不知霄汉侣，何路可相携。
<br>
<br>
<br>
<br>&nbsp;&nbsp; 卷278_18 【郊居对雨寄赵涓给事包佶郎中】卢纶 
<br>
<br>暑雨青山里，随风到野居。乱沤浮曲砌，悬溜响前除。 
<br>尘镜愁多掩，蓬头懒更梳。夜窗凄枕席，阴壁润图书。 
<br>萧飒宜新竹，龙钟拾野蔬。石泉空自咽，药圃不堪锄。 
<br>浊水淙深辙，荒兰拥败渠。繁枝留宿鸟，碎浪出寒鱼。 
<br>桑屐时登望，荷衣自卷舒。应怜在泥滓，无路托高车。
<br>
<br>
<br>
<br>&nbsp;&nbsp; 卷278_19 【蓝溪期萧道士采药不至】卢纶 
<br>
<br>春风生百药，几处术苗香。人远花空落，溪深日复长。 
<br>病多知药性，老近忆仙方。清节何由见，三山桂自芳。
<br>
<br>
<br>
<br>&nbsp;&nbsp; 卷278_20 【雪谤后书事上皇甫大夫】卢纶 
<br>
<br>盛德总群英，高标仰国桢。独安巡狩日，曾掩赵张名。 
<br>业就难辞宠，朝回更授兵。晓川分牧马，夜雪覆连营。 
<br>长策威殊俗，嘉谋翊圣明。画图规阵势，梦笔纪山行。 
<br>绶拂池中影，珂摇竹外声。赐欢征妓乐，陪醉问公卿。 
<br>却忆经前事，翻疑得此生。分深存没感，恩在子孙荣。 
<br>览镜愁将老，扪心喜复惊。岂言沈族重，但觉杀身轻。 
<br>有泪沾坟典，无家集弟兄。东西遭世难，流浪识交情。 
<br>阅古宗文举，推才慕正平。应怜守贫贱，又欲事躬耕。
<br>
<br>
<br>
<br>&nbsp;&nbsp; 卷278_21 【春日忆司空文明】卢纶 
<br>
<br>桃李风多日欲阴，百劳飞处落花深。
<br>贫居静久难逢信，知隔春山不可寻。
<br>
<br>
<br>
<br>&nbsp;&nbsp; 卷278_22 【卧病寓居龙兴观枉冯十七著作书知罢…寄冯生并赠乔尊师】卢纶 
<br>
<br>乞假依山宅，蹉跎属岁周。弱荑轻采拾，钝质称归休。 
<br>潘岳衰将至，刘桢病未瘳。步迟乘羽客，起晏滞书邮。 
<br>幸以编方验，终贻骨肉忧。灼龟炉气冷，曝药树阴稠。 
<br>语命心堪醉，伤离梦亦愁。荤膻居已绝，鸾鹤见无由。 
<br>世累如尘积，年光剧水流。蹑云知有路，济海岂无舟。 
<br>倚玉翻成难，投砖敢望酬。卑栖君就禄，羸惫我逢秋。 
<br>腐叶填荒辙，阴萤出古沟。依然在遐想，愿子励风猷。
<br>
<br>
<br>
<br>&nbsp;&nbsp; 卷278_23 【秋夜寄冯著作】卢纶 
<br>
<br>河汉净无云，鸿声此夜闻。素心难比石，苍鬓欲如君。 
<br>露槿月中落，风萤池上分。何言千载友，同迹不同群。
<br>
<br>
<br>
<br>&nbsp;&nbsp; 卷278_24 【洛阳早春忆吉中孚校书、司空曙主簿因寄清江上人】卢纶 
<br>
<br>值迥逢高驻马频，雪晴闲看洛阳春。莺声报远同芳信， 
<br>柳色邀欢似故人。酒貌昔将花共艳，鬓毛今与草争新。 
<br>年来百事皆无绪，唯与汤师结净因。
<br>
<br>
<br>
<br>&nbsp;&nbsp; 卷278_25 【偶逢姚校书凭附书达河南郄推官因以戏赠】卢纶 
<br>
<br>寄书常切到常迟，今日凭君君莫辞。
<br>若问玉人殊易识，莲花府里最清羸。
<br>
<br>
<br>
<br>&nbsp;&nbsp; 卷278_26 【夜中得循州赵司马侍郎书因寄回使】卢纶 
<br>
<br>瘴海寄双鱼，中宵达我居。两行灯下泪，一纸岭南书。 
<br>地说炎蒸极，人称老病馀。殷勤报贾傅，莫共酒杯疏。
<br>
<br>
<br>
<br>&nbsp;&nbsp; 卷278_27 【晚次新丰北野老家书事呈赠韩质明府】卢纶 
<br>
<br>机鸣舂响日暾暾，鸡犬相和汉古村。数派清泉黄菊盛， 
<br>一林寒露紫梨繁。衰翁正席矜新社，稚子齐襟读古论。 
<br>共说年来但无事，不知何者是君恩。
<br>
<br>
<br>
<br>&nbsp;&nbsp; 卷278_28 【书情上大尹十兄】卢纶 
<br>
<br>紫陌绝纤埃，油幢千骑来。剖辞纷若雨，奔吏殷成雷。 
<br>圣泽初忧壅，群心本在台。海鳞方泼剌，云翼暂徘徊。 
<br>芳室芝兰茂，春蹊桃李开。江湖馀派少，鸿雁远声哀。 
<br>命厌蓍龟诱，年惊弟侄催。磨铅惭砥砺，挥策愧驽骀。 
<br>玉管能喧谷，金炉可变灰。应怜费思者，衔泪亦衔枚。
<br>
<br>
<br>
<br>&nbsp;&nbsp; 卷278_29 【春思贻李方陵】卢纶 
<br>
<br>长安三月春，难别复难亲。不识冶游伴，多逢憔悴人。 
<br>渐知欢澹薄，转觉老殷勤。去矣尽如此，此辞悲未陈。
<br>
<br>
<br>
<br>&nbsp;&nbsp; 卷278_30 【驿中望山戏赠渭南陆贽主簿】卢纶 
<br>
<br>官微多惧事多同，拙性偏无主驿功。
<br>山在门前登不得，鬓毛衰尽路尘中。
<br>
<br>
<br>
<br>&nbsp;&nbsp; 卷278_31 【太白西峰偶宿车祝二尊师石室晨…寄呈凤翔齐员外张侍御】卢纶 
<br>
<br>弱龄诚昧鄙，遇胜惟求止。如何羁滞中，得步青冥里。 
<br>青冥有桂丛，冰雪两仙翁。毛节未归海，丹梯闲倚空。 
<br>逍遥拟上清，洞府不知名。醮罢雨雷至，客辞山忽明。 
<br>山明鸟声乐，日气生岩壑。岩壑树修修，白云如水流。 
<br>白云消散尽，陇塞俨然秋。积阻关河固，绵联烽戍稠。 
<br>五营承庙略，四野失边愁。吁嗟系尘役，又负灵仙迹。 
<br>芝朮自芳香，泥沙几沉溺。书此欲沾衣，平生事每违。 
<br>烟霄不可仰，鸾鹤自追随。
<br>
<br>
<br>
<br>&nbsp;&nbsp; 卷278_32 【赠韩山人】卢纶 
<br>
<br>见君何事不惭颜，白发生来未到山。
<br>更叹无家又无药，往来唯在酒徒间。
<br>
<br>
<br>
<br>&nbsp;&nbsp; 卷278_33 【赠李果毅】卢纶 
<br>
<br>向日磨金镞，当风著锦衣。上城邀贼语，走马截雕飞。
<br>
<br>
<br>
<br>&nbsp;&nbsp; 卷278_34 【春日书情赠别司空曙】卢纶 
<br>
<br>壮志随年尽，谋身意未安。风尘交契阔，老大别离难。， 
<br>腊近晴多暖，春迟夜却寒。谁堪少兄弟，三十又无官。
<br>
<br>
<br>
<br>&nbsp;&nbsp; 卷278_35 【冬晓呈邻里】卢纶 
<br>
<br>终夜寝衣冷，开门思曙光。空阶一丛叶，华室四邻霜。 
<br>望阙觉天迥，忆山愁路荒。途中一留滞，双鬓飒然苍。
<br>
<br>
<br>
<br>&nbsp;&nbsp; 卷278_36 【首冬寄河东昭德里书事贻郑损仓曹】卢纶 
<br>
<br>清冬和暖天，老钝昼多眠。日爱闾巷静，每闻官吏贤。 
<br>寒菹供家食，腐叶宿厨烟。且复执杯酒，无烦轻议边。
<br>
<br>
<br>
<br>&nbsp;&nbsp; 卷278_37 【浑赞善东斋戏赠陈归】卢纶 
<br>
<br>长裾珠履飒轻尘，闲以琴书列上宾。
<br>公子无雠可邀请，侯嬴此坐是何人。
<br>
<br>
<br>
<br>&nbsp;&nbsp; 卷278_38 【春日卧病示赵季黄（时陷在贼中）】卢纶 
<br>
<br>病中饶泪眼常昏，闻说花开亦闭门。语少渐知琴思苦， 
<br>卧多唯觉鸟声喧。黄埃满市图书贱，黑雾连山虎豹尊。 
<br>今日支离顾形影，向君凡在几重恩。
<br>
<br>
<br>
<br>&nbsp;&nbsp; 卷278_39 【秋幕中夜独坐迟明因陪…谒上公因书即事兼呈同院诸公】卢纶 
<br>
<br>风凄露泫然，明月在山巅。独倚古庭树，仰看深夜天。 
<br>叶翻萤不定，虫思草无边。南舍机杼发，东方云景鲜。 
<br>簪裘肃已整，车骑俨将前。百雉拱双戟，万夫尊一贤。 
<br>琳琅多谋蕴，律吕更相宣。晓桂香浥露，新鸿晴满川。 
<br>熙熙造化功，穆穆唐尧年。顾己草同贱，誓心金匪坚。 
<br>蹇辞惭自寡，渴病老难痊。书此更何问，边韶唯昼眠。
<br>
<br>
<br>
<br>&nbsp;&nbsp; 卷278_40 【寄赠库部王郎中（时充折籴使）】卢纶 
<br>
<br>谔谔汉名臣，从天令若春。叙辞皆诏旨，称宦即星辰。 
<br>草木承风偃，云雷施泽均。威惩治粟尉，恩洽让田人。 
<br>泉货方将散，京坻自此陈。五营俱益灶，千里不停轮。 
<br>未远金门籍，旋清玉塞尘。硕儒推庆重，良友颂公频。 
<br>鹤发逢新镜，龙门跃旧鳞。荷君偏有问，深感浩难申。
<br>
<br>
<br>
<br>&nbsp;&nbsp; 卷278_41 【寄赠畅当山居】卢纶 
<br>
<br>古村荒石路，岁晏独言归。山雪厚三尺，社榆粗十围。 
<br>虬龙宁守蛰，鸾鹤岂矜飞。君子固安分，毋听劳者讥。
<br>
<br>
<br>
<br>&nbsp;&nbsp; 卷278_42 【偶宿山中忆畅当】卢纶 
<br>
<br>深山夜雪晴，坐忆晓山明。读易罢三卷，弹琴当五更。 
<br>薜萝枯有影，岩壑冻无声。此夕一相望，君应知我诚。
<br>
<br>
<br>
<br>&nbsp;&nbsp; 卷278_43 【秋中野望寄舍弟绶兼令呈上西川尚书舅】卢纶 
<br>
<br>忧来思远望，高处殊非惬。夜露湿苍山，秋陂满黄叶。 
<br>人随雁迢递，栈与云重叠。骨肉暂分离，形神遂疲苶。 
<br>红旌渭阳骑，几日劳登涉。蜀道蔼松筠，巴江盛舟楫。 
<br>小生即何限，简诲偏盈箧。旧恨尚填膺，新悲复萦睫。 
<br>因求种瓜利，自喜归耕捷。井臼赖依邻，儿童亦胜汲。 
<br>尘容不在照，雪鬓那堪镊。唯有餐霞心，知夫与天接。
<br>
<br>
<br>
<br>&nbsp;&nbsp; 卷278_44 【行药前轩呈董山人】卢纶 
<br>
<br>不觉老将至，瘦来方自惊。朝昏多病色，起坐有劳声。 
<br>腠暖苦肌痒，藏虚唯耳鸣。桑公富灵术，一为保馀生。
<br>
<br>
<br>
<br>&nbsp;&nbsp; 卷278_45 【玩春因寄冯卫二补阙戏呈李益（时君与李新除侍御史）】卢纶 
<br>
<br>掖垣春色自天来，红药当阶次第开。
<br>萱草丛丛尔何物，等闲穿破绿莓苔。
<br>
<br>
<br>
<br>&nbsp;&nbsp; 卷278_46 【新移北厅因贻同院诸公兼呈畅博士】卢纶 
<br>
<br>华轩迩台座，顾影忝时伦。弱质偃弥旷，清风来亦频。 
<br>恩辉坐凌迈，景物恣芳新。终乃愧吾友，无容私此身。
<br>
<br>
<br>
<br>&nbsp;&nbsp; 卷278_47 【与张擢对酌】卢纶 
<br>
<br>张翁对卢叟，一榼山村酒。倾酒请予歌，忽蒙张翁呵。 
<br>呵予官非屈，曲有怨词多。歌罢谢张翁，所思殊不同。 
<br>予悲方为老，君责一何空。曾看乐官录，向是悲翁曲。 
<br>张老闻此词，汪汪泪盈目。卢叟醉言粗，一杯凡数呼。 
<br>回头顾张老，敢欲戏为儒。
<br>
<br>
<br>
<br>&nbsp;&nbsp; 卷278_48 【喜从弟激初至】卢纶 
<br>
<br>儒服策羸车，惠然过我庐。叙年惭已长，称从意何疏。 
<br>作吏清无比，为文丽有馀。应嗤受恩者，头白读兵书。
<br>
<br>
<br>
<br>&nbsp;&nbsp; 卷278_49 【寻贾尊师】卢纶 
<br>
<br>玉洞秦时客，焚香映绿萝。新传左慈诀，曾与右军鹅。 
<br>井臼阴苔遍，方书古字多。成都今日雨，应与酒相和。
<br>
<br>
<br>
<br>&nbsp;&nbsp; 卷278_50 【秋中过独孤郊居（即公主子）】卢纶 
<br>
<br>开园过水到郊居，共引家童拾野蔬。高树夕阳连古巷， 
<br>菊花梨叶满荒渠。秋山近处行过寺，夜雨寒时起读书。 
<br>帝里诸亲别来久，岂知王粲爱樵渔。
<br>
<br>
<br>
<br>&nbsp;&nbsp; 卷278_51 【同耿拾遗春中题第四郎新修书院】卢纶 
<br>
<br>得接西园会，多因野性同。引藤连树影，移石间花丛。 
<br>学就晨昏外，欢生礼乐中。春游随墨客，夜宿伴潜公。 
<br>散帙灯惊燕，开帘月带风。朝朝在门下，自与五侯通。
<br>
<br>
<br>
<br>&nbsp;&nbsp; 卷278_52 【春日题杜叟山下别业】卢纶 
<br>
<br>白鸟群飞山半晴，渚田相接有泉声。园中晓露青丛合， 
<br>桥上春风绿野明。云影断来峰影出，林花落尽草花生。 
<br>今朝醉舞同君乐，始信幽人不爱荣。
<br>
<br>
<br>
<br>&nbsp;&nbsp; 卷278_53 【过终南柳处士】卢纶 
<br>
<br>五老正相寻，围棋到煮金。石摧丹井闭，月过洞门深。 
<br>猿鸟三时下，藤萝十里阴。绿泉多草气，青壁少花林。 
<br>自愧非仙侣，何言见道心。悠哉宿山口，雷雨夜沈沈。
<br>
<br>
<br>
<br>&nbsp;&nbsp; 卷278_54 【宿澄上人院】卢纶 
<br>
<br>竹窗闻远水，月出似溪中。香覆经年火，幡飘后夜风。 
<br>性昏知道晚，学浅喜言同。一悟归身处，何山路不通。
<br>
<br>
<br>
<br>&nbsp;&nbsp; 卷278_55 【题李沆林园】卢纶 
<br>
<br>古巷牛羊出，重门接柳阴。闲看入竹路，自有向山心。 
<br>种药齐幽石，耕田到远林。愿同词赋客，得兴谢家深。
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷279_1 【过司空曙村居】卢纶 
<br>
<br>南北与山邻，蓬庵庇一身。繁霜疑有雪，枯草似无人。 
<br>遂性在耕稼，所交唯贱贫。何言张掾傲，每重德璋亲。
<br>
<br>
<br>&nbsp;&nbsp; 卷279_2 【题念济寺晕上人院】卢纶 
<br>
<br>泉响竹潇潇，潜公居处遥。虚空闻偈夜，清净雨花朝。 
<br>放鹤临山阁，降龙步石桥。世尘徒委积，劫火定焚烧。 
<br>苔壁云难聚，风篁露易摇。浮生亦无著，况乃是芭蕉。
<br>
<br>
<br>
<br>&nbsp;&nbsp; 卷279_3 【题杨虢县竹亭】卢纶 
<br>
<br>夜宿密公室，话馀将昼兴。绕阶三径雪，当户一池冰。 
<br>家训资风化，心源隐政能。明朝复何见，莱草古沟塍。
<br>
<br>
<br>
<br>&nbsp;&nbsp; 卷279_4 【过楼观李尊师（一作过李尊师院）】卢纶 
<br>
<br>城阙望烟霞，常悲仙路赊。宁知樵子径，得到葛洪家。 
<br>犬吠松间月，人行洞里花。留诗千岁鹤，送客五云车。 
<br>访世山空在，观棋日未斜。不知尘俗士，谁解种胡麻。
<br>
<br>
<br>
<br>&nbsp;&nbsp; 卷279_5 【雪谤后逢李叔度】卢纶 
<br>
<br>相逢空握手，往事不堪思。见少情难尽，愁深语自迟。 
<br>草生分路处，雨散出山时。强得宽离恨，唯当说后期。
<br>
<br>
<br>
<br>&nbsp;&nbsp; 卷279_6 【春日过李侍御】卢纶 
<br>
<br>高柳满春城，东园有鸟声。折花朝露滴，漱石野泉清。 
<br>心许陶家醉，诗逢谢客呈。应怜末行吏，曾是鲁诸生。
<br>
<br>
<br>
<br>&nbsp;&nbsp; 卷279_7 【出山逢耿湋】卢纶 
<br>
<br>云雪离披山万里，别来曾住最高峰。
<br>暂到人间归不得，长安陌上又相逢。
<br>
<br>
<br>
<br>&nbsp;&nbsp; 卷279_8 【题金吾郭将军石伏茅堂（一作常衮诗）】卢纶 
<br>
<br>云戟曙沈沈，轩墀清且深。家传成栋美，尧宠结茅心。 
<br>玉佩多依石，油幢亦在林。炉香诸洞暖，殿影众山阴。 
<br>草奏风生笔，筵开雪满琴。客从龙阙至，僧自虎溪寻。 
<br>萧洒延清赏，风流会素襟。终朝息尘步，一醉间华簪。
<br>
<br>
<br>
<br>&nbsp;&nbsp; 卷279_9 【题贾山人园林】卢纶 
<br>
<br>竹影朦胧松影长，素琴清簟好风凉。连春诗会烟花满， 
<br>半夜酒醒兰蕙香。五字每将称玉友，一尊曾不顾金囊。 
<br>长沙流谪君非远，莫遣英名负洛阳。
<br>
<br>
<br>
<br>&nbsp;&nbsp; 卷279_10 【秋夜同畅当宿藏公院】卢纶 
<br>
<br>礼足一垂泪，医王知病由。风萤方喜夜，露槿已伤秋。 
<br>顾以儿童爱，每从仁者求。将祈竟何得，灭迹在缁流。
<br>
<br>
<br>
<br>&nbsp;&nbsp; 卷279_11 【重同畅当奘公院闻琴】卢纶 
<br>
<br>误以音声祈远公，请将徽轸付秋风。
<br>漾漾硖流吹不尽，月华如在白波中。
<br>
<br>
<br>
<br>&nbsp;&nbsp; 卷279_12 【同耿湋宿陆澧旅舍】卢纶 
<br>
<br>当轩云月开，清夜故人杯。拥褐觉霜下，抱琴闻雁来。 
<br>迎风君顾步，临路我迟回。双鬓共如此，此欢非易陪。
<br>
<br>
<br>
<br>&nbsp;&nbsp; 卷279_13 【题苗员外竹间亭】卢纶 
<br>
<br>高甃绝行尘，开帘似有春。风倾竹上雪，山对酒边人。 
<br>步暖先逢日，书空远见邻。还同内斋暇，登赏及诸姻。
<br>
<br>
<br>
<br>&nbsp;&nbsp; 卷279_14 【奉陪侍中登白楼（一作奉陪浑侍中五日登白鹤楼）】卢纶 
<br>
<br>高楼倚玉梯，朱槛与云齐。顾盼亲霄汉，谈谐息鼓鼙。 
<br>洪河斜更直，野雨急仍低。今日陪尊俎，唯当醉似泥。
<br>
<br>
<br>
<br>&nbsp;&nbsp; 卷279_15 【九日奉陪侍郎登白楼】卢纶 
<br>
<br>碧霄孤鹤发清音，上宰因添望阙心。睥睨三层连步障， 
<br>茱萸一朵映华簪。红霞似绮河如带，白露团珠菊散金。 
<br>此日所从何所问，俨然冠剑拥成林。
<br>
<br>
<br>
<br>&nbsp;&nbsp; 卷279_16 【春日喜雨奉和马侍中宴白楼】卢纶 
<br>
<br>鹳鹤相呼绿野宽，鼎臣闲倚玉栏干。洪河拥沫流仍急， 
<br>苍岭和云色更寒。艳艳风光呈瑞岁，泠泠歌颂振雕盘。 
<br>今朝醉舞共乡老，不觉倾欹獬豸冠。
<br>
<br>
<br>
<br>&nbsp;&nbsp; 卷279_17 【奉陪侍中游石笋溪十二韵】卢纶 
<br>
<br>朝日照灵山，山溪浩纷错。图书无旧记，鲧禹应新凿。 
<br>双壁泻天河，一峰吐莲萼。潭心乱雪卷，岩腹繁珠落。 
<br>彩蛤攒锦囊，芳萝袅花索。猿群曝阳岭，龙穴腥阴壑。 
<br>静得渔者言，闲闻洞仙博。欹松倚朱幰，广石屯油幕。 
<br>国泰事留侯，山春纵康乐。间关殊状鸟，烂熳无名药。 
<br>欲验少君方，还吟大隐作。旌幢不可驻，古塞新沙漠。
<br>
<br>
<br>
<br>&nbsp;&nbsp; 卷279_18 【九日奉陪侍中宴白楼】卢纶 
<br>
<br>露白菊氛氲，西楼盛袭文。玉筵秋令节，金钺汉元勋。 
<br>说剑风生座，抽琴鹤绕云。謏儒无以答，愿得备前军。
<br>
<br>
<br>
<br>&nbsp;&nbsp; 卷279_19 【九日奉陪侍中宴后亭】卢纶 
<br>
<br>玉壶倾菊酒，一顾得淹留。彩笔征枚叟，花筵舞莫愁。 
<br>管弦能驻景，松桂不停秋。为谢蓬蒿辈，如何霜霰稠。
<br>
<br>
<br>
<br>&nbsp;&nbsp; 卷279_20 【九日奉陪令公登白楼同咏菊】卢纶 
<br>
<br>琼尊犹有菊，可以献留侯。愿比三花秀，非同百卉秋。 
<br>金英分蕊细，玉露结房稠。黄雀知恩在，衔飞亦上楼。
<br>
<br>
<br>
<br>&nbsp;&nbsp; 卷279_21 【奉陪浑侍中上巳日泛渭河】卢纶 
<br>
<br>青舸锦帆开，浮天接上台。晚莺和玉笛，春浪动金罍。 
<br>舟楫方朝海，鲸鲵自曝腮。应怜似萍者，空逐榜人回。
<br>
<br>
<br>
<br>&nbsp;&nbsp; 卷279_22 【奉陪侍中春日过武安君庙】卢纶 
<br>
<br>长裾间貔虎，遗庙盛攀登。白羽三千骑，红林一万层。 
<br>元臣达幽契，祝史告明征。抚坐悲今古，瞻容感废兴。 
<br>回风卷丛柏，骤雨湿诸陵。倏忽烟花霁，当营看月生。
<br>
<br>
<br>
<br>&nbsp;&nbsp; 卷279_23 【过玉真公主影殿】卢纶 
<br>
<br>夕照临窗起暗尘，青松绕殿不知春。
<br>君看白发诵经者，半是宫中歌舞人。
<br>
<br>
<br>
<br>&nbsp;&nbsp; 卷279_24 【题嘉祥殿南溪印禅师壁画影堂】卢纶 
<br>
<br>双屐参差锡杖斜，衲衣交膝对天花。
<br>瞻容悟问修持劫，似指前溪无数沙。
<br>
<br>
<br>
<br>&nbsp;&nbsp; 卷279_25 【题伯夷庙】卢纶 
<br>
<br>中条山下黄礓石，垒作夷齐庙里神。
<br>落叶满阶尘满座，不知浇酒为何人。
<br>
<br>
<br>
<br>&nbsp;&nbsp; 卷279_26 【早春游樊川野居却寄李端校书兼呈…司空曙主簿耿湋拾遗】卢纶 
<br>
<br>白水遍沟塍，青山对杜陵。晴明人望鹤，旷野鹿随僧。 
<br>古柳连巢折，荒堤带草崩。阴桥全覆雪，瀑溜半垂冰。 
<br>斗鼠摇松影，游龟落石层。韶光偏不待，衰败巧相仍。 
<br>桂树曾争折，龙门几共登。琴师阮校尉，诗和柳吴兴。 
<br>舐笔求书扇，张屏看画蝇。卜邻空遂约，问卦独无征。 
<br>投足经危路，收才遇直绳。守农穷自固，行乐病何能。 
<br>掩帙蓬蒿晚，临川景气澄。飒然成一叟，谁更慕鶱腾。
<br>
<br>
<br>
<br>&nbsp;&nbsp; 卷279_27 【同钱郎中晚春过慈恩寺】卢纶 
<br>
<br>不见僧中旧，仍逢雨后春。惜花将爱寺，俱是白头人。
<br>
<br>
<br>
<br>&nbsp;&nbsp; 卷279_28 【曲江春望】卢纶 
<br>
<br>菖蒲翻叶柳交枝，暗上莲舟鸟不知。
<br>更到无花最深处，玉楼金殿影参差。
<br>
<br>翠黛红妆画鹢中，共惊云色带微风。
<br>箫管曲长吹未尽，花南水北雨濛濛。
<br>
<br>泉声遍野入芳洲，拥沫吹花草上流。
<br>落日行人渐无路，巢乌乳燕满高楼。
<br>
<br>
<br>
<br>&nbsp;&nbsp; 卷279_29 【春日陪李庶子遵善寺东院晓望】卢纶 
<br>
<br>映竹水田分，当山起雁群。阳峰高对寺，阴井下通云。 
<br>雪昼唯逢鹤，花时此见君。由来禅诵地，多有谢公文。
<br>
<br>
<br>
<br>&nbsp;&nbsp; 卷279_30 【华清宫】卢纶 
<br>
<br>汉家天子好经过，白日青山宫殿多。
<br>见说只今生草处，禁泉荒石已相和。
<br>
<br>水气朦胧满画梁，一回开殿满山香。
<br>宫娃几许经歌舞，白首翻令忆建章。
<br>
<br>
<br>
<br>&nbsp;&nbsp; 卷279_31 【题兴善寺后池】卢纶 
<br>
<br>隔窗栖白鹤，似与镜湖邻。月照何年树，花逢几遍人。 
<br>岸莎青有路，苔径绿无尘。永愿容依止，僧中老此身。
<br>
<br>
<br>
<br>&nbsp;&nbsp; 卷279_32 【陪中书李纾舍人夜泛东池】卢纶 
<br>
<br>看月复听琴，移舟出树阴。夜村机杼急，秋水芰荷深。 
<br>石静龟潜上，萍开果暗沈。何言奉杯酒，得见五湖心。
<br>
<br>
<br>
<br>&nbsp;&nbsp; 卷279_33 【宴赵氏昆季书院因与会文并率尔投赠】卢纶 
<br>
<br>诗礼挹馀波，相欢在琢磨。琴尊方会集，珠玉忽骈罗。 
<br>谢族风流盛，于门福庆多。花攒骐骥枥，锦绚凤凰窠。 
<br>咏雪因饶妹，书经为爱鹅。仍闻广练被，更有远儒过。
<br>
<br>
<br>
<br>&nbsp;&nbsp; 卷279_34 【题天华观】卢纶 
<br>
<br>峰嶂徘徊霞景新，一潭寒水绝纤鳞。朱字灵书千万轴， 
<br>苍髯道士两三人。芝童解说壶中事，玉管能留天上春。 
<br>眼见仙丹求不得，汉家簪绂在羸身。
<br>
<br>
<br>
<br>&nbsp;&nbsp; 卷279_35 【宿石瓮寺】卢纶 
<br>
<br>殿有寒灯草有萤，千林万壑寂无声。烟凝积水龙蛇蛰， 
<br>露湿空山星汉明。昏霭雾中悲世界，曙霞光里见王城。 
<br>回瞻相好因垂泪，苦海波涛何日平。
<br>
<br>
<br>
<br>&nbsp;&nbsp; 卷279_36 【题悟真寺】卢纶 
<br>
<br>万峰交掩一峰开，晓色常从天上来。
<br>似到西方诸佛国，莲花影里数楼台。
<br>
<br>
<br>
<br>&nbsp;&nbsp; 卷279_37 【题云际寺上方】卢纶 
<br>
<br>松高萝蔓轻，中有石床平。下界水长急，上方灯自明。 
<br>空门不易启，初地本无程。回步忽山尽，万缘从此生。
<br>
<br>
<br>
<br>&nbsp;&nbsp; 卷279_38 【九日同司直九叔崔侍御登宝鸡南楼】卢纶 
<br>
<br>把菊叹将老，上楼悲未还。短长新白发，重叠旧青山。 
<br>霜气清襟袖，琴声引醉颜。竹林唯七友，何幸亦登攀。
<br>
<br>
<br>
<br>&nbsp;&nbsp; 卷279_39 【同王员外雨后登开元寺南楼因寄西岩警上人】卢纶 
<br>
<br>过雨开楼看晚虹，白云相逐水相通。寒蝉噪暮野无日， 
<br>古树伤秋天有风。数穗远烟凝垄上，一枝繁果忆山中。 
<br>何言暂别东林友，惆怅人间事不同。
<br>
<br>
<br>
<br>&nbsp;&nbsp; 卷279_40 【同赵进马元阳春日登长春宫古城望河中因寄郑损仓曹】卢纶 
<br>
<br>城头春霭晓濛濛，指望关桥满袖风。云骑闲嘶宫柳外， 
<br>玉人愁立草花中。钟分寺路山光绿，河绕军州日气红。 
<br>迹忝已成方恋赏，此时离恨与君同。
<br>
<br>
<br>
<br>&nbsp;&nbsp; 卷279_41 【同崔峒补阙慈恩寺避暑】卢纶 
<br>
<br>寺凉高树合，卧石绿阴中。伴鹤惭仙侣，依僧学老翁。 
<br>鱼沉荷叶露，鸟散竹林风。始悟尘居者，应将火宅同。
<br>
<br>
<br>
<br>&nbsp;&nbsp; 卷279_42 【春日登楼有怀】卢纶 
<br>
<br>花正浓时人正愁，逢花却欲替花羞。
<br>年来笑伴皆归去，今日晴明独上楼。
<br>
<br>
<br>
<br>&nbsp;&nbsp; 卷279_43 【长安春望】卢纶 
<br>
<br>东风吹雨过青山，却望千门草色闲。家在梦中何日到， 
<br>春生江上几人还。川原缭绕浮云外，宫阙参差落照间。 
<br>谁念为儒逢世难，独将衰鬓客秦关。
<br>
<br>
<br>
<br>&nbsp;&nbsp; 卷279_44 【冬日登城楼有怀因赠程腾】卢纶 
<br>
<br>生涯何事多羁束，赖此登临畅心目。郭南郭北无数山， 
<br>万井逶迤流水间。弹琴对酒不知暮，岸帻题诗身自闲。 
<br>风声肃肃雁飞绝，云色茫茫欲成雪。遥思海客天外归， 
<br>坐想征人两头别。世情多以风尘隔，泣尽无因画筹策。 
<br>谁知白首窗下人，不接朱门坐中客。贱亦不足叹， 
<br>贵亦不足陈。长卿未遇杨朱泣，蔡泽无媒原宪贫。 
<br>如今万乘方用武，国命天威借貔虎。穷达皆为身外名， 
<br>公侯可废刀头取。君不见汉家边将在边庭， 
<br>白羽三千出井陉。当风看猎拥珠翠，岂在终年穷一经。
<br>
<br>
<br>
<br>&nbsp;&nbsp; 卷279_45 【过仙游寺】卢纶 
<br>
<br>上方下方雪中路，白云流水如闲步。
<br>数峰行尽犹未归，寂寞经声竹阴暮。
<br>
<br>
<br>
<br>&nbsp;&nbsp; 卷279_46 【同路郎中韩侍御春日题野寺】卢纶 
<br>
<br>寺前山远古陂宽，寺里人稀春草寒。
<br>何事最堪悲色相，折花将与老僧看。
<br>
<br>
<br>
<br>&nbsp;&nbsp; 卷279_47 【奉和李益游栖岩寺（一作登西岩寺，一作常衮诗）】卢纶 
<br>
<br>林香雨气新，山寺绿无尘。遂结云外赏，共游天上春。 
<br>鹤鸣金阙丽，僧语竹房邻。待月水流急，惜花风起频。 
<br>何方非坏境，此地有归人。回首空门路，皤然一幻身。
<br>
<br>
<br>
<br>&nbsp;&nbsp; 卷279_48 【秋夜同畅当宿潭上西亭】卢纶 
<br>
<br>圆月出山头，七贤林下游。梢梢寒叶坠，滟滟月波流。 
<br>凫鹄共思晓，菰蒲相与秋。明当此中别，一为望汀洲。
<br>
<br>
<br>
<br>&nbsp;&nbsp; 卷279_49 【山中一绝】卢纶 
<br>
<br>饥食松花渴饮泉，偶从山后到山前。
<br>阳坡软草厚如织，因与鹿麛相伴眠。
<br>
<br>
<br>
<br>&nbsp;&nbsp; 卷279_50 【与畅当夜泛秋潭】卢纶 
<br>
<br>萤火飏莲丛，水凉多夜风。离人将落叶，俱在一船中。
<br>
<br>
<br>
<br>&nbsp;&nbsp; 卷279_51 【秋夜宴集陈翃郎中圃亭美校书郎张正元归乡】卢纶 
<br>
<br>泉清兰菊稠，红果落城沟。保庆台榭古，感时琴瑟秋。 
<br>硕儒欢颇至，名士礼能周。为谢邑中少，无惊池上鸥。
<br>
<br>
<br>
<br>&nbsp;&nbsp; 卷279_52 【春游东潭】卢纶 
<br>
<br>移舟试望家，漾漾似天涯。日暮满潭雪，白鸥和柳花。
<br>
<br>
<br>
<br>&nbsp;&nbsp; 卷279_53 【同薛存诚登栖岩寺】卢纶 
<br>
<br>衰蹇步难前，上山如上天。尘泥来自晚，猿鹤到何先。 
<br>万壑应孤磬，百花通一泉。苍苍此明月，下界正沈眠。
<br>
<br>
<br>
<br>&nbsp;&nbsp; 卷279_54 【河中府崇福寺看花】卢纶 
<br>
<br>闻道山花如火红，平明登寺已经风。
<br>老僧无见亦无说，应与看人心不同。
<br>
<br>
<br>
<br>&nbsp;&nbsp; 卷279_55 【冬日宴郭监林亭】卢纶 
<br>
<br>玉勒聚如云，森森鸾鹤群。据梧花罽接，沃盥石泉分。 
<br>华味惭初识，新声喜尽闻。此山招老贱，敢不谢夫君。
<br>
<br>
<br>
<br>&nbsp;&nbsp; 卷279_56 【奉和李舍人昆季咏玫瑰花寄赠徐侍郎（一作常衮诗）】卢纶 
<br>
<br>独鹤寄烟霜，双鸾思晚芳。旧阴依谢宅，新艳出萧墙。 
<br>蝶散摇轻露，莺衔入夕阳。雨朝胜濯锦，风夜剧焚香。 
<br>断日千层艳，孤霞一片光。密来惊叶少，动处觉枝长。 
<br>布影期高赏，留春为远方。尝闻赠琼玖，叨和愧升堂。
<br>
<br>
<br>
<br>&nbsp;&nbsp; 卷279_57 【同耿湋、司空曙二拾遗题韦员外东斋花树】卢纶 
<br>
<br>绿砌红花树，狂风独未吹。光中疑有焰，密处似无枝。 
<br>鸟动香轻发，人愁影屡移。今朝数片落，为报汉郎知。
<br>
<br>
<br>
<br>&nbsp;&nbsp; 卷279_58 【观袁修侍郎涨新池】卢纶 
<br>
<br>引水香山近，穿云复绕林。才闻篱外响，已觉石边深。 
<br>满处侵苔色，澄来见柳阴。微风月明夜，知有五湖心。
<br>
<br>
<br>
<br>&nbsp;&nbsp; 卷279_59 【和徐法曹赠崔洛阳斑竹杖以诗见答】卢纶 
<br>
<br>玉干一寻馀，苔花锦不如。劲堪和醉倚，轻好向空书。 
<br>采拂稽山曲，因依释氏居。方辰将独步，岂与此君疏。
<br>
<br>
<br>
<br>&nbsp;&nbsp; 卷279_60 【早秋望华清宫中树因以成咏（一作常衮诗）】卢纶 
<br>
<br>可怜云木丛，满禁碧濛濛。色润灵泉近，阴清辇路通。 
<br>玉坛标八桂，金井识双桐。交映凝寒露，相和起夜风。 
<br>数枝盘石上，几叶落云中。燕拂宜秋霁，蝉鸣觉昼空。 
<br>翠屏更隐见，珠缀共玲珑。雷雨生成早，樵苏禁令雄。 
<br>野藤高助绿，仙果迥呈红。惆怅缭垣暮，兹山闻暗蛩。
<br>
<br>
<br>
<br>&nbsp;&nbsp; 卷279_61 【小鱼咏寄泾州杨侍郎】卢纶 
<br>
<br>莲花影里暂相离，才出浮萍值罟师。
<br>上得龙门还失浪，九江何处是归期。
<br>
<br>
<br>
<br>&nbsp;&nbsp; 卷279_62 【贼中与严越卿曲江看花】卢纶 
<br>
<br>红枝欲折紫枝殷，隔水连宫不用攀。
<br>会待长风吹落尽，始能开眼向青山。
<br>
<br>
<br>
<br>&nbsp;&nbsp; 卷279_63 【同畅当咏蒲团】卢纶 
<br>
<br>团团锦花结，乃是前溪蒲。拥坐称儒褐，倚眠宜病夫。 
<br>唯当学禅寂，终老与之俱。
<br>
<br>
<br>
<br>&nbsp;&nbsp; 卷279_64 【焦篱店醉题（时看弄邵翁伯）】卢纶 
<br>
<br>洛下渠头百卉新，满筵歌笑独伤春。
<br>何须更弄邵翁伯，即我此身如此人。
<br>
<br>
<br>
<br>&nbsp;&nbsp; 卷279_65 【陈翃中丞东斋赋白玉簪】卢纶 
<br>
<br>美矣新成太华峰，翠莲枝折叶重重。松阴满涧闲飞鹤， 
<br>潭影通云暗上龙。漠漠水香风颇馥，涓涓乳溜味何浓。 
<br>因声远报浮丘子，不奏登封时不容。
<br>
<br>
<br>
<br>&nbsp;&nbsp; 卷279_66 【新茶咏寄上西川相公二十三舅大夫二十舅】卢纶 
<br>
<br>三献蓬莱始一尝，日调金鼎阅芳香。
<br>贮之玉合才半饼，寄与阿连题数行。
<br>
<br>
<br>
<br>&nbsp;&nbsp; 卷279_67 【泊扬子江岸】卢纶 
<br>
<br>山映南徐暮，千帆入古津。鱼惊出浦火，月照渡江人。 
<br>清镜催双鬓，沧波寄一身。空怜莎草色，长接故园春。
<br>
<br>
<br>
<br>&nbsp;&nbsp; 卷279_68 【晚次鄂州（至德中作）】卢纶 
<br>
<br>云开远见汉阳城，犹是孤帆一日程。估客昼眠知浪静， 
<br>舟人夜语觉潮生。三湘衰鬓逢秋色，万里归心对月明。 
<br>旧业已随征战尽，更堪江上鼓鼙声。
<br>
<br>
<br>
<br>&nbsp;&nbsp; 卷279_69 【夜投丰德寺谒海上人（一作李端诗）】卢纶 
<br>
<br>半夜中峰有磬声，偶逢樵者问山名。上方月晓闻僧语， 
<br>下路林疏见客行。野鹤巢边松最老，毒龙潜处水偏清。 
<br>愿得远公知姓字，焚香洗钵过浮生。
<br>
<br>
<br>
<br>&nbsp;&nbsp; 卷279_70 【江行次武昌县】卢纶 
<br>
<br>家寄五湖间，扁舟往复还。年年生白发，处处上青山。 
<br>去国空知远，安身竟不闲。更悲江畔柳，长是北人攀。
<br>
<br>
<br>
<br>&nbsp;&nbsp; 卷279_71 【夜泊金陵】卢纶 
<br>
<br>圆月出高城，苍苍照水营。江中正吹笛，楼上又无更。 
<br>洛下仍传箭，关西欲进兵。谁知五湖外，诸将但争名。
<br>
<br>
<br>
<br>&nbsp;&nbsp; 卷279_72 【渡浙江】卢纶 
<br>
<br>前船后船未相及，五两头平北风急。
<br>飞沙卷地日色昏，一半征帆浪花湿。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷280_1 【李端公（一作严维诗，题作送李端）】卢纶 
<br>
<br>故关衰草遍，离别自堪悲。路出寒云外，人归暮雪时。 
<br>少孤为客早，多难识君迟。掩泪空相向，风尘何处期。
<br>
<br>
<br>&nbsp;&nbsp; 卷280_2 【秋晚山中别业】卢纶 
<br>
<br>树老野泉清，幽人好独行。去闲知路静，归晚喜山明。 
<br>兰芰通荒井，牛羊出古城。茂陵秋最冷，谁念一书生。
<br>
<br>
<br>
<br>&nbsp;&nbsp; 卷280_3 【关口逢徐迈】卢纶 
<br>
<br>废寺连荒垒，那知见子真。关城夜有雪，冰渡晓无人。 
<br>酒里唯多病，山中愿作邻。常闻兄弟乐，谁肯信家贫。
<br>
<br>
<br>
<br>&nbsp;&nbsp; 卷280_4 【山中咏古木】卢纶 
<br>
<br>高木已萧索，夜雨复秋风。坠叶鸣丛竹，斜根拥断蓬。 
<br>半侵山色里，长在水声中。此地何人到，云门去亦通。
<br>
<br>
<br>
<br>&nbsp;&nbsp; 卷280_5 【酬李端公野寺病居见寄】卢纶 
<br>
<br>野寺钟昏山正阴，乱藤高竹水声深。田夫就饷还依草， 
<br>野雉惊飞不过林。斋沐暂思同静室，清羸已觉助禅心。 
<br>寂寞日长谁问疾，料君惟取古方寻。
<br>
<br>
<br>
<br>&nbsp;&nbsp; 卷280_6 【送少微上人游蜀】卢纶 
<br>
<br>瓶钵绕禅衣，连宵宿翠微。树开巴水远，山晓蜀星稀。 
<br>识遍中朝贵，多谙外学非。何当一传付，道侣愿知归。
<br>
<br>
<br>
<br>&nbsp;&nbsp; 卷280_7 【送宁国夏侯丞】卢纶 
<br>
<br>楚国青芜上，秋云似白波。五湖长路少，九派乱山多。 
<br>谢守通诗宴，陶公许醉过。怃然饯离阻，年鬓两蹉跎。
<br>
<br>
<br>
<br>&nbsp;&nbsp; 卷280_8 【送袁偁】卢纶 
<br>
<br>谏猎名空久，多因病与贫。买书行几市，带雨别何人。 
<br>客路山连水，军州日映尘。凄凉一分手，俱恨老相亲。
<br>
<br>
<br>
<br>&nbsp;&nbsp; 卷280_9 【赠别李纷】卢纶 
<br>
<br>头白乘驴悬布囊，一回言别泪千行。
<br>儿孙满眼无归处，唯到尊前似故乡。
<br>
<br>
<br>
<br>&nbsp;&nbsp; 卷280_10 【罪所送苗员外上都】卢纶 
<br>
<br>谋身当议罪，宁遣友朋闻。祸近防难及，愁长事未分。 
<br>寂寥惊远语，幽闭望归云。亲戚如相见，唯应泣向君。
<br>
<br>
<br>
<br>&nbsp;&nbsp; 卷280_11 【送李校书赴东川幕】卢纶 
<br>
<br>泥坂望青城，浮云与栈平。字形知国号，眉势识山名。 
<br>编简尘封阁，戈鋋雪照营。男儿须聘用，莫信笔堪耕。
<br>
<br>
<br>
<br>&nbsp;&nbsp; 卷280_12 【至德中赠内兄刘赞】卢纶 
<br>
<br>时难访亲戚，相见喜还悲。好学年空在，从戎事已迟。 
<br>听琴泉落处，步履雪深时。惆怅多边信，青山共有期。
<br>
<br>
<br>
<br>&nbsp;&nbsp; 卷280_13 【春日灞亭同苗员外寄皇甫侍御（一作庾侍郎）】卢纶 
<br>
<br>坐见春云暮，无因报所思。川平人去远，日暖雁飞迟。 
<br>对酒山长在，看花鬓自衰。谁堪登灞岸，还作旧乡悲。
<br>
<br>
<br>
<br>&nbsp;&nbsp; 卷280_14 【送颜推官游银夏谒韩大夫】卢纶 
<br>
<br>丛篁叫寒笛，满眼塞山青。才子尊前画，将军石上铭。 
<br>猎声云外响，战血雨中腥。苦乐从来事，因君一涕零。
<br>
<br>
<br>
<br>&nbsp;&nbsp; 卷280_15 【咸阳送房济侍御归太原幕（昔尝与济同游此邑）】卢纶 
<br>
<br>旧居无旧邻，似见故乡春。复对别离酒，欲成衰老人。 
<br>客衣频染泪，军旅亦多尘。握手重相勉，平生心所因。
<br>
<br>
<br>
<br>&nbsp;&nbsp; 卷280_16 【宝泉寺送李益端公归邠宁幕】卢纶 
<br>
<br>参差岩障东，云日晃龙宫。石净非因雨，松凉不为风。 
<br>恋泉将鹤并，偷果与猿同。眼界尘虽染，心源蔽已通。 
<br>莲花国何限，贝叶字无穷。早晚登麟阁，慈门欲付公。
<br>
<br>
<br>
<br>&nbsp;&nbsp; 卷280_17 【送何召下第后归蜀】卢纶 
<br>
<br>褒斜行客过，栈道响危空。路湿云初上，山明日正中。 
<br>水程通海货，地利杂吴风。一别金门远，何人复荐雄。
<br>
<br>
<br>
<br>&nbsp;&nbsp; 卷280_18 【宿定陵寺（寺在陵内）】卢纶 
<br>
<br>古塔荒台出禁墙，磬声初尽漏声长。云生紫殿幡花湿， 
<br>月照青山松柏香。禅室夜闻风过竹，奠筵朝启露沾裳。 
<br>谁悟威灵同寂灭，更堪砧杵发昭阳。
<br>
<br>
<br>
<br>&nbsp;&nbsp; 卷280_19 【送彭开府往云中觐使君兄】卢纶 
<br>
<br>一门三代贵，非是主恩偏。破虏山铭在，承家剑艺全。 
<br>夺旗貂帐侧，射虎雪林前。雁塞逢兄弟，云州发管弦。 
<br>冻河光带日，枯草净无烟。儒者曾修武，因贻上将篇。
<br>
<br>
<br>
<br>&nbsp;&nbsp; 卷280_20 【送李缃】卢纶 
<br>
<br>旧国仍连五将营，儒衣何处谒公卿。波翻远水蒹葭动， 
<br>路入寒村机杼鸣。嵇康书论多归兴，谢氏家风有学名。 
<br>为问西来雨中客，空山几处是前程。
<br>
<br>
<br>
<br>&nbsp;&nbsp; 卷280_21 【送内弟韦宗仁归信州觐省】卢纶 
<br>
<br>常嗟外族弟兄稀，转觉心孤是送归。醉掩壶觞人有泪， 
<br>梦惊波浪日无辉。烹鱼绿岸烟浮草，摘橘青溪露湿衣。 
<br>闻说江楼长卷幔，几回风起望胡威。
<br>
<br>
<br>
<br>&nbsp;&nbsp; 卷280_22 【长安疾后首秋夜即事（一作陈羽诗）】卢纶 
<br>
<br>九重深锁禁城秋，月过南宫渐映楼。紫陌夜深槐露滴， 
<br>碧空云尽火星流。清风刻漏传三殿，甲第歌钟乐五侯。 
<br>楚客病来乡思苦，寂寥灯下不胜愁。
<br>
<br>
<br>
<br>&nbsp;&nbsp; 卷280_23 【送崔琦赴宣州幕】卢纶 
<br>
<br>五马临流待幕宾，羡君谈笑出风尘。身闲就养宁辞远， 
<br>世难移家莫厌贫。天际晓山三峡路，津头腊市九江人。 
<br>何处遥知最惆怅，满湖青草雁声春。
<br>
<br>
<br>
<br>&nbsp;&nbsp; 卷280_24 【送杨皞东归】卢纶 
<br>
<br>登楼掩泣话归期，楚树荆云发远思。日里扬帆闻戍鼓， 
<br>舟中酹酒见山祠。西江风浪何时尽，北客音书欲寄谁。 
<br>若说湓城杨司马，知君望国有新诗。
<br>
<br>
<br>
<br>&nbsp;&nbsp; 卷280_25 【至德中途中书事却寄李僴】卢纶 
<br>
<br>乱离无处不伤情，况复看碑对古城。路绕寒山人独去， 
<br>月临秋水雁空惊。颜衰重喜归乡国，身贱多惭问姓名。 
<br>今日主人还共醉，应怜世故一儒生。
<br>
<br>
<br>
<br>&nbsp;&nbsp; 卷280_26 【奉和太常王卿酬中书李舍人中书寓直春夜对月见寄】卢纶 
<br>
<br>露如轻雨月如霜，不见星河见雁行。虚晕入池波自泛， 
<br>满轮当苑桂多香。春台几望黄龙阙，云路宁分白玉郎。 
<br>是夜巴歌应金石，岂殊萤影对清光。
<br>
<br>
<br>
<br>&nbsp;&nbsp; 卷280_27 【酬包佶郎中览拙卷后见寄】卢纶 
<br>
<br>令伯支离晚读书，岂知词赋称相如。枉逢花木无新思， 
<br>拙就溪潭损旧居。禁路看山歌自缓，云司玩月漏应疏。 
<br>沉忧敢望金门召，空愧巴歈并子虚。
<br>
<br>
<br>
<br>&nbsp;&nbsp; 卷280_28 【送史寀滑州谒贾仆射】卢纶 
<br>
<br>朱门洞启俨行车，金鐍装囊半是书。
<br>君向东州问徐胤，羊公何事灭吹鱼。
<br>
<br>
<br>
<br>&nbsp;&nbsp; 卷280_29 【送鲍中丞赴太原】卢纶 
<br>
<br>分路引鸣驺，喧喧似陇头。暂移西掖望，全解北门忧。 
<br>专幕临都护，分曹制督邮。积冰营不下，盛雪猎方休。 
<br>白草连胡帐，黄云拥戍楼。今朝送旌旆，一减鲁儒羞。
<br>
<br>
<br>
<br>&nbsp;&nbsp; 卷280_30 【送耿拾遗湋充括图书使往江淮】卢纶 
<br>
<br>传令收遗籍，诸儒喜饯君。孔家唯有地，禹穴但生云。 
<br>编简知还续，虫鱼亦自分。如逢北山隐，一为谢移文。
<br>
<br>
<br>
<br>&nbsp;&nbsp; 卷280_31 【送郭判官赴振武】卢纶 
<br>
<br>黄河九曲流，缭绕古边州。鸣雁飞初夜，羌胡正晚秋。 
<br>凄凉金管思，迢递玉人愁。七叶推多庆，须怀杀敌忧。
<br>
<br>
<br>
<br>&nbsp;&nbsp; 卷280_32 【春江夕望】卢纶 
<br>
<br>洞庭芳草遍，楚客莫思归。经难人空老，逢春雁自飞。 
<br>东西兄弟远，存没友朋稀。独立还垂泪，天南一布衣。
<br>
<br>
<br>
<br>&nbsp;&nbsp; 卷280_33 【送元昱尉义兴】卢纶 
<br>
<br>欲成云海别，一夜梦天涯。白浪缘江雨，青山绕县花。 
<br>风标当剧部，冠带称儒家。去矣谢亲爱，知予发已华。
<br>
<br>
<br>
<br>&nbsp;&nbsp; 卷280_34 【送黎兵曹往陕府结亲（所昏即君从母女弟）】卢纶 
<br>
<br>郎马两如龙，春朝上路逢。鸳鸯初集水，薜荔欲依松。 
<br>步帐歌声转，妆台烛影重。何言在阴者，得是戴侯宗。
<br>
<br>
<br>
<br>&nbsp;&nbsp; 卷280_35 【送乐平苗明府】卢纶 
<br>
<br>累职比柴桑，清秋入楚乡。一船灯照浪，两岸树凝霜。 
<br>亭吏趋寒雾，山城敛曙光。无辞折腰久，仲德在鸳行。
<br>
<br>
<br>
<br>&nbsp;&nbsp; 卷280_36 【晚到盩厔耆老家】卢纶 
<br>
<br>老翁曾旧识，相引出柴门。苦话别时事，因寻溪上村。 
<br>数年何处客，近日几家存。冒雨看禾黍，逢人忆子孙。 
<br>乱藤穿井口，流水到篱根。惆怅不堪住，空山月又昏。
<br>
<br>
<br>
<br>&nbsp;&nbsp; 卷280_37 【卧病书怀】卢纶 
<br>
<br>苦心三十载，白首遇艰难。旧地成孤客，全家赖钓竿。 
<br>貌衰缘药尽，起晚为山寒。老病今如此，无人更问看。
<br>
<br>
<br>
<br>&nbsp;&nbsp; 卷280_38 【落第后归终南别业】卢纶 
<br>
<br>久为名所误，春尽始归山。落羽羞言命，逢人强破颜。 
<br>交疏贫病里，身老是非间。不及东溪月，渔翁夜往还。
<br>
<br>
<br>
<br>&nbsp;&nbsp; 卷280_39 【送朝邑张明府（此公善琴）】卢纶 
<br>
<br>千室暮山西，浮云与树齐。剖辞云落纸，拥吏雪成泥。 
<br>野火芦千顷，河田水万畦。不知琴月夜，谁得听乌啼。
<br>
<br>
<br>
<br>&nbsp;&nbsp; 卷280_40 【送李方东归（即故李校书端亲弟）】卢纶 
<br>
<br>故交三四人，闻别共沾巾。举目是陈事，满城无至亲。 
<br>身从丧日病，家自俭年贫。此去何堪远，遗孤在旧邻。
<br>
<br>
<br>
<br>&nbsp;&nbsp; 卷280_41 【秋晚霁后野望忆夏侯审】卢纶 
<br>
<br>天晴禾黍平，畅目亦伤情。野店云日丽，孤庄砧杵鸣。 
<br>川原唯寂寞，岐路自纵横。前后无俦侣，此怀谁与呈。
<br>
<br>
<br>
<br>&nbsp;&nbsp; 卷280_42 【送王尊师（一作道士）】卢纶 
<br>
<br>梦别一仙人，霞衣满鹤身。旌幢天路晚，桃杏海山春。 
<br>种玉非求稔，烧金不为贫。自怜头白早，难与葛洪亲。
<br>
<br>
<br>
<br>&nbsp;&nbsp; 卷280_43 【送抚州周使君（即侍中之婿）】卢纶 
<br>
<br>周郎三十馀，天子赐鱼书。龙节随云水，金铙动里闾。 
<br>松声三楚远，乡思百花初。若转弘农守，萧咸事不如。
<br>
<br>
<br>
<br>&nbsp;&nbsp; 卷280_44 【赠别司空曙】卢纶 
<br>
<br>有月曾同赏，无秋不共悲。如何与君别，又是菊花时。
<br>
<br>
<br>
<br>&nbsp;&nbsp; 卷280_45 【送王录事赴任苏州（即舍人堂弟）】卢纶 
<br>
<br>古堤迎拜路，万里一帆前。潮作浇田雨，云成煮海烟。 
<br>吏闲唯重法，俗富不忧边。西掖今宵咏，还应寄阿连。
<br>
<br>
<br>
<br>&nbsp;&nbsp; 卷280_46 【大梵山寺院奉呈趣上人赵中丞】卢纶 
<br>
<br>渐欲休人事，僧房学闭关。伴鱼浮水上，看鹤向林间。 
<br>寺古秋仍早，松深暮更闲。月中随道友，夜夜坐空山。
<br>
<br>
<br>
<br>&nbsp;&nbsp; 卷280_47 【送恒操上人归江外觐省】卢纶 
<br>
<br>依佛不违亲，高堂与寺邻。问安双树晓，求膳一僧贫。 
<br>持咒过龙庙，翻经化海人。还同惠休去，儒者亦沾巾。
<br>
<br>
<br>
<br>&nbsp;&nbsp; 卷280_48 【上巳日陪齐相公花楼宴】卢纶 
<br>
<br>钟陵暮春月，飞观延群英。晨霞耀中轩，满席罗金琼。 
<br>持杯凝远睇，触物结幽情。树色参差绿，湖光潋滟明。 
<br>礼卑瞻绛帐，恩浃厕华缨。徒记山阴兴，祓禊乃为荣。
<br>
<br>
<br>
<br>&nbsp;&nbsp; 卷280_49 【寒食】卢纶 
<br>
<br>孤客飘飘岁载华，况逢寒食倍思家。莺啼远墅多从柳， 
<br>人哭荒坟亦有花。浊水秦渠通渭急，黄埃京洛上原斜。 
<br>驱车西近长安好，宫观参差半隐霞。
<br>
<br>
<br>
<br>&nbsp;&nbsp; 卷280_50 【舟中寒食】卢纶 
<br>
<br>寒食空江曲，孤舟渺水前。斗鸡沙鸟异，禁火岸花然。 
<br>日霁开愁望，波喧警醉眠。因看数茎鬓，倍欲惜芳年。
<br>
<br>
<br>
<br>&nbsp;&nbsp; 卷280_51 【元日早朝呈故省诸公】卢纶 
<br>
<br>万戟凌霜布，森森瑞气间。垂衣当晓日，上寿对南山。 
<br>济济延多士，跹跹舞百蛮。小臣无事谏，空愧伴鸣环。
<br>
<br>
<br>
<br>&nbsp;&nbsp; 卷280_52 【元日朝回中夜书情，寄南宫二故人】卢纶 
<br>
<br>鸣珮随鹓鹭，登阶见冕旒。无能裨圣代，何事别沧洲。 
<br>闲夜贫还醉，浮名老渐羞。凤城春欲晚，郎吏忆同游。
<br>
<br>
<br>
<br>&nbsp;&nbsp; 卷280_53 【裴给事宅白牡丹（一作裴潾诗）】卢纶 
<br>
<br>长安豪贵惜春残，争玩街西紫牡丹。
<br>别有玉盘承露冷，无人起就月中看。
<br>
<br>
<br>
<br>&nbsp;&nbsp; 卷280_54 【送韦判官得雨中山】卢纶 
<br>
<br>前峰后岭碧濛濛，草拥惊泉树带风。
<br>人语马嘶听不得，更堪长路在云中。
<br>
<br>
<br>
<br>&nbsp;&nbsp; 卷280_55 【送宛丘任少府】卢纶 
<br>
<br>带绶别乡亲，东为千里人。俗讹唯竞祭，地古不留春。 
<br>野戍云藏火，军城树拥尘。少年何所重，才子又清贫。
<br>
<br>
<br>
<br>&nbsp;&nbsp; 卷280_56 【送永阳崔明府】卢纶 
<br>
<br>鹤唳蒹葭晓，中流见楚城。浪清风乍息，山白月犹明。 
<br>废路开荒木，归人种古营。悬闻正讹俗，邴曼更知名。
<br>
<br>
<br>
<br>&nbsp;&nbsp; 卷280_57 【割飞二刀子歌】卢纶 
<br>
<br>我家有翦刀，人云鬼国铁。裁罗裁绮无钝时， 
<br>用来三年一股折。南中匠人淳用钢，再令盘屈随手伤。 
<br>改锻割飞二刀子，色迎霁雪锋含霜。两条神物秋冰薄， 
<br>刃淬初蟾鞘金错。越戟吴钩不足夸，斩犀切玉应怀怍。 
<br>日试曾磨汉水边，掌中恄栗声冷然。神惊魄悸却收得， 
<br>刃头已吐微微烟。刀乎刀乎何烨烨，魑魅须藏怪须慑。 
<br>若非良工变尔形，只向裁缝委箱箧。
<br>
<br>
<br>
<br>&nbsp;&nbsp; 卷280_58 【送郎士元使君赴郢州】卢纶 
<br>
<br>赐衣兼授节，行日郢中闻。花发登山庙，天晴阅水军。 
<br>渔商三楚接，郡邑九江分。高兴应难遂，元戎有大勋。
<br>
<br>
<br>
<br>&nbsp;&nbsp; 卷280_59 【春词】卢纶 
<br>
<br>北苑罗裙带，尘衢锦绣鞋。醉眠芳树下，半被落花埋。
<br>
<br>
<br>
<br>&nbsp;&nbsp; 卷280_60 【清如玉壶冰】卢纶 
<br>
<br>玉壶冰始结，循吏政初成。既有虚心鉴，还如照胆清。 
<br>瑶池惭洞澈，金镜让澄明。气若朝霜动，形随夜月盈。 
<br>临人能不蔽，待物本无情。怯对圆光里，妍蚩自此呈。
<br>
<br>
<br>
<br>&nbsp;&nbsp; 卷280_61 【山店（一作王建诗）】卢纶 
<br>
<br>登登山路行时尽，决决溪泉到处闻。
<br>风动叶声山犬吠，一家松火隔秋云。
<br>
<br>
<br>
<br>
<br>
<br>
<br>
<br>&nbsp;&nbsp;卷281_1 【长至日上公献寿】崔琮 
<br>
<br>应律三阳首，朝天万国同。斗边看子月，台上候祥风。 
<br>五夜钟初动，千门日正融。玉阶文物盛，仙仗武貔雄。 
<br>率舞皆群辟，称觞即上公。南山为圣寿，长对未央宫。
<br>
<br>
<br>&nbsp;&nbsp; 卷281_2 【长至日上公献寿】李竦 
<br>
<br>候晓金门辟，乘时玉历长。羽仪瞻上宰，云物丽初阳。 
<br>汉礼方传珮，尧年正捧觞。日行临观阙，帝锡洽珪璋。 
<br>盛美超三代，洪休降百祥。自怜朝末坐，空此咏无疆。
<br>
<br>
<br>
<br>&nbsp;&nbsp; 卷281_3 【赋得西戎献白玉环】张惟俭 
<br>
<br>当时无外守，方物四夷通。列土金河北，朝天玉塞东。 
<br>自将荆璞比，不与郑环同。正朔虽传汉，衣冠尚带戎。 
<br>幸承提佩宠，多愧琢磨功。绝域知文教，争趋上国风。
<br>
<br>
<br>
<br>&nbsp;&nbsp; 卷281_4 【新安江行】章八元 
<br>
<br>江源南去永，野渡暂维梢。古戍悬鱼网，空林露鸟巢。 
<br>雪晴山脊见，沙浅浪痕交。自笑无媒者，逢人作解嘲。
<br>
<br>
<br>
<br>&nbsp;&nbsp; 卷281_5 【酬刘员外月下见寄】章八元 
<br>
<br>夜凉河汉白，卷箔出南轩。过月鸿争远，辞枝叶暗翻。 
<br>独谣闻丽曲，缓步接清言。宣室思前席，行看拜主恩。
<br>
<br>
<br>
<br>&nbsp;&nbsp; 卷281_6 【寄都官刘员外】章八元 
<br>
<br>旧宅平津邸，槐阴接汉宫。鸣驺驰道上，寒日直庐中。 
<br>白雪歌偏丽，青云宦早通。悠然一缝掖，千里限清风。
<br>
<br>
<br>
<br>&nbsp;&nbsp; 卷281_7 【题慈恩寺塔】章八元 
<br>
<br>十层突兀在虚空，四十门开面面风。却怪鸟飞平地上， 
<br>自惊人语半天中。回梯暗踏如穿洞，绝顶初攀似出笼。 
<br>落日凤城佳气合，满城春树雨濛濛。
<br>
<br>
<br>
<br>&nbsp;&nbsp; 卷281_8 【归桐庐旧居寄严长史】章八元 
<br>
<br>昨辞夫子棹归舟，家在桐庐忆旧丘。三月暖时花竞发， 
<br>两溪分处水争流。近闻江老传乡语，遥见家山减旅愁。 
<br>或在醉中逢夜雪，怀贤应向剡川游。
<br>
<br>
<br>
<br>&nbsp;&nbsp; 卷281_9 【天台道中示同行】章八元 
<br>
<br>八重岩崿叠晴空，九色烟霞绕洞宫。
<br>仙道多因迷路得，莫将心事问樵翁。
<br>
<br>
<br>
<br>&nbsp;&nbsp; 卷281_10 【元日望含元殿御扇开合（大历十三年吏部试）】张莒 
<br>
<br>万国来朝岁，千年觐圣君。辇迎仙仗出，扇匝御香焚。 
<br>俯对朝容近，先知曙色分。冕旒开处见，钟磬合时闻。 
<br>影动承朝日，花攒似庆云。蒲葵那可比，徒用隔炎氛。
<br>
<br>
<br>
<br>&nbsp;&nbsp; 卷281_11 【清明日赐百僚新火】史延 
<br>
<br>上苑连侯第，清明及暮春。九天初改火，万井属良辰。 
<br>颁赐恩逾洽，承时庆自均。翠烟和柳嫩，红焰出花新。 
<br>宠命尊三老，祥光烛万人。太平当此日，空复荷陶甄。
<br>
<br>
<br>
<br>&nbsp;&nbsp; 卷281_12 【清明日赐百僚新火】韩濬 
<br>
<br>朱骑传红烛，天厨赐近臣。火随黄道见，烟绕白榆新。 
<br>荣耀分他日，恩光共此辰。更调金鼎膳，还暖玉堂人。 
<br>灼灼千门晓，辉辉万井春。应怜萤聚夜，瞻望及东邻。
<br>
<br>
<br>
<br>&nbsp;&nbsp; 卷281_13 【清明日赐百僚新火】郑辕 
<br>
<br>改火清明后，优恩赐近臣。漏残丹禁晚，燧发白榆新。 
<br>瑞彩来双阙，神光焕四邻。气回侯第暖，烟散帝城春。 
<br>利用调羹鼎，馀辉烛缙绅。皇明如照隐，愿及聚萤人。
<br>
<br>
<br>
<br>&nbsp;&nbsp; 卷281_14 【清明日赐百僚新火】王濯 
<br>
<br>御火传香殿，华光及侍臣。星流中使马，烛耀九衢人。 
<br>转影连金屋，分辉丽锦茵。焰迎红蕊发，烟染绿条春。 
<br>助律和风早，添炉暖气新。谁怜一寒士，犹望照东邻。
<br>
<br>
<br>
<br>&nbsp;&nbsp; 卷281_15 【投珠于泉】独孤绶 
<br>
<br>至道归淳朴，明珠被弃捐。天真来照乘，成性却沈泉。 
<br>不是灵蛇吐，非缘合浦还。岸傍随月落，波底共星悬。 
<br>致远终无胫，怀贪遂息肩。欲知恭俭德，所宝在惟贤。
<br>
<br>
<br>
<br>&nbsp;&nbsp; 卷281_16 【秦镜】仲子陵 
<br>
<br>万古秦时镜，从来抱至精。依台月自吐，在匣水常清。 
<br>烂烂金光发，澄澄物象生。云天皆洞鉴，表里尽虚明。 
<br>但见人窥胆，全胜响应声。妍媸定可识，何处更逃情。
<br>
<br>
<br>
<br>&nbsp;&nbsp; 卷281_17 【秦镜】张佐 
<br>
<br>楼上秦时镜，千秋独有名。菱花寒不落，冰质夏长清。 
<br>龙在形难掩，人来胆易呈。升台宜远照，开匣乍藏明。 
<br>皎色新磨出，圆规旧铸成。愁容如可鉴，当欲拂尘缨。
<br>
<br>
<br>
<br>&nbsp;&nbsp; 卷281_18 【忆游天台寄道流】张佐 
<br>
<br>忆昨天台到赤城，几朝仙籁耳中生。云龙出水风声急， 
<br>海鹤鸣皋日色清。石笋半山移步险，桂花当涧拂衣轻。 
<br>今来尽是人间梦，刘阮茫茫何处行。
<br>
<br>
<br>
<br>&nbsp;&nbsp; 卷281_19 【龟负图（东都试）】丁泽 
<br>
<br>天意将垂象，神龟出负图。五方行有配，八卦义宁孤。 
<br>作瑞旌君德，披文协帝谟。乘流喜得路，逢圣幸存躯。 
<br>莲叶池通泛，桃花水自浮。还寻九江去，安肯曳泥途。
<br>
<br>
<br>
<br>&nbsp;&nbsp; 卷281_20 【上元日梦王母献白玉环】丁泽 
<br>
<br>梦中朝上日，阙下拜天颜。仿佛瞻王母，分明献玉环。 
<br>灵姿趋甲帐，悟道契玄关。似见霜姿白，如看月彩弯。 
<br>霓裳归物外，凤历晓人寰。仙圣非相远，昭昭寤寐间。
<br>
<br>
<br>
<br>&nbsp;&nbsp; 卷281_21 【良田无晚岁】丁泽 
<br>
<br>人功虽未及，地力信非常。不任耕耘早，偏宜黍稷良。 
<br>无年皆有获，后种亦先芳。膴膴盈千亩，青青保万箱。 
<br>何须祭田祖，讵要察农祥。况是春三月，和风日又长。
<br>
<br>
<br>
<br>&nbsp;&nbsp; 卷281_22 【下第献座主张谓】阎济美 
<br>
<br>謇谔王臣直，文明雅量全。望炉金自跃，应物镜何偏。 
<br>南国幽沉尽，东堂礼乐宣。转令游艺士，更惜至公年。 
<br>芳树欢新景，青云泣暮天。唯愁凤池拜，孤贱更谁怜。
<br>
<br>
<br>
<br>&nbsp;&nbsp; 卷281_23 【天津桥望洛城残雪】阎济美 
<br>
<br>新霁洛城端，千家积雪寒。未收清禁色，偏向上阳残。
<br>
<br>
<br>
<br>&nbsp;&nbsp; 卷281_24 【尚书郎上直闻春漏】张少博 
<br>
<br>建礼含香处，重城待漏辰。徐声传凤阙，晓唱辨鸡人。 
<br>银箭听将尽，铜壶滴更新。催筹当五夜，移刻及三春。 
<br>杳杳从天远，泠泠出禁频。直庐残响曙，肃穆对钩陈。
<br>
<br>
<br>
<br>&nbsp;&nbsp; 卷281_25 【雪夜观象阙待漏】张少博 
<br>
<br>残雪初晴后，鸣珂奉阙庭。九门传晓漏，五夜候晨扃。 
<br>北斗横斜汉，东方落曙星。烟氛初动色，簪珮未分形。 
<br>雪重犹垂白，山遥不辨青。鸡人更唱处，偏入此时听。
<br>
<br>
<br>
<br>&nbsp;&nbsp; 卷281_26 【尚书郎上直闻春漏】周彻 
<br>
<br>建礼通华省，含香直紫宸。静闻铜史漏，暗识桂宫春。 
<br>滴沥疑将绝，清泠发更新。寒声临雁沼，疏韵应鸡人。 
<br>迥入千门彻，行催五夜频。高台闲自听，非是驻征轮。
<br>
<br>
<br>
<br>&nbsp;&nbsp; 卷281_27 【及第后赠试官】高拯 
<br>
<br>公子求贤未识真，欲将毛遂比常伦。
<br>当时不及三千客，今日何如十九人。
<br>
<br>
<br>
<br>&nbsp;&nbsp; 卷281_28 【赋得花发上林（大历十四年侍郎潘炎试）】王表 
<br>
<br>御苑春何早，繁花已绣林。笑迎明主仗，香拂美人簪。 
<br>地接楼台近，天垂雨露深。晴光来戏蝶，夕景动栖禽。 
<br>欲托凌云势，先开捧日心。方知桃李树，从此别成阴。
<br>
<br>
<br>
<br>&nbsp;&nbsp; 卷281_29 【清明日登城春望寄大夫使君】王表 
<br>
<br>春城闲望爱晴天，何处风光不眼前。寒食花开千树雪， 
<br>清明日出万家烟。兴来促席唯同舍，醉后狂歌尽少年。 
<br>闻说莺啼却惆怅，诗成不见谢临川。
<br>
<br>
<br>
<br>&nbsp;&nbsp; 卷281_30 【成德乐】王表 
<br>
<br>赵女乘春上画楼，一声歌发满城秋。
<br>无端更唱关山曲，不是征人亦泪流。
<br>
<br>
<br>
<br>&nbsp;&nbsp; 卷281_31 【花发上林】独孤授 
<br>
<br>上苑韶容早，芳菲正吐花。无言向春日，闲笑任年华。 
<br>润色笼轻霭，晴光艳晚霞。影连千户竹，香散万人家。 
<br>幸绕楼台近，仍怀雨露赊。愿君垂采摘，不使落风沙。
<br>
<br>
<br>
<br>&nbsp;&nbsp; 卷281_32 【赋得花发上林】王储 
<br>
<br>东陆和风至，先开上苑花。秾枝藏宿鸟，香蕊拂行车。 
<br>散白怜晴日，舒红爱晚霞。桃间留御马，梅处入胡笳。 
<br>城郭连增媚，楼台映转华。岂同幽谷草，春至发犹赊。
<br>
<br>
<br>
<br>&nbsp;&nbsp; 卷281_33 【赋得花发上林】周渭 
<br>
<br>灼灼花凝雪，春来发上林。向风初散蕊，垂叶欲成阴。 
<br>人过香随远，烟晴色自深。净时空结雾，疏处未藏禽。 
<br>菶茸何年值，间关几日吟。一枝如可冀，不负折芳心。
<br>
<br>
<br>
<br>&nbsp;&nbsp; 卷281_34 【赠龙兴观主吴崇岳】周渭 
<br>
<br>楮为冠子布为裳，吞得丹霞寿最长。混俗性灵常乐道， 
<br>出尘风格早休粮。枕中经妙谁传与，肘后方新自写将。 
<br>百尺松梢几飞步，鹤栖板上礼虚皇。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
