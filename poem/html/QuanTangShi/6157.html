<HTML>
<HEAD>
<TITLE>全唐诗 卷473-476 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷473-476</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷473-476</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-01&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6157"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷473-476')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷473-476]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  卷473_1 【享惠昭太子庙乐章】李逢吉 
<br>
<br>既洁酒醴，聿陈熟腥。肃将震念，昭格储灵。 
<br>展矣礼典，薰然德馨。愔愔管磬，亦具是听。
<br>
<br>
<br>&nbsp;&nbsp; 卷473_2 【望京楼上寄令狐华州】李逢吉 
<br>
<br>祇役滞南服，颓思属暮年。闲上望京台，万山蔽其前。 
<br>落日归飞翼，连翩东北天。涪江适在下，为我久潺湲。 
<br>中叶成文教，德威清远边。颁条信徒尔，华发生苍然。 
<br>寄怀三峰守，岐路隔云烟。
<br>
<br>
<br>
<br>&nbsp;&nbsp; 卷473_3 【再赴襄阳，辱宣武相公贻诗，今用奉酬】李逢吉 
<br>
<br>解韍辞丹禁，扬旌去赤墀。自惊非素望，何力及清时。 
<br>又据三公席，多惭四老祠。岘山风已远，棠树事难追。 
<br>江汉饶春色，荆蛮足梦思。唯怜吐凤句，相示凿龙期。
<br>
<br>
<br>
<br>&nbsp;&nbsp; 卷473_4 【奉送李相公重镇襄阳】李逢吉 
<br>
<br>海内埏埴遍，汉阴旌旆还。望留丹阙下，恩在紫霄间。 
<br>冰雪背秦岭，风烟经武关。树皆人尚爱，辕即吏曾攀。 
<br>自惜两心合，相看双鬓斑。终期谢戎务，同隐凿龙山。
<br>
<br>
<br>
<br>&nbsp;&nbsp; 卷473_5 【和严揆省中宿斋遇令狐员外当直之作】李逢吉 
<br>
<br>致斋分直宿南宫，越石卢谌此夜同。位极班行犹念旧， 
<br>名题章奏亦从公。曾驱爪士三边静，新赠髯参六义穷。 
<br>竟夕文昌知有月，可怜如在庾楼中。
<br>
<br>
<br>
<br>&nbsp;&nbsp; 卷473_6 【奉酬忠武李相公见寄】李逢吉 
<br>
<br>直继先朝卫与英，能移孝友作忠贞。剑门失险曾缚虎， 
<br>淮水安流缘斩鲸。黄阁碧幢惟是俭，三公二伯未为荣。 
<br>惠连忽赠池塘句，又遣羸师破胆惊。
<br>
<br>
<br>
<br>&nbsp;&nbsp; 卷473_7 【酬致政杨祭酒见寄】李逢吉 
<br>
<br>初还相印罢戎旃，获守皇居在紫烟。妄比酂侯功蔑尔， 
<br>每怀疏傅意悠然。应将半俸沾闾里，料入中条访洞天。 
<br>十载别离那可道，倍令惊喜见来篇。
<br>
<br>
<br>
<br>&nbsp;&nbsp; 卷473_8 【送令狐秀才赴举】李逢吉 
<br>
<br>子有雄文藻思繁，龆年射策向金门。前随鸾鹤登霄汉， 
<br>却望风沙走塞垣。独忆忘机陪出处，自怜何力继飞翻。 
<br>那堪两地生离绪，蓬户长扃行旅喧。
<br>
<br>
<br>
<br>&nbsp;&nbsp; 卷473_9 【郡斋卧疾赠昼上人】于頔 
<br>
<br>夙陪翰墨徒，深论穷文格。丽则风骚后，公然我词客。 
<br>晚依方外友，极理探精赜。吻合南北宗，昼公我禅伯。 
<br>尤明性不染，故我行贞白。随顺令得解，故我言芳泽。 
<br>霅水漾清浔，吴山横碧岑。含珠复蕴玉，价重双南金。 
<br>的皪曜奇彩，凄清流雅音。商声发楚调，调切谱瑶琴。 
<br>吴山为我高，霅水为我深。万景徒有象，孤云本无心。 
<br>众木岂无声，椅桐有清响。众耳岂不聆，钟期有真赏。 
<br>高洁古人操，素怀夙所仰。觌君冰雪姿，祛我淫滞想。 
<br>常吟柳恽诗，苕浦久相思。逮此远为郡，蘋洲芳草衰。 
<br>逢师年腊长，值我病容羸。共话无生理，聊用契心期。
<br>
<br>
<br>
<br>&nbsp;&nbsp; 卷473_10 【和丘员外题湛长史旧居】于頔 
<br>
<br>萧条历山下，水木无氛滓。王门结长裾，岩扃怡暮齿。 
<br>昔贤枕高躅，今彦仰知止。依依瞩烟霞，眷眷返墟里。 
<br>湛生久已没，丘也亦同耻。立言咸不朽，何必在青史。
<br>
<br>
<br>
<br>&nbsp;&nbsp; 卷473_11 【寒夜闻霜钟】卢景亮 
<br>
<br>洪钟发长夜，清响出层岑。暗入繁霜切，遥传古寺深。 
<br>何城乱远漏，几处杂疏砧。已警离人梦，仍沾旅客襟。 
<br>待时当命侣，抱器本无心。倘若无知者，谁能设此音。
<br>
<br>
<br>
<br>&nbsp;&nbsp; 卷473_12 【南溪诗】李渤 
<br>
<br>玄岩丽南溪，新泉发幽色。岩泉孕灵秀，云烟纷崖壁。 
<br>斜峰信天插，奇洞固神辟。窈窕去未穷，环回势难极。 
<br>玉池似无水，玄井昏不测。仙户掩复开，乳膏凝更滴。 
<br>丹砂有遗址，石径无留迹。南眺苍梧云，北望洞庭客。 
<br>萧条风烟外，爽朗形神寂。若值浮丘翁，从此谢尘役。
<br>
<br>
<br>
<br>&nbsp;&nbsp; 卷473_13 【喜弟淑再至为长歌】李渤 
<br>
<br>前年别时秋九月，白露吹霜金吹烈。离鸿一别影初分， 
<br>泪袖双挥心哽咽。别来几度得音书，南岳知□□□□。 
<br>庐山峨峨倚天碧，捧排空崖千万尺。社榜长题高士名， 
<br>食堂每记云山迹。我本开云此山住，偶为名利相萦误。 
<br>自负心机四十年，羞闻社客山中篇。忧时魂梦忆归路， 
<br>觉来疑在林中眠。昨日亭前乌鹊喜，果得今朝尔来此。 
<br>吾吟行路五十篇，尽说江南数千里。自怜兄弟今五人， 
<br>共萦儒素家尚贫。虽然廪饩各不一，就中总免拘常伦。 
<br>长兄年少曾落托，拔剑沙场随卫霍。口里虽谭周孔文， 
<br>怀中不舍孙吴略。次兄一生能苦节，夏聚流萤冬映雪。 
<br>非论疾恶志如霜，更觉临泉心似铁。第三之兄更奇异， 
<br>昂昂独负青云志。下看金玉不如泥，肯道王侯身可贵。 
<br>却愁清逸不干时，高踪大器无人知。倘逢感激许然诺， 
<br>必能万古留清规。念尔年来方二十，夙夜孜孜能独立。 
<br>卷中笔落星汉摇，洞里丹灵鬼神泣。嗟余流浪心最狂， 
<br>十年学剑逢时康。心中不解事拘束，世间谈笑多相妨。 
<br>广海青山殊未足，逢著高楼还醉宿。朝走安公枥上驹， 
<br>暮伦陶令篱边菊。近来诗思殊无况，苦被时流不相放。 
<br>云腾浪走势未衰，鹤膝蜂腰岂能障。送尔为文殊不识， 
<br>贵从一一传胸臆。若到湖南见紫霄，会须待我同攀陟。
<br>
<br>
<br>
<br>&nbsp;&nbsp; 卷473_14 【留别南溪二首】李渤 
<br>
<br>常叹春泉去不回，我今此去更难来。
<br>欲知别后留情处，手种岩花次第开。
<br>
<br>如云不厌苍梧远，似雁逢春又北归。
<br>惟有隐山溪上月，年年相望两依依。
<br>
<br>
<br>
<br>&nbsp;&nbsp; 卷473_15 【桂林叹雁】李渤 
<br>
<br>三朝四黜倦遐征，往复皆愁万里程。
<br>尔解分飞却回去，我方从此向南行。
<br>
<br>
<br>
<br>&nbsp;&nbsp; 卷473_16 【享惠昭太子庙乐章】孟简 
<br>
<br>喧喧金石容既缺，肃肃羽驾就行列。
<br>缑山遗响昔所闻，庙庭进旅今攸设。
<br>
<br>
<br>
<br>&nbsp;&nbsp; 卷473_17 【拟古】孟简 
<br>
<br>剑客不夸貌，主人知此心。但营纤毫义，肯计千万金。 
<br>勇发看鸷击，愤来听虎吟。平生贵酬德，刃敌无幽深。
<br>
<br>
<br>
<br>&nbsp;&nbsp; 卷473_18 【咏欧阳行周事】孟简 
<br>
<br>有客西北逐，驱马次太原。太原有佳人，神艳照行云。 
<br>座上转横波，流光注夫君。夫君意荡漾，即日相交欢。 
<br>定情非一词，结念誓青山。生死不变易，中诚无间言。 
<br>此为太学徒，彼属北府官。中夜欲相从，严城限军门。 
<br>白日欲同居，君畏仁人闻。忽如陇头水，坐作东西分。 
<br>惊离肠千结，滴泪眼双昏。本达京师回，贺期相追攀。 
<br>宿约始乖阻，彼忧已缠绵。高髻若黄鹂，危鬓如玉蝉。 
<br>纤手自整理，剪刀断其根。柔情托侍儿，为我遗所欢。 
<br>所欢使者来，侍儿因复前。抆泪取遗寄，深诚祈为传。 
<br>封来赠君子，愿言慰穷泉。使者回复命，迟迟蓄悲酸。 
<br>詹生喜言旋，倒履走迎门。长跪听未毕，惊伤涕涟涟。 
<br>不饮亦不食，哀心百千端。襟情一夕空，精爽旦日残。 
<br>哀哉浩然气，溃散归化元。短生虽别离，长夜无阻难。 
<br>双魂终会合，两剑遂蜿蜒。丈夫早通脱，巧笑安能干。 
<br>防身本苦节，一去何由还。后生莫沈迷，沈迷丧其真。
<br>
<br>
<br>
<br>&nbsp;&nbsp; 卷473_19 【惜分阴】孟简 
<br>
<br>业广因功苦，拳拳志士心。九流难酌挹，四海易消沈。 
<br>对景嗟移晷，窥园讵改阴。三冬劳聚学，驷景重兼金。 
<br>刺股情方励，偷光思益深。再中如可冀，终嗣绝编音。
<br>
<br>
<br>
<br>&nbsp;&nbsp; 卷473_20 【嘉禾合颖】孟简 
<br>
<br>玉烛将成岁，封人亦自歌。八方沾圣泽，异亩发嘉禾。 
<br>共秀芳何远，连茎瑞且多。颖低甘露滴，影乱惠风过。 
<br>表稔由神化，为祥识气和。因知兴嗣岁，王道旧无颇。
<br>
<br>
<br>
<br>&nbsp;&nbsp; 卷473_21 【赋得亚父碎玉斗】孟简 
<br>
<br>献谋既我违，积愤从心痗。鸿门入已迫，赤帝时潜退。 
<br>宝位方苦竞，玉斗何情爱。犹看虹气凝，讵惜冰姿碎。 
<br>而嗟大事返，当起千里悔。谁为西楚王，坐见东城溃。
<br>
<br>
<br>
<br>&nbsp;&nbsp; 卷473_22 【酬施先辈】孟简 
<br>
<br>襄阳才子得声多，四海皆传古镜歌。
<br>乐府正声三百首，梨园新入教青娥。
<br>
<br>
<br>
<br>&nbsp;&nbsp; 卷473_23 【寄李十员外】王仲舒 
<br>
<br>百丈悬泉旧卧龙，欲将肝胆佐时雍。
<br>惟愁又入烟霞去，知在庐峰第几重。
<br>
<br>
<br>
<br>&nbsp;&nbsp; 卷473_24 【访羊尊师（一作贾岛诗）】孙革 
<br>
<br>松下问童子，言师采药去。只在此山中，云深不知处。
<br>
<br>
<br>
<br>&nbsp;&nbsp; 卷473_25 【晚眺】汪万於 
<br>
<br>杖策倚柴门，泉声隔岸闻。夕阳诸岭出，晴雪万山分。 
<br>静对豺狼窟，幽观鹿豕群。今宵寒月近，东北扫浮云。
<br>
<br>
<br>
<br>&nbsp;&nbsp; 卷473_26 【亚父碎玉斗】何儒亮 
<br>
<br>嬴女昔解网，楚王有遗躅。破关既定秦，碎首闻献玉。 
<br>贞姿应刃散，清响因风续。匪徇切泥功，将明怀璧辱。 
<br>莫量汉祖德，空受项君勖。事去见前心，千秋渭水绿。
<br>
<br>
<br>
<br>&nbsp;&nbsp; 卷473_27 【赠毛仙翁】李宗闵 
<br>
<br>不知仙客占青春，肌骨才教称两旬。俗眼暂惊相见日， 
<br>疑心未测几时人。闲推甲子经何代，笑说浮生老此身。 
<br>残药倘能沾朽质，愿将霄汉永为邻。
<br>
<br>
<br>
<br>&nbsp;&nbsp; 卷473_28 【池州夫子庙麟台】韦表微 
<br>
<br>二仪既闭，三象乃乖。圣道埋郁，人心不开。 
<br>上无文武，下有定哀。吁嗟麟兮，孰为来哉。 
<br>周虽不纲，孔实嗣圣。诗书既删，礼乐大定。 
<br>劝善惩恶，奸邪乃正。吁嗟麟兮，克昭符命。 
<br>圣与时合，代行位尊。苟或乖戾，身穷道存。 
<br>於昭鲁邑，栖迟孔门。吁嗟麟兮，孰知其仁。 
<br>运极数残，德至时否。楚国浸广，秦封益侈。 
<br>墙仞迫厄，崎岖阙里。吁嗟麟兮，靡有攸止。 
<br>世治则麟，世乱则麇。出非其时，麋鹿同群。 
<br>孔不自圣，麟不自祥。吁嗟麟兮，天何所亡。
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷474_1 【送马向入蜀】徐凝 
<br>
<br>游子出咸京，巴山万里程。白云连鸟道，青壁遰猿声。 
<br>雨雪经泥坂，烟花望锦城。工文人共许，应纪蜀中行。
<br>
<br>
<br>&nbsp;&nbsp; 卷474_2 【送李补阙归朝】徐凝 
<br>
<br>驷马归咸秦，双凫出海门。还从清切禁，再沐圣明恩。 
<br>礼乐中朝贵，文章大雅存。江湖多放逸，献替欲谁论。
<br>
<br>
<br>
<br>&nbsp;&nbsp; 卷474_3 【送日本使还】徐凝 
<br>
<br>绝国将无外，扶桑更有东。来朝逢圣日，归去及秋风。 
<br>夜泛潮回际，晨征苍莽中。鲸波腾水府，蜃气壮仙宫。 
<br>天眷何期远，王文久已同。相望杳不见，离恨托飞鸿。
<br>
<br>
<br>
<br>&nbsp;&nbsp; 卷474_4 【题开元寺牡丹】徐凝 
<br>
<br>此花南地知难种，惭愧僧闲用意栽。海燕解怜频睥睨， 
<br>胡蜂未识更徘徊。虚生芍药徒劳妒，羞杀玫瑰不敢开。 
<br>惟有数苞红萼在，含芳只待舍人来。
<br>
<br>
<br>
<br>&nbsp;&nbsp; 卷474_5 【香炉峰】徐凝 
<br>
<br>香炉一峰绝，顶在寺门前。尽是玲珑石，时生旦暮烟。
<br>
<br>
<br>
<br>&nbsp;&nbsp; 卷474_6 【白铜鞮】徐凝 
<br>
<br>騕褭锦障泥，楼头日又西。留欢住不住，素齿白铜鞮。
<br>
<br>
<br>
<br>&nbsp;&nbsp; 卷474_7 【杨叛儿】徐凝 
<br>
<br>哀怨杨叛儿，骀荡郎知否。香死博山炉，烟生白门柳。
<br>
<br>
<br>
<br>&nbsp;&nbsp; 卷474_8 【春寒】徐凝 
<br>
<br>乱雪从教舞，回风任听吹。春寒能作底，已被柳条欺。
<br>
<br>
<br>
<br>&nbsp;&nbsp; 卷474_9 【庐山独夜】徐凝 
<br>
<br>寒空五老雪，斜月九江云。钟声知何处，苍苍树里闻。
<br>
<br>
<br>
<br>&nbsp;&nbsp; 卷474_10 【天台独夜】徐凝 
<br>
<br>银地秋月色，石梁夜溪声。谁知屐齿尽，为破烟苔行。
<br>
<br>
<br>
<br>&nbsp;&nbsp; 卷474_11 【送寒岩归士】徐凝 
<br>
<br>不挂丝纩衣，归向寒岩栖。寒岩风雪夜，又过岩前溪。
<br>
<br>
<br>
<br>&nbsp;&nbsp; 卷474_12 【送陈司马】徐凝 
<br>
<br>家寄茅洞中，身游越城下。宁知许长史，不忆陈司马。
<br>
<br>
<br>
<br>&nbsp;&nbsp; 卷474_13 【武夷山仙城】徐凝 
<br>
<br>武夷无上路，毛径不通风。欲共麻姑住，仙城半在空。
<br>
<br>
<br>
<br>&nbsp;&nbsp; 卷474_14 【避暑二首】徐凝 
<br>
<br>一株金染密，数亩碧鲜疏。避暑临溪坐，何妨直钓鱼。
<br>
<br>斑多筒簟冷，发少角冠清。避暑长林下，寒蝉又有声。
<br>
<br>
<br>
<br>&nbsp;&nbsp; 卷474_15 【浙西李尚书奏毁淫昏庙】徐凝 
<br>
<br>传闻废淫祀，万里静山陂。欲慰灵均恨，先烧靳尚祠。
<br>
<br>
<br>
<br>&nbsp;&nbsp; 卷474_16 【酬相公再游云门寺】徐凝 
<br>
<br>远羡五云路，逶迤千骑回。遗簪唯一去，贵赏不重来。
<br>
<br>
<br>
<br>&nbsp;&nbsp; 卷474_17 【杭州祝涛头二首】徐凝 
<br>
<br>不道沙堤尽，犹欺石栈顽。寄言飞白雪，休去打青山。
<br>
<br>倒打钱塘郭，长驱白浪花。吞吴休得也，输却五千家。
<br>
<br>
<br>
<br>&nbsp;&nbsp; 卷474_18 【问渔叟】徐凝 
<br>
<br>生事同漂梗，机心在野船。如何临逝水，白发未忘筌。
<br>
<br>
<br>
<br>&nbsp;&nbsp; 卷474_19 【云封庵】徐凝 
<br>
<br>登岩背山河，立石秋风里。隐见浙江涛，一尺东沟水。
<br>
<br>
<br>
<br>&nbsp;&nbsp; 卷474_20 【汉宫曲】徐凝 
<br>
<br>水色帘前流玉霜，赵家飞燕侍昭阳。
<br>掌中舞罢箫声绝，三十六宫秋夜长。
<br>
<br>
<br>
<br>&nbsp;&nbsp; 卷474_21 【和嵩阳客月夜忆上清人】徐凝 
<br>
<br>独夜嵩阳忆上仙，月明三十六峰前。
<br>瑶池月胜嵩阳月，人在玉清眠不眠。
<br>
<br>
<br>
<br>&nbsp;&nbsp; 卷474_22 【八月望夕雨】徐凝 
<br>
<br>今年八月十五夜，寒雨萧萧不可闻。
<br>如练如霜在何处，吴山越水万重云。
<br>
<br>
<br>
<br>&nbsp;&nbsp; 卷474_23 【观浙江涛】徐凝 
<br>
<br>浙江悠悠海西绿，惊涛日夜两翻覆。
<br>钱塘郭里看潮人，直至白头看不足。
<br>
<br>
<br>
<br>&nbsp;&nbsp; 卷474_24 【庐山瀑布】徐凝 
<br>
<br>虚空落泉千仞直，雷奔入江不暂息。
<br>今古长如白练飞，一条界破青山色。
<br>
<br>
<br>
<br>&nbsp;&nbsp; 卷474_25 【嘉兴寒食】徐凝 
<br>
<br>嘉兴郭里逢寒食，落日家家拜扫回。
<br>唯有县前苏小小，无人送与纸钱来。
<br>
<br>
<br>
<br>&nbsp;&nbsp; 卷474_26 【忆扬州】徐凝 
<br>
<br>萧娘脸下难胜泪，桃叶眉头易得愁。
<br>天下三分明月夜，二分无赖是扬州。
<br>
<br>
<br>
<br>&nbsp;&nbsp; 卷474_27 【八月灯夕寄游越施秀才】徐凝 
<br>
<br>四天净色寒如水，八月清辉冷似霜。
<br>想得越人今夜见，孟家珠在镜中央。
<br>
<br>
<br>
<br>&nbsp;&nbsp; 卷474_28 【八月十五夜】徐凝 
<br>
<br>皎皎秋空八月圆，常娥端正桂枝鲜。
<br>一年无似如今夜，十二峰前看不眠。
<br>
<br>
<br>
<br>&nbsp;&nbsp; 卷474_29 【题伍员庙】徐凝 
<br>
<br>千载空祠云海头，夫差亡国已千秋。
<br>浙波只有灵涛在，拜奠青山人不休。
<br>
<br>
<br>
<br>&nbsp;&nbsp; 卷474_30 【员峤先生】徐凝 
<br>
<br>员峤先生无白发，海烟深处采青芝。
<br>逢人借问陶唐主，欲进冰蚕五色丝。
<br>
<br>
<br>
<br>&nbsp;&nbsp; 卷474_31 【莫愁曲】徐凝 
<br>
<br>玳瑁床头刺战袍，碧纱窗外叶骚骚。
<br>若为教作辽西梦，月冷如丁风似刀。
<br>
<br>
<br>
<br>&nbsp;&nbsp; 卷474_32 【寄白司马】徐凝 
<br>
<br>三条九陌花时节，万户千车看牡丹。
<br>争遣江州白司马，五年风景忆长安。
<br>
<br>
<br>
<br>&nbsp;&nbsp; 卷474_33 【相思林】徐凝 
<br>
<br>游客远游新过岭，每逢芳树问芳名。
<br>长林遍是相思树，争遣愁人独自行。
<br>
<br>
<br>
<br>&nbsp;&nbsp; 卷474_34 【寄海峤丈人】徐凝 
<br>
<br>万丈只愁沧海浅，一身谁测岁华遥。
<br>自言来此云边住，曾看秦王树石桥。
<br>
<br>
<br>
<br>&nbsp;&nbsp; 卷474_35 【寄潘先生】徐凝 
<br>
<br>至人知姓不知名，闻道黄金骨节轻。
<br>世上仙方无觅处，欲来西岳事先生。
<br>
<br>
<br>
<br>&nbsp;&nbsp; 卷474_36 【宫中曲二首】徐凝 
<br>
<br>披香侍宴插山花，厌著龙绡著越纱。
<br>恃赖倾城人不及，檀妆唯约数条霞。
<br>
<br>身轻入宠尽恩私，腰细偏能舞柘枝。
<br>一日新妆抛旧样，六宫争画黑烟眉。
<br>
<br>
<br>
<br>&nbsp;&nbsp; 卷474_37 【七夕】徐凝 
<br>
<br>一道鹊桥横渺渺，千声玉佩过玲玲。
<br>别离还有经年客，怅望不如河鼓星。
<br>
<br>
<br>
<br>&nbsp;&nbsp; 卷474_38 【八月九月望夕雨】徐凝 
<br>
<br>八月繁云连九月，两回三五晦漫漫。
<br>一年怅望秋将尽，不得常娥正面看。
<br>
<br>
<br>
<br>&nbsp;&nbsp; 卷474_39 【喜雪】徐凝 
<br>
<br>长爱谢家能咏雪，今朝见雪亦狂歌。
<br>杨花道即偷人句，不那杨花似雪何。
<br>
<br>
<br>
<br>&nbsp;&nbsp; 卷474_40 【春饮】徐凝 
<br>
<br>乌家若下蚁还浮，白玉尊前倒即休。
<br>不是春来偏爱酒，应须得酒遣春愁。
<br>
<br>
<br>
<br>&nbsp;&nbsp; 卷474_41 【二月望日】徐凝 
<br>
<br>长短一年相似夜，中秋未必胜中春。
<br>不寒不暖看明月，况是从来少睡人。
<br>
<br>
<br>
<br>&nbsp;&nbsp; 卷474_42 【读远书】徐凝 
<br>
<br>两转三回读远书，画檐愁见燕归初。
<br>百花时节教人懒，云髻朝来不欲梳。
<br>
<br>
<br>
<br>&nbsp;&nbsp; 卷474_43 【古树】徐凝 
<br>
<br>古树欹斜临古道，枝不生花腹生草。
<br>行人不见树少时，树见行人几番老。
<br>
<br>
<br>
<br>&nbsp;&nbsp; 卷474_44 【独住僧】徐凝 
<br>
<br>百补袈裟一比丘，数茎长睫覆青眸。
<br>多应独住山林惯，唯照寒泉自剃头。
<br>
<br>
<br>
<br>&nbsp;&nbsp; 卷474_45 【伤画松道芬上人（因画钓台江山而逝）】徐凝 
<br>
<br>百法驱驰百年寿，五劳消瘦五株松。
<br>昨来闻道严陵死，画到青山第几重。
<br>
<br>
<br>
<br>&nbsp;&nbsp; 卷474_46 【观钓台画图】徐凝 
<br>
<br>一水寂寥青霭合，两崖崔崒白云残。
<br>画人心到啼猿破，欲作三声出树难。
<br>
<br>
<br>
<br>&nbsp;&nbsp; 卷474_47 【荆巫梦思】徐凝 
<br>
<br>楚水白波风袅袅，荆门暮色雨萧萧。
<br>相思合眼梦何处，十二峰高巴字遥。
<br>
<br>
<br>
<br>&nbsp;&nbsp; 卷474_48 【浙东故孟尚书种柳】徐凝 
<br>
<br>孟家种柳东城去，临水逶迤思故人。
<br>不似当时大司马，重来得见汉南春。
<br>
<br>
<br>
<br>&nbsp;&nbsp; 卷474_49 【长洲览古】徐凝 
<br>
<br>吴王上国长洲奢，翠黛寒江一道斜。
<br>伤见摧残旧宫树，美人曾插九枝花。
<br>
<br>
<br>
<br>&nbsp;&nbsp; 卷474_50 【却归旧山望月有寄】徐凝 
<br>
<br>年年明月总相似，大抵人情自不同。
<br>今夜故山依旧见，班家扇样碧峰东。
<br>
<br>
<br>
<br>&nbsp;&nbsp; 卷474_51 【再归松溪旧居宿西林】徐凝 
<br>
<br>五粒松深溪水清，众山摇落月偏明。
<br>西林静夜重来宿，暗记人家犬吠声。
<br>
<br>
<br>
<br>&nbsp;&nbsp; 卷474_52 【玩花五首】徐凝 
<br>
<br>一树梨花春向暮，雪枝残处怨风来。
<br>明朝渐校无多去，看到黄昏不欲回。
<br>
<br>麹尘溪上素红枝，影在溪流半落时。
<br>时人自惜花肠断，春风却是等闲吹。
<br>
<br>朱霞焰焰山枝动，绿野声声杜宇来。
<br>谁为蜀王身作鸟，自啼还自有花开。
<br>
<br>谁家踯躅青林里，半见殷花焰焰枝。
<br>忆得倡楼人送客，深红衫子影门时。
<br>
<br>花到蔷薇明艳绝，燕支颗破麦风秋。
<br>一番弄色一番退，小妇轻妆大妇愁。
<br>
<br>
<br>
<br>&nbsp;&nbsp; 卷474_53 【长庆春】徐凝 
<br>
<br>山头水色薄笼烟，久客新愁长庆年。
<br>身上五劳仍病酒，夭桃窗下背花眠。
<br>
<br>
<br>
<br>&nbsp;&nbsp; 卷474_54 【山鹧鸪词】徐凝 
<br>
<br>南越岭头山鹧鸪，传是当时守贞女。
<br>化为飞鸟怨何人，犹有啼声带蛮语。
<br>
<br>
<br>
<br>&nbsp;&nbsp; 卷474_55 【郑女出参丈人词】徐凝 
<br>
<br>凤钗翠翘双宛转，出见丈人梳洗晚。
<br>掣曳罗绡跪拜时，柳条无力花枝软。
<br>
<br>
<br>
<br>&nbsp;&nbsp; 卷474_56 【春雨】徐凝 
<br>
<br>花时闷见联绵雨，云入人家水毁堤。
<br>昨日春风源上路，可怜红锦枉抛泥。
<br>
<br>
<br>
<br>&nbsp;&nbsp; 卷474_57 【和白使君木兰花】徐凝 
<br>
<br>枝枝转势雕弓动，片片摇光玉剑斜。
<br>见说木兰征戍女，不知那作酒边花。
<br>
<br>
<br>
<br>&nbsp;&nbsp; 卷474_58 【正月十五夜呈幕中诸公】徐凝 
<br>
<br>宵游二万七千人，独坐重城圈一身。
<br>步月游山俱不得，可怜辜负白头春。
<br>
<br>
<br>
<br>&nbsp;&nbsp; 卷474_59 【乐府新诗】徐凝 
<br>
<br>一声卢女十三弦，早嫁城西好少年。
<br>不羡越溪歌者苦，采莲归去绿窗眠。
<br>
<br>
<br>
<br>&nbsp;&nbsp; 卷474_60 【春陪相公看花宴会二首】徐凝 
<br>
<br>丞相邀欢事事同，玉箫金管咽东风。
<br>百分春酒莫辞醉，明日的无今日红。
<br>
<br>木兰花谢可怜条，远道音书转寂寥。
<br>春去一年春又尽，几回空上望江桥。
<br>
<br>
<br>
<br>&nbsp;&nbsp; 卷474_61 【牡丹】徐凝 
<br>
<br>何人不爱牡丹花，占断城中好物华。
<br>疑是洛川神女作，千娇万态破朝霞。
<br>
<br>
<br>
<br>&nbsp;&nbsp; 卷474_62 【过马当】徐凝 
<br>
<br>风波隐隐石苍苍，送客灵鸦拂去樯。
<br>三月尽头云叶秀，小姑新著好衣裳。
<br>
<br>
<br>
<br>&nbsp;&nbsp; 卷474_63 【金谷览古】徐凝 
<br>
<br>金谷园中数尺土，问人知是绿珠台。
<br>绿珠歌舞天下绝，唯与石家生祸胎。
<br>
<br>
<br>
<br>&nbsp;&nbsp; 卷474_64 【上阳红叶】徐凝 
<br>
<br>洛下三分红叶秋，二分翻作上阳愁。
<br>千声万片御沟上，一片出宫何处流。
<br>
<br>
<br>
<br>&nbsp;&nbsp; 卷474_65 【洛城秋砧】徐凝 
<br>
<br>三川水上秋砧发，五凤楼前明月新。
<br>谁为秋砧明月夜，洛阳城里更愁人。
<br>
<br>
<br>
<br>&nbsp;&nbsp; 卷474_66 【和川守侍郎缑山题仙庙】徐凝 
<br>
<br>王子缑山石殿明，白家诗句咏吹笙。
<br>安知散席人间曲，不是寥天鹤上声。
<br>
<br>
<br>
<br>&nbsp;&nbsp; 卷474_67 【和夜题玉泉寺】徐凝 
<br>
<br>岁岁云山玉泉寺，年年车马洛阳尘。
<br>风清月冷水边宿，诗好官高能几人。
<br>
<br>
<br>
<br>&nbsp;&nbsp; 卷474_68 【和秋游洛阳】徐凝 
<br>
<br>洛阳自古多才子，唯爱春风烂漫游。
<br>今到白家诗句出，无人不咏洛阳秋。
<br>
<br>
<br>
<br>&nbsp;&nbsp; 卷474_69 【和嘲春风】徐凝 
<br>
<br>源上拂桃烧水发，江边吹杏暗园开。
<br>可怜半死龙门树，懊恼春风作底来。
<br>
<br>
<br>
<br>&nbsp;&nbsp; 卷474_70 【侍郎宅泛池】徐凝 
<br>
<br>莲子花边回竹岸，鸡头叶上荡兰舟。
<br>谁知洛北朱门里，便到江南绿水游。
<br>
<br>
<br>
<br>&nbsp;&nbsp; 卷474_71 【和侍郎邀宿不至】徐凝 
<br>
<br>蟾蜍有色门应锁，街鼓无声夜自深。
<br>料得白家诗思苦，一篇诗了一弹琴。
<br>
<br>
<br>
<br>&nbsp;&nbsp; 卷474_72 【自鄂渚至河南将归江外留辞侍郎】徐凝 
<br>
<br>一生所遇唯元白，天下无人重布衣。
<br>欲别朱门泪先尽，白头游子白身归。
<br>
<br>
<br>
<br>&nbsp;&nbsp; 卷474_73 【蛮入西川后】徐凝 
<br>
<br>守隘一夫何处在，长桥万里只堪伤。
<br>纷纷塞外乌蛮贼，驱尽江头濯锦娘。
<br>
<br>
<br>
<br>&nbsp;&nbsp; 卷474_74 【忆紫溪】徐凝 
<br>
<br>长忆紫溪春欲尽，千岩交映水回斜。
<br>岩空水满溪自紫，水态更笼南烛花。
<br>
<br>
<br>
<br>&nbsp;&nbsp; 卷474_75 【夸红槿】徐凝 
<br>
<br>谁道槿花生感促，可怜相计半年红。
<br>何如桃李无多少，并打千枝一夜风。
<br>
<br>
<br>
<br>&nbsp;&nbsp; 卷474_76 【题缙云山鼎池二首】徐凝 
<br>
<br>黄帝旌旗去不回，空馀片石碧崔嵬。
<br>有时风卷鼎湖浪，散作晴天雨点来。
<br>
<br>天地茫茫成古今，仙都凡有几人寻。
<br>到来唯见山高下，只是不知湖浅深。
<br>
<br>
<br>
<br>&nbsp;&nbsp; 卷474_77 【宿冽上人房】徐凝 
<br>
<br>浮生不定若蓬飘，林下真僧偶见招。
<br>觉后始知身是梦，更闻寒雨滴芭蕉。
<br>
<br>
<br>
<br>&nbsp;&nbsp; 卷474_78 【汴河览古】徐凝 
<br>
<br>炀帝龙舟向此行，三千宫女采桡轻。
<br>渡河不似如今唱，为是杨家怨思声。
<br>
<br>
<br>
<br>&nbsp;&nbsp; 卷474_79 【柬白丈人】徐凝 
<br>
<br>昔时丈人鬓发白，千年松下锄茯苓。
<br>今来见此松树死，丈人斩新鬓发青。
<br>
<br>
<br>
<br>&nbsp;&nbsp; 卷474_80 【览镜词】徐凝 
<br>
<br>宝镜磨来寒水清，青衣把就绿窗明。
<br>潘郎懊恼新秋发，拔却一茎生两茎。
<br>
<br>
<br>
<br>&nbsp;&nbsp; 卷474_81 【寄玄阳先生】徐凝 
<br>
<br>不能相见见人传，rv岸山中岱岸边。
<br>颜貌只如三二十，道年三百亦藏年。
<br>
<br>
<br>
<br>&nbsp;&nbsp; 卷474_82 【白人】徐凝 
<br>
<br>暖风入烟花漠漠，白人梳洗寻常薄。
<br>泥郎为插珑璁钗，争教一朵牙云落。
<br>
<br>
<br>
<br>&nbsp;&nbsp; 卷474_83 【奉酬元相公上元】徐凝 
<br>
<br>出拥楼船千万人，入为台辅九霄身。
<br>如何更羡看灯夜，曾见宫花拂面春。
<br>
<br>
<br>
<br>&nbsp;&nbsp; 卷474_84 【奉和鹦鹉】徐凝 
<br>
<br>毛羽曾经翦处残，学人言语道暄寒。
<br>任饶长被金笼阖，也免栖飞雨雪难。
<br>
<br>
<br>
<br>&nbsp;&nbsp; 卷474_85 【将至妙喜寺】徐凝 
<br>
<br>清风袅袅越水陂，远树苍苍妙喜寺。
<br>自有车轮与马蹄，未曾到此波心地。
<br>
<br>
<br>
<br>&nbsp;&nbsp; 卷474_86 【红蕉】徐凝 
<br>
<br>红蕉曾到岭南看，校小芭蕉几一般。
<br>差是斜刀剪红绢，卷来开去叶中安。
<br>
<br>
<br>
<br>&nbsp;&nbsp; 卷474_87 【见少室】徐凝 
<br>
<br>适我一箪孤客性，问人三十六峰名。
<br>青云无忘白云在，便可嵩阳老此生。
<br>
<br>
<br>
<br>&nbsp;&nbsp; 卷474_88 【语儿见新月】徐凝 
<br>
<br>几处天边见新月，经过草市忆西施。
<br>娟娟水宿初三夜，曾伴愁蛾到语儿。
<br>
<br>
<br>
<br>&nbsp;&nbsp; 卷474_89 【回施先辈见寄新诗二首】徐凝 
<br>
<br>九幽仙子西山卷，读了绦绳系又开。
<br>此卷玉清宫里少，曾寻真诰读诗来。
<br>
<br>紫河车里丹成也，皂荚枝头早晚飞。
<br>料得仙宫列仙籍，如君进士出身稀。
<br>
<br>
<br>
<br>&nbsp;&nbsp; 卷474_90 【送沈亚之赴郢掾】徐凝 
<br>
<br>千万乘骢沈司户，不须惆怅郢中游。
<br>几年白雪无人唱，今日唯君上雪楼。
<br>
<br>
<br>
<br>&nbsp;&nbsp; 卷474_91 【答白公】徐凝 
<br>
<br>高景争来草木头，一生心事酒前休。
<br>山公自是仙人侣，携手醉登城上楼。
<br>
<br>
<br>
<br>&nbsp;&nbsp; 卷474_92 【句】徐凝 
<br>
<br>青山旧路在，白首醉还乡。（《别白公》）
<br>
<br>试到第三桥，便入千顷花。（以上并见《纪事》）
<br>
<br>乱后见淮水，归心忽迢遥。（《京都还汴口作》）
<br>
<br>乍疑鲸喷浪，忽似鹢凌风。呀呷汀洲动，喧阗里巷空。 
<br>（《竞渡》。见《诗式》）
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷475_1 【奉和圣制南郊礼毕诗】李德裕 
<br>
<br>磬筦歌大吕，冕裘旅天神。烧萧辟阊阖，祈谷为蒸人。 
<br>羽旗洒轻雪，麦陇含阳春。昌运岁今会，王猷从此新。 
<br>三臣皆就日，万国望如云。仁寿信非远，群生方在钧。
<br>
<br>
<br>&nbsp;&nbsp; 卷475_2 【郊坛回舆中书二相公蒙圣慈召至御马前仰感恩…相公】李德裕 
<br>
<br>七萃和銮动，三条葆吹回。相星环日道，苍马近龙媒。 
<br>咫尺天颜接，光华喜气来。自惭衰且病，无以效涓埃。
<br>
<br>
<br>
<br>&nbsp;&nbsp; 卷475_3 【寒食日三殿侍宴，奉进诗一首】李德裕 
<br>
<br>宛转龙歌节，参差燕羽高。风光摇禁柳，霁色暖宫桃。 
<br>春露明仙掌，晨霞照御袍。雪凝陈组练，林植耸干旄。 
<br>广乐初跄凤，神山欲抃鳌。鸣笳朱鹭起，叠鼓紫騂豪。 
<br>象舞严金铠，丰歌耀宝刀。不劳孙子法，自得太公韬。 
<br>分席罗玄冕，行觞举绿醪。彀中时落羽，橦末乍升猱。 
<br>瑞景开阴翳，薰风散郁陶。天颜欢益醉，臣节劲尤高。 
<br>楛矢方来贡，雕弓已载櫜。英威扬绝漠，神算尽临洮。 
<br>赤县阳和布，苍生雨露膏。野平惟有麦，田辟久无蒿。 
<br>禄秩荣三事，功勋乏一毫。寝谋惭汲黯，秉羽贵孙敖。 
<br>焕若游玄圃，欢如享太牢。轻生何以报，只自比鸿毛。
<br>
<br>
<br>
<br>&nbsp;&nbsp; 卷475_4 【雨中自秘书省访王三侍御知早入朝便入集贤…诗赠之】李德裕 
<br>
<br>共怜独鹤青霞姿，瀛洲故山归已迟。仁者焉能效鸷鹗， 
<br>飞舞自合追长离。梧桐迥齐鳷鹊观，烟雨屡拂蛟龙旗。 
<br>鸿雁冲飙去不尽，寒声晚下天泉池。顾我蓬莱静无事， 
<br>玉版宝书藏众瑞。青编尽以汲冢来，科斗皆从鲁室至。 
<br>金门待诏何逍遥，名儒早问张子侨。王褒轶材晚始入， 
<br>宫女已能传洞箫。应令柏台长对户，别来相望独寥寥。
<br>
<br>
<br>
<br>&nbsp;&nbsp; 卷475_5 【奉和太原张尚书山亭书怀】李德裕 
<br>
<br>岩石在朱户，风泉当翠楼。始知岘亭赏，难与清晖留。 
<br>馀景淡将夕，凝岚轻欲收。东山有归志，方接赤松游。
<br>
<br>
<br>
<br>&nbsp;&nbsp; 卷475_6 【奉和韦侍御陪相公游开义五言六韵】李德裕 
<br>
<br>羊公追胜概，兹地暂逍遥。风景同南岘，丹青见北朝。 
<br>石渠清夏气，高树激鲜飙。念法珍禽集，闻经醉象调。 
<br>偶分甘露味，偏觉众香饶。为问毗城内，馀薰几日销。
<br>
<br>
<br>
<br>&nbsp;&nbsp; 卷475_7 【赠圆明上人（圆公，佛顶之最）】李德裕 
<br>
<br>远公说易长松下，龙树双经海藏中。
<br>今日导师闻佛慧，始知前路化成空。
<br>
<br>
<br>
<br>&nbsp;&nbsp; 卷475_8 【赠奉律上人（律公精于维摩经）】李德裕 
<br>
<br>知君学地厌多闻，广渡群生出世氛。
<br>饭色不应殊宝器，树香皆遣入禅薰。
<br>
<br>
<br>
<br>&nbsp;&nbsp; 卷475_9 【戏赠慎微寺主道安上座三僧正】李德裕 
<br>
<br>甘露洒空惟一味，旃檀移植自成薰。
<br>遥知畅献分南北，应用调柔致六群。
<br>
<br>
<br>
<br>&nbsp;&nbsp; 卷475_10 【长安秋夜】李德裕 
<br>
<br>内宫传诏问戎机，载笔金銮夜始归。
<br>万户千门皆寂寂，月中清露点朝衣。
<br>
<br>
<br>
<br>&nbsp;&nbsp; 卷475_11 【清冷池怀古（余别有序刻石）】李德裕 
<br>
<br>区囿三百里，常闻驷马来。旌旗朝甬道，箫鼓燕平台。 
<br>追昔赋文雅，从容游上才。竹园秋水净，风苑雪烟开。 
<br>牛祸衅将发，羊孙谋始回。袁丝徒伏剑，长孺欲成灰。 
<br>兴废由所感，湮沦斯可哀。空留故池雁，刷羽尚徘徊。
<br>
<br>
<br>
<br>&nbsp;&nbsp; 卷475_12 【述梦诗四十韵】李德裕 
<br>
<br>赋命诚非薄，良时幸已遭。君当尧舜日，官接凤凰曹。 
<br>目睇烟霄阔，心惊羽翼高。椅梧连鹤禁，壀堄接龙韬。 
<br>我后怜词客，吾僚并隽髦。著书同陆贾，待诏比王褒。 
<br>重价连悬璧，英词淬宝刀。泉流初落涧，露滴更濡毫。 
<br>赤豹欣来献，彤弓喜暂櫜。非烟含瑞气，驯雉洁霜毛。 
<br>静室便幽独，虚楼散郁陶。花光晨艳艳，松韵晚骚骚。 
<br>画壁看飞鹤，仙图见巨鳌。倚檐阴药树，落格蔓蒲桃。 
<br>荷静蓬池鲙，冰寒郢水醪。荔枝来自远，卢橘赐仍叨。 
<br>麝气随兰泽，霜华入杏膏。恩光惟觉重，携挈未为劳。 
<br>夕阅梨园骑，宵闻禁仗獒。扇回交彩翟，雕起飏银绦。 
<br>辔待袁丝揽，书期蜀客操。尽规常謇謇，退食尚忉忉。 
<br>龟顾垂金钮，鸾飞曳锦袍。御沟杨柳弱，天厩骕骦豪。 
<br>屡换青春直，闲随上苑遨。烟低行殿竹，风拆绕墙桃。 
<br>聚散俄成昔，悲愁益自熬。每怀仙驾远，更望茂陵号。 
<br>地接三茅岭，川迎伍子涛。花迷瓜步暗，石固蒜山牢。 
<br>兰野凝香管，梅洲动翠篙。泉鱼惊彩妓，溪鸟避干旄。 
<br>感旧心犹绝，思归首更搔。无聊燃蜜炬，谁复劝金舠。 
<br>岚气朝生栋，城阴夜入濠。望烟归海峤，送雁渡江皋。 
<br>宛马嘶寒枥，吴钩在锦弢。未能追狡兔，空觉长黄蒿。 
<br>水国逾千里，风帆过万艘。阅川终古恨，惟见暮滔滔。
<br>
<br>
<br>
<br>&nbsp;&nbsp; 卷475_13 【招隐山观玉蕊树戏书即事奉寄江西沈大夫阁老】李德裕 
<br>
<br>玉蕊天中树，金闺昔共窥。落英闲舞雪，蜜叶乍低帷。 
<br>旧赏烟霄远，前欢岁月移。今来想颜色，还似忆琼枝。
<br>
<br>
<br>
<br>&nbsp;&nbsp; 卷475_14 【寄题惠林李侍郎旧馆】李德裕 
<br>
<br>栋宇非吾室，烟山是我邻。百龄惟待尽，一世乐长贫。 
<br>半壁悬秋日，空林满夕尘。只应双鹤吊，松路更无人。
<br>
<br>
<br>
<br>&nbsp;&nbsp; 卷475_15 【寄茅山孙炼师】李德裕 
<br>
<br>何地最翛然，华阳第八天。松风清有露，萝月净无烟。 
<br>乍警瑶坛鹤，时嘶玉树蝉。欲驰千里恋，惟有凤门泉。
<br>
<br>石上谿荪发紫茸，碧山幽蔼水溶溶。
<br>菖花定是无人见，春日惟应羽客逢。
<br>
<br>独寻兰渚玩迟晖，闲倚松窗望翠微。
<br>遥想春山明月曙，玉坛清磬步虚归。
<br>
<br>
<br>
<br>&nbsp;&nbsp; 卷475_16 【题奇石（石在浙西公署）】李德裕 
<br>
<br>蕴玉抱清辉，闲庭日潇洒。块然天地间，自是孤生者。
<br>
<br>
<br>
<br>&nbsp;&nbsp; 卷475_17 【送张中丞入台从事】李德裕 
<br>
<br>驿骑朝天去，江城眷阙深。夜珠先去握，芳桂乍辞阴。 
<br>泽国三千里，羁孤万感心。自嗟文废久，此曲为卢谌。
<br>
<br>
<br>
<br>&nbsp;&nbsp; 卷475_18 【怀京国】李德裕 
<br>
<br>海上东风犯雪来，腊前先折镜湖梅。
<br>遥思禁苑青春夜，坐待宫人画诏回。
<br>
<br>
<br>
<br>&nbsp;&nbsp; 卷475_19 【追和太师颜公同清远道士游虎丘寺】李德裕 
<br>
<br>茂苑有灵峰，嗟余未游观。藏山半平陆，坏谷为高岸。 
<br>冈绕数仞墙，岩潜千丈干。乃知造化意，回斡资奇玩。 
<br>镠腾昔虎踞，剑没尝龙焕。潭黛入海底，崟岑耸霄半。 
<br>层峦未升日，哀狖宁知旦。绿筱夏凝阴，碧林秋不换。 
<br>冥搜既窈窕，回望何萧散。川晴岚气收，江春杂英乱。 
<br>逸人缀清藻，前哲留篇翰。共扣哀玉音，皆舒文绣段。 
<br>难追彦回赏，徒起兴公叹。一夕如再升，含毫星斗烂。
<br>
<br>
<br>
<br>&nbsp;&nbsp; 卷475_20 【东郡怀古二首·王京兆】李德裕 
<br>
<br>河水昔将决，冲波溢川浔。峥嵘金堤下，喷薄风雷音。 
<br>投马灾未弭，为鱼叹方深。惟公执珪璧，誓与身俱沉。 
<br>诚信不虚发，神明宜尔临。湍流自此回，咫尺焉能侵。 
<br>逮我守东郡，凄然怀所钦。虽非识君面，自谓知君心。 
<br>意气苟相合，神明无古今。登城见遗庙，日夕空悲吟。
<br>
<br>
<br>
<br>&nbsp;&nbsp; 卷475_21 【东郡怀古二首·阳给事】李德裕 
<br>
<br>宋氏远家左，豺狼满中州。阳君守滑台，终古垂英猷。 
<br>数仞城既毁，万夫心莫留。跳身入飞镞，免胄临霜矛。 
<br>毕命在旗下，僵尸横道周。义风激河汴，壮气沦山丘。 
<br>嗟尔抱忠烈，古来谁与俦。就烹感汉使，握节悲阳秋。 
<br>颜子缀清藻，铿然如素璆。徘徊望故垒，尚想精魂游。
<br>
<br>
<br>
<br>&nbsp;&nbsp; 卷475_22 【秋日登郡楼望赞皇山感而成咏】李德裕 
<br>
<br>昔人怀井邑，为有挂冠期。顾我飘蓬者，长随泛梗移。 
<br>越吟因病感，潘鬓入秋悲。北指邯郸道，应无归去期。
<br>
<br>
<br>
<br>&nbsp;&nbsp; 卷475_23 【雨后净望河西连山怆然成咏】李德裕 
<br>
<br>宿雨初收晚吹繁，秋光极目自销魂。烟山北下归辽海， 
<br>鸿雁南飞出蓟门。只恨无功书史籍，岂悲临老事戎轩。 
<br>唯怀药饵蠲衰病，为惜馀年报主恩。
<br>
<br>
<br>
<br>&nbsp;&nbsp; 卷475_24 【秋日美晴，郡楼闲眺，寄荆南张书记】李德裕 
<br>
<br>高槛凉风起，清川旭景开。秋声向野去，爽气自山来。 
<br>霄外鸿初返，檐间燕已归。不因烟雨夕，何处梦阳台。
<br>
<br>
<br>
<br>&nbsp;&nbsp; 卷475_25 【故人寄茶】李德裕 
<br>
<br>剑外九华英，缄题下玉京。开时微月上，碾处乱泉声。 
<br>半夜邀僧至，孤吟对竹烹。碧流霞脚碎，香泛乳花轻。 
<br>六腑睡神去，数朝诗思清。其馀不敢费，留伴读书行。
<br>
<br>
<br>
<br>&nbsp;&nbsp; 卷475_26 【奉送相公十八丈镇扬州（一作和王播游故居感旧）】李德裕 
<br>
<br>千骑风生大旆舒，春江重到武侯庐。共悬龟印衔新绶， 
<br>同忆鳣庭访旧居。取履桥边啼鸟换，钓璜溪畔落花初。 
<br>今来却笑临邛客，入蜀空驰使者车。
<br>
<br>
<br>
<br>&nbsp;&nbsp; 卷475_27 【题剑门】李德裕 
<br>
<br>奇峰百仞悬，清眺出岚烟。迥若戈回日，高疑剑倚天。 
<br>参差霞壁耸，合沓翠屏连。想是三刀梦，森然在目前。
<br>
<br>
<br>
<br>&nbsp;&nbsp; 卷475_28 【汉州月夕游房太尉西湖】李德裕 
<br>
<br>丞相鸣琴地，何年闭玉徽。偶因明月夕，重敞故楼扉。 
<br>桃柳谿空在，芙蓉客暂依。谁怜济川楫，长与夜舟归。
<br>
<br>
<br>
<br>&nbsp;&nbsp; 卷475_29 【重题】李德裕 
<br>
<br>晚日临寒渚，微风发棹讴。凤池波自阔，鱼水运难留。 
<br>亭古思宏栋，川长忆夜舟。想公高世志，只似冶城游。
<br>
<br>
<br>
<br>&nbsp;&nbsp; 卷475_30 【房公旧竹亭闻琴缅慕风流神期如在因重题此作】李德裕 
<br>
<br>流水音长在，青霞意不传。独悲形解后，谁听广陵弦。
<br>
<br>
<br>
<br>&nbsp;&nbsp; 卷475_31 【忆金门旧游奉寄江西沈大夫】李德裕 
<br>
<br>东望沧溟路几重，无因白首更相逢。已悲泉下双琪树， 
<br>又惜天边一卧龙。人事升沉才十载，宦游漂泊过千峰。 
<br>思君远寄西山药，岁暮相期向赤松。
<br>
<br>
<br>
<br>&nbsp;&nbsp; 卷475_32 【早入中书行公主册礼事毕，登集贤阁成咏】李德裕 
<br>
<br>明星入东陌，灿灿光层宙。皎月映高梧，轻风发凉候。 
<br>金门列葆吹，钟室传清漏。简册自中来，貂黄忝宣授。 
<br>更登天禄阁，极眺终南岫。遥羡商山翁，闲歌紫芝秀。 
<br>晨兴念始辱，夕惕思致寇。倾夺非我心，凄然感田窦。
<br>
<br>
<br>
<br>&nbsp;&nbsp; 卷475_33 【题罗浮石（刻于石上）】李德裕 
<br>
<br>清景持芳菊，凉天倚茂松。名山何必去，此地有群峰。
<br>
<br>
<br>
<br>&nbsp;&nbsp; 卷475_34 【重过列子庙追感顷年自淮服与居守王仆射…四韵奉寄】李德裕 
<br>
<br>白首过遗庙，朱轮入故城。已惭联左揆，犹喜抗前旌。 
<br>曳履忘年旧，弹冠久要情。重看题壁处，岂羡弃繻生。
<br>
<br>
<br>
<br>&nbsp;&nbsp; 卷475_35 【遥伤茅山县孙尊师三首】李德裕 
<br>
<br>蝉蜕遗虚白，蜺飞入上清。同人悲剑解，旧友觉衣轻。 
<br>黄鹄遥将举，斑麟俨未行。惟应鲍靓室，中夜识琴声。
<br>
<br>金格期初至，飙轮去不停。山摧武担石，天陨少微星。 
<br>弟子悲徐甲，门人泣蔡经。空闻留玉舄，犹在阜乡亭。
<br>
<br>空宇留丹灶，层霞被羽衣。旧山闻鹿化，遗舄尚凫飞。 
<br>数日奇香在，何年白鹤归。想君旋下泪，方款里闾扉。
<br>
<br>
<br>
<br>&nbsp;&nbsp; 卷475_36 【尊师是桃源黄先生传法弟子常见尊师称先师灵迹…旧馆】李德裕 
<br>
<br>后学方成市，吾师又上宾。洞天应不夜，源树只如春。 
<br>棋客留童子，山精避直神。无因握石髓，及与养生人。
<br>
<br>
<br>
<br>&nbsp;&nbsp; 卷475_37 【仆射相公偶话于故集贤张学士厅写得德裕…献此诗】李德裕 
<br>
<br>赋感邻人笛，诗留夫子墙。延年如有作，应不用山王。
<br>
<br>
<br>
<br>&nbsp;&nbsp; 卷475_38 【惠泉】李德裕 
<br>
<br>兹泉由太洁，终不畜纤鳞。到底清何益，含虚势自贫。 
<br>明玑难秘彩，美玉讵潜珍。未及黄陂量，滔滔岂有津。
<br>
<br>
<br>
<br>&nbsp;&nbsp; 卷475_39 【无题】李德裕 
<br>
<br>松倚苍崖老，兰临碧洞衰。不劳邻舍笛，吹起旧时悲。
<br>
<br>
<br>
<br>&nbsp;&nbsp; 卷475_40 【题冠盖里（在襄州南大山下）】李德裕 
<br>
<br>偶来冠盖里，愧是旧三公。自喜无兵术，轻裘上閟宫。
<br>
<br>
<br>
<br>&nbsp;&nbsp; 卷475_41 【离平泉马上作（一作离东都平泉）】李德裕 
<br>
<br>十年紫殿掌洪钧，出入三朝一品身。文帝宠深陪雉尾， 
<br>武皇恩厚宴龙津。黑山永破和亲虏，乌领全阬跋扈臣。 
<br>自是功高临尽处，祸来名灭不由人。
<br>
<br>
<br>
<br>&nbsp;&nbsp; 卷475_42 【谪岭南道中作】李德裕 
<br>
<br>岭水争分路转迷，桄榔椰叶暗蛮溪。愁冲毒雾逢蛇草， 
<br>畏落沙虫避燕泥。五月畬田收火米，三更津吏报潮鸡。 
<br>不堪肠断思乡处，红槿花中越鸟啼。
<br>
<br>
<br>
<br>&nbsp;&nbsp; 卷475_43 【到恶溪夜泊芦岛】李德裕 
<br>
<br>甘露花香不再持，远公应怪负前期。青蝇岂独悲虞氏， 
<br>黄犬应闻笑李斯。风雨瘴昏蛮日月，烟波魂断恶溪时。 
<br>岭头无限相思泪，泣向寒梅近北枝。
<br>
<br>
<br>
<br>&nbsp;&nbsp; 卷475_44 【登崖州城作】李德裕 
<br>
<br>独上高楼望帝京，鸟飞犹是半年程。
<br>青山似欲留人住，百匝千遭绕郡城。
<br>
<br>
<br>
<br>&nbsp;&nbsp; 卷475_45 【鸳鸯篇】李德裕 
<br>
<br>君不见昔时同心人，化作鸳鸯鸟。和鸣一夕不暂离， 
<br>交颈千年尚为少。二月草菲菲，山樱花未稀。金塘风日好， 
<br>何处不相依。既逢解佩游女，更值凌波宓妃。精光摇翠盖， 
<br>丽色映珠玑。双影相伴，双心莫违。淹留碧沙上， 
<br>荡漾洗红衣。春光兮宛转，嬉游兮未反。宿莫近天泉池， 
<br>飞莫近长洲苑。尔愿欢爱不相忘，须去人间罗网远。 
<br>南有潇湘洲，且为千里游。洞庭无苦寒，沅江多碧流。 
<br>昔为薄命妾，无日不含愁。今为水中鸟，颉颃自相求。 
<br>洛阳女儿在青阁，二月罗衣轻更薄。金泥文彩未足珍， 
<br>画作鸳鸯始堪著。亦有少妇破瓜年，春闺无伴独婵娟。 
<br>夜夜学织连枝锦，织作鸳鸯人共怜。悠悠湘水滨， 
<br>清浅漾初蘋。菖花发艳无人识，江柳逶迤空自春。 
<br>唯怜独鹤依琴曲，更念孤鸾隐镜尘。愿作鸳鸯被， 
<br>长覆有情人。
<br>
<br>
<br>
<br>&nbsp;&nbsp; 卷475_46 【南梁行（和二十二兄）】李德裕 
<br>
<br>江南郁郁春草长，悠悠汉水浮清光。杂英飞尽空和景， 
<br>绿杨阴重官舍静。此时醉客纵横书，公言可荐承明庐。 
<br>青天诏下宠光至，颁籍金闺征石渠。重归山路烟岚隔， 
<br>巫山未深晚花折。涧底红光夺目燃，摇风有毒愁行客。 
<br>杜鹃啼咽花亦殷，声悲绝艳连空山。斜阳瞥映浅深树， 
<br>云雨翻迷崖谷间。山鸡锦质矜毛羽，透竹穿萝命俦侣。 
<br>乔木幽谷上下同，雄雌不异飞栖处。望秦峰迥过商颜， 
<br>浪叠云堆万簇山。行尽杳冥青嶂外，九重钟漏紫云间。 
<br>元和列侍明光殿，谏草初焚市朝变。北阙趋臣半隙尘， 
<br>南梁笑客皆飞霰。追思感叹却昏迷，霜鬓愁吟到晓鸡。 
<br>故园岁深开断简，秋堂月晓掩遗袿。呜呜晓角霞辉粲， 
<br>抚剑当楹一长叹。刍狗无由学圣贤，空持感激终昏旦。
<br>
<br>
<br>
<br>&nbsp;&nbsp; 卷475_47 【近于伊川卜山居将命者画图而至欣然有感…青田胎化鹤】李德裕 
<br>
<br>弱岁弄词翰，遂叨明主恩。怀章过越邸，建旆守吴门。 
<br>西圯阴难驻，东皋意尚存。惭逾六百石，愧负五千言。 
<br>寄世知婴缴，辞荣类触藩。欲追绵上隐，况近子平村。 
<br>邑有桐乡爱，山馀黍谷暄。既非逃相地，乃是故侯园。 
<br>野竹多微径，严泉岂一源。映池方树密，傍涧古藤繁。 
<br>邛杖堪扶老，黄牛已服辕。只应将唳鹤，幽谷共翩翻。
<br>
<br>
<br>
<br>&nbsp;&nbsp; 卷475_48 【忆平泉山居，赠沈吏部一首（中书作）】李德裕 
<br>
<br>昔闻羊叔子，茅屋在东渠。岂不念归路，徘徊畏简书。 
<br>乃知轩冕客，自与田园疏。殁世有遗恨，精诚何所如。 
<br>嗟予寡时用，夙志在林闾。虽抱山水癖，敢希仁智居。 
<br>清泉绕舍下，修竹荫庭除。幽径松盖密，小池莲叶初。 
<br>从来有好鸟，近复跃鲦鱼。少室映川陆，鸣皋对蓬庐。 
<br>张何旧寮寀，相勉在悬舆。常恐似伯玉，瞻前惭魏舒。
<br>
<br>
<br>
<br>&nbsp;&nbsp; 卷475_49 【夏晚有怀平泉林居（宜春作）】李德裕 
<br>
<br>孟夏守畏途，舍舟在徂暑。愀然何所念，念我龙门坞。 
<br>密竹无蹊径，高松有四五。飞泉鸣树间，飒飒如度雨。 
<br>菌桂秀层岭，芳荪媚幽渚。稚子候我归，衡门独延伫。 
<br>谁言圣与哲，曾是不怀土。公旦既思周，宣尼亦念鲁。 
<br>矧余窜炎裔，日夕谁晤语。眷阙悲子牟，班荆感椒举。 
<br>凄凄视环玦，恻恻步庭庑。岂待庄舄吟，方知倦羁旅。
<br>
<br>
<br>
<br>&nbsp;&nbsp; 卷475_50 【早秋龙兴寺江亭闲眺忆龙门山居寄崔张旧从事（宜春作）】李德裕 
<br>
<br>江亭感秋至，兰径悲露泫。粳稻秀晚川，杉松郁晴巘。 
<br>嗟予有林壑，兹夕念原衍。绿筱连岭多，青莎近溪浅。 
<br>渊明菊犹在，仲蔚蒿莫翦。乔木粲凌苕，阴崖积幽藓。 
<br>遥思伊川水，北渡龙门岘。苍翠双阙间，逶迤清滩转。 
<br>故人在乡国，岁晏路悠缅。惆怅此生涯，无由共登践。
<br>
<br>
<br>
<br>&nbsp;&nbsp; 卷475_51 【比闻龙门敬善寺有红桂树独秀伊川尝于江南…赠陈侍御】李德裕 
<br>
<br>昔闻红桂枝，独秀龙门侧。越叟遗数株，周人未尝识。 
<br>平生爱此树，攀玩无由得。君子知我心，因之为羽翼。 
<br>岂烦嘉客誉，且就清阴息。来自天姥岑，长疑翠岚色。 
<br>芬芳世所绝，偃蹇枝渐直。琼叶润不凋，珠英粲如织。 
<br>犹疑翡翠宿，想待鹓雏食。宁止暂淹留，终当更封植。
<br>
<br>
<br>
<br>&nbsp;&nbsp; 卷475_52 【怀山居邀松阳子同作】李德裕 
<br>
<br>我有爱山心，如饥复如渴。出谷一年馀，常疑十年别。 
<br>春思岩花烂，夏忆寒泉冽。秋忆泛兰卮，冬思玩松雪。 
<br>晨思小山桂，暝忆深潭月。醉忆剖红梨，饭思食紫蕨。 
<br>坐思藤萝密，步忆莓苔滑。昼夜百刻中，愁肠几回绝。 
<br>每念羊叔子，言之岂常辍。人生不如意，十乃居七八。 
<br>我未及悬舆，今犹佩朝绂。焉能逐糜鹿，便得游林樾。 
<br>范恣沧波舟，张怀赤松列。惟应讵身恤，岂敢忘臣节。 
<br>器满自当欹，物盈终有缺。从兹返樵径，庶可希前哲。
<br>
<br>
<br>
<br>&nbsp;&nbsp; 卷475_53 【思归赤松村呈松阳子】李德裕 
<br>
<br>昔人思避世，惟恐不深幽。禽庆潜名岳，鸱夷漾钓舟。 
<br>顾余知止足，所乐在归休。不似寻山者，忘家恣远游。
<br>
<br>
<br>
<br>&nbsp;&nbsp; 卷475_54 【近腊对雪有怀林居】李德裕 
<br>
<br>蓬门常昼掩，竹径寂无人。鸟起飘松霰，麇行动谷榛。 
<br>应知禽鱼侣，合与薜萝亲。遥忆平皋望，溪烟已发春。
<br>
<br>
<br>
<br>&nbsp;&nbsp; 卷475_55 【思山居一十首·清明后忆山中】李德裕 
<br>
<br>遥思寒食后，野老林下醉。月照一山明，风吹百花气。 
<br>飞泉与万籁，仿佛疑箫吹。不待曙华分，已应喧鸟至。
<br>
<br>
<br>
<br>&nbsp;&nbsp; 卷475_56 【思山居一十首·题寄商山石】李德裕 
<br>
<br>绮皓岩中石，尝经伴隐沦。紫芝呈几曲，红藓閟千春。 
<br>聊用支琴尾，宁惟倚病身。自知来处所，何暇问严遵。
<br>
<br>
<br>
<br>&nbsp;&nbsp; 卷475_57 【思山居一十首·忆种苽时】李德裕 
<br>
<br>尚平方毕娶，疏广念归期。涧底松成盖，檐前桂长枝。 
<br>径闲芳草合，山静落花迟。虽有苽园在，无因及种时。
<br>
<br>
<br>
<br>&nbsp;&nbsp; 卷475_58 【思山居一十首·春日独坐思归】李德裕 
<br>
<br>壮龄心已尽，孤赏意犹存。岂望图麟阁，惟思卧鹿门。 
<br>无谋堪适野，何力可拘原。只有容身去，幽山自灌园。
<br>
<br>
<br>
<br>&nbsp;&nbsp; 卷475_59 【思山居一十首·思登家山林岭】李德裕 
<br>
<br>自知无世用，只是爱山游。旧有嵇康懒，今惭赵武偷。 
<br>登峦未觉疾，泛水便忘忧。最惜残筋力，扪萝遍一丘。
<br>
<br>
<br>
<br>&nbsp;&nbsp; 卷475_60 【思山居一十首·思乡园老人】李德裕 
<br>
<br>常羡荜门翁，所思惟岁稔。遥知松月曙，尚在山窗寝。 
<br>兰气入幽帘，禽言傍孤枕。晨兴步岩径，更酌寒泉饮。
<br>
<br>
<br>
<br>&nbsp;&nbsp; 卷475_61 【思山居一十首·寄龙门僧】李德裕 
<br>
<br>龙门有开士，爱我春潭碧。清景出东山，闲来玩松石。 
<br>应怜林壑主，远作沧溟客。为我谢此僧，终当理归策。
<br>
<br>
<br>
<br>&nbsp;&nbsp; 卷475_62 【思山居一十首·忆药苗】李德裕 
<br>
<br>溪上药苗齐，丰茸正堪掇。皆能扶我寿，岂止坚肌骨。 
<br>味掩商山芝，英逾首阳蕨。岂如甘谷士，只得香泉啜。
<br>
<br>
<br>
<br>&nbsp;&nbsp; 卷475_63 【思山居一十首·忆村中老人春酒（有刘、杨二叟善酿）】李德裕 
<br>
<br>二叟茅茨下，清晨饮浊醪。雨残红芍药，风落紫樱桃。 
<br>巢燕衔泥疾，檐虫挂网高。闲思春谷事，转觉宦途劳。
<br>
<br>
<br>
<br>&nbsp;&nbsp; 卷475_64 【思山居一十首·忆葛胜木禅床】李德裕 
<br>
<br>忆我斋中榻，寒宵几独眠。管宁穿亦坐，徐孺去常悬。 
<br>虫网垂应遍，苔痕染更鲜。何人及身在，归对老僧禅。
<br>
<br>
<br>
<br>&nbsp;&nbsp; 卷475_65 【思山居一十首·初夏有怀山居】李德裕 
<br>
<br>山中有所忆，夏景始清幽。野竹阴无日，岩泉冷似秋。 
<br>翠岑当累榭，皓月入轻舟。只有思归夕，空帘且梦游。
<br>
<br>
<br>
<br>&nbsp;&nbsp; 卷475_66 【张公超谷中石】李德裕 
<br>
<br>鼓箧依绿槐，横经起秋雾。有时连岳客，尚办弦歌处。 
<br>自予去幽谷，谁人袭芳杜。空留古苔石，对我岩中树。
<br>
<br>
<br>
<br>&nbsp;&nbsp; 卷475_67 【初归平泉，过龙门南岭，遥望山居即事】李德裕 
<br>
<br>初归故乡陌，极望且徐轮。近野樵蒸至，平泉烟火新。 
<br>农夫馈鸡黍，渔子荐霜鳞。惆怅怀杨仆，惭为关外人。
<br>
<br>
<br>
<br>&nbsp;&nbsp; 卷475_68 【伊川晚眺】李德裕 
<br>
<br>桑叶初黄梨叶红，伊川落日尽无风。
<br>汉储何假终南客，甪里先生在谷中。
<br>
<br>
<br>
<br>&nbsp;&nbsp; 卷475_69 【潭上喜见新月】李德裕 
<br>
<br>簪组十年梦，园庐今夕情。谁怜故乡月，复映碧潭生。 
<br>皓彩松上见，寒光波际轻。还将孤赏意，暂寄玉琴声。
<br>
<br>
<br>
<br>&nbsp;&nbsp; 卷475_70 【郊外即事寄侍郎大尹】李德裕 
<br>
<br>高秋惭非隐，闲林喜退居。老农争席坐，稚子带经锄。 
<br>竹径难回骑，仙舟但跂予。岂知陶靖节，只自爱吾庐。
<br>
<br>
<br>
<br>&nbsp;&nbsp; 卷475_71 【山居遇雪喜道者相访】李德裕 
<br>
<br>幽居近谷西，乔木与山齐。野竹连池合，岩松映雪低。 
<br>喜君来白社，值我在青谿。应笑於陵子，遗荣自灌畦。
<br>
<br>
<br>
<br>&nbsp;&nbsp; 卷475_72 【雪霁晨起】李德裕 
<br>
<br>雪覆寒溪竹，风卷野田蓬。四望无行迹，谁怜孤老翁。
<br>
<br>
<br>
<br>&nbsp;&nbsp; 卷475_73 【洛中士君子多以平泉见呼愧获方外方之名…奉寄刘宾客】李德裕 
<br>
<br>非高柳下逸，自爱竹林闲。才异居东里，愚因在北山。 
<br>径荒寒未扫，门设昼长关。不及鸱夷子，悠悠烟水间。
<br>
<br>
<br>
<br>&nbsp;&nbsp; 卷475_74 【早春至言禅公法堂忆平泉别业（金陵作）】李德裕 
<br>
<br>昔我伊原上，孤游竹树间。人依红桂静，鸟傍碧潭闲。 
<br>松盖低春雪，藤轮倚暮山。永怀桑梓邑，衰老若为还。
<br>
<br>
<br>
<br>&nbsp;&nbsp; 卷475_75 【峡山亭月夜独宿对樱桃花有怀伊川别墅金陵作】李德裕 
<br>
<br>皎月照芳树，鲜葩含素辉。愁人惜春夜，达曙想岩扉。 
<br>风静阴满砌，露浓香入衣。恨无金谷妓，为我奏思归。
<br>
<br>
<br>
<br>&nbsp;&nbsp; 卷475_76 【春暮思平泉杂咏二十首·望伊川（自此并淮南作）】李德裕 
<br>
<br>远村寒食后，细雨度川来。芳草连谿合，梨花映墅开。 
<br>槿篱悬落照，松径长新苔。向夕亭皋望，游禽几处回。
<br>
<br>
<br>
<br>&nbsp;&nbsp; 卷475_77 【春暮思平泉杂咏二十首·潭上紫藤】李德裕 
<br>
<br>故乡春欲尽，一岁芳难再。岩树已青葱，吾庐日堪爱。 
<br>幽溪人未去，芳草行应碍。遥忆紫藤垂，繁英照潭黛。
<br>
<br>
<br>
<br>&nbsp;&nbsp; 卷475_78 【春暮思平泉杂咏二十首·书楼晴望】李德裕 
<br>
<br>幽居人世外，久厌市朝喧。苍翠连双阙，微茫认九原。 
<br>残红映巩树，斜日照轘辕。薄暮柴扉掩，谁知仲蔚园。
<br>
<br>
<br>
<br>&nbsp;&nbsp; 卷475_79 【春暮思平泉杂咏二十首·西岭望鸣皋山】李德裕 
<br>
<br>高秋对凉野，四望何萧瑟。远见鸣皋山，青峰原上出。 
<br>晨兴采薇蕨，向暮归蓬荜。讵假数挥金，餐和养馀日。
<br>
<br>
<br>
<br>&nbsp;&nbsp; 卷475_80 【春暮思平泉杂咏二十首·瀑泉亭】李德裕 
<br>
<br>向老多悲恨，凄然念一丘。岩泉终古在，风月几年游。 
<br>菌阁饶佳树，菱潭有钓舟。不如羊叔子，名与岘山留。
<br>
<br>
<br>
<br>&nbsp;&nbsp; 卷475_81 【春暮思平泉杂咏二十首·红桂树】李德裕 
<br>
<br>欲求尘外物，此树是瑶林。后素合馀绚，如丹见本心。 
<br>妍姿无点辱，芳意托幽深。愿以鲜葩色，凌霜照碧浔。
<br>
<br>
<br>
<br>&nbsp;&nbsp; 卷475_82 【春暮思平泉杂咏二十首·金松（出天台山，叶带金色）】李德裕 
<br>
<br>台岭生奇树，佳名世未知。纤纤疑大菊，落落是松枝。 
<br>照日含金晰，笼烟淡翠滋。勿言人去晚，犹有岁寒期。
<br>
<br>
<br>
<br>&nbsp;&nbsp; 卷475_83 【春暮思平泉杂咏二十首·月桂（出蒋山，浅黄色）】李德裕 
<br>
<br>何年霜夜月，桂子落寒山。翠干生岩下，金英在世间。 
<br>幽崖空自老，清汉未知还。惟有凉秋夜，嫦娥来暂攀。
<br>
<br>
<br>
<br>&nbsp;&nbsp; 卷475_84 【春暮思平泉杂咏二十首·山桂（此花紫色，英藻繁缛）】李德裕 
<br>
<br>吾爱山中树，繁英满目鲜。临风飘碎锦，映日乱非烟。 
<br>影入春潭底，香凝月榭前。岂知幽独客，赖此当朱弦。
<br>
<br>
<br>
<br>&nbsp;&nbsp; 卷475_85 【春暮思平泉杂咏二十首·柏】李德裕 
<br>
<br>闻有三株树，惟应秘阆风。珊瑚不生叶，朱草又无丛。 
<br>未若凌云柏，常能终岁红。晨霞与落日，相照在岩中。
<br>
<br>
<br>
<br>&nbsp;&nbsp; 卷475_86 【春暮思平泉杂咏二十首·芳荪】李德裕 
<br>
<br>楚客重兰荪，遗芳今未歇。叶抽清浅水，花照暄妍节。 
<br>紫艳映渠鲜，轻香含露洁。离居若有赠，暂与幽人折。
<br>
<br>
<br>
<br>&nbsp;&nbsp; 卷475_87 【春暮思平泉杂咏二十首·流杯亭】李德裕 
<br>
<br>激水自山椒，析波分浅濑。回环疑古篆，诘曲如萦带。 
<br>宁愬羽觞迟，惟欢亲友会。欲知中圣处，皓月临松盖。
<br>
<br>
<br>
<br>&nbsp;&nbsp; 卷475_88 【春暮思平泉杂咏二十首·东谿】李德裕 
<br>
<br>近蓄东谿水，悠悠起渌波。彩鸳留不去，芳草日应多。 
<br>夹岸生奇筱，缘岩覆女萝。兰桡思无限，为感濯缨歌。
<br>
<br>
<br>
<br>&nbsp;&nbsp; 卷475_89 【春暮思平泉杂咏二十首·鸂鶒】李德裕 
<br>
<br>清沚双鸂鶒，前年海上雏。今来恋洲屿，思若在江湖。 
<br>欲起摇荷盖，闲飞溅水珠。不能常泛泛，惟作逐波凫。
<br>
<br>
<br>
<br>&nbsp;&nbsp; 卷475_90 【春暮思平泉杂咏二十首·西园】李德裕 
<br>
<br>西园最多趣，永日自忘归。石濑流清浅，风岑澹翠微。 
<br>晓翻红药艳，晴袅碧潭辉。独望娟娟月，宵分半掩扉。
<br>
<br>
<br>
<br>&nbsp;&nbsp; 卷475_91 【春暮思平泉杂咏二十首·海石楠】李德裕 
<br>
<br>昔见历阳山，鸡笼已孤秀。今看海峤树，翠盖何幽茂。 
<br>霰雪讵能侵，烟岚自相揉。攀条独临憩，况值清阴昼。
<br>
<br>
<br>
<br>&nbsp;&nbsp; 卷475_92 【春暮思平泉杂咏二十首·双碧潭】李德裕 
<br>
<br>清剡与严湍，潺湲皆可忆。适来玩山水，无此秋潭色。 
<br>莫辨幽兰丛，难分翠禽翼。迟迟洲渚步，临眺忘餐食。
<br>
<br>
<br>
<br>&nbsp;&nbsp; 卷475_93 【春暮思平泉杂咏二十首·竹径】李德裕 
<br>
<br>野竹自成径，绕溪三里馀。檀栾被层阜，萧瑟荫清渠。 
<br>日落见林静，风行知谷虚。田家故人少，谁肯共焚鱼。
<br>
<br>
<br>
<br>&nbsp;&nbsp; 卷475_94 【春暮思平泉杂咏二十首·花药栏】李德裕 
<br>
<br>蕙草春已碧，兰花秋更红。四时发英艳，三径满芳丛。 
<br>秀色濯清露，鲜辉摇惠风。王孙未知返，幽赏竟谁同。
<br>
<br>
<br>
<br>&nbsp;&nbsp; 卷475_95 【春暮思平泉杂咏二十首·自叙（非尚子遍游五岳）】李德裕 
<br>
<br>五岳径虽深，遍游心已荡。苟能知止足，所遇皆清旷。 
<br>七十难可期，一丘乃微尚。遥怀少室山，常恐非吾望。
<br>
<br>
<br>
<br>&nbsp;&nbsp; 卷475_96 【首夏清景想望山居】李德裕 
<br>
<br>嘉树阴初合，山中赏更新。禽言未知夏，兰径尚馀春。 
<br>散满萝垂带，扶疏桂长轮。丹青写不尽，宵梦叹非真。 
<br>累榭空留月，虚舟若待人。何时倚兰棹，相与掇汀蘋。
<br>
<br>
<br>
<br>&nbsp;&nbsp; 卷475_97 【思平泉树石杂咏一十首·钓台】李德裕 
<br>
<br>我有严湍思，怀人访故台。客星依钓隐，仙石逐槎回。 
<br>倒影含清沚，凝阴长碧苔。飞泉信可挹，幽客未归来。
<br>
<br>
<br>
<br>&nbsp;&nbsp; 卷475_98 【思平泉树石杂咏一十首·似鹿石】李德裕 
<br>
<br>林中有奇石，仿佛兽潜行。乍似依岩桂，还疑食野苹。 
<br>茸长绿藓映，斑细紫苔生。不是见羁者，何劳如顿缨。
<br>
<br>
<br>
<br>&nbsp;&nbsp; 卷475_99 【思平泉树石杂咏一十首·海上石笋】李德裕 
<br>
<br>常爱仙都山，奇峰千仞悬。迢迢一何迥，不与众山连。 
<br>忽逢海峤石，稍慰平生忆。何以慰我心，亭亭孤且直。
<br>
<br>
<br>
<br>&nbsp;&nbsp; 卷475_100 【思平泉树石杂咏一十首·叠石（此石韩给事所遗）】李德裕 
<br>
<br>潺湲桂水湍，漱石多奇状。鳞次冠烟霞，蝉联叠波浪。 
<br>今来碧梧下，迥出秋潭上。岁晚苔藓滋，怀贤益惆怅。
<br>
<br>
<br>
<br>&nbsp;&nbsp; 卷475_101 【思平泉树石杂咏一十首·重台芙蓉】李德裕 
<br>
<br>芙蓉含露时，秀色波中溢。玉女袭朱裳，重重映皓质。 
<br>晨霞耀丹景，片片明秋日。兰泽多众芳，妍姿不相匹。
<br>
<br>
<br>
<br>&nbsp;&nbsp; 卷475_102 【思平泉树石杂咏一十首·白鹭鹚】李德裕 
<br>
<br>余心怜白鹭，潭上日相依。拂石疑星落，凌风似雪飞。 
<br>碧沙常独立，清景自忘归。所乐惟烟水，徘徊恋钓矶。
<br>
<br>
<br>
<br>&nbsp;&nbsp; 卷475_103 【思平泉树石杂咏一十首·海鱼骨】李德裕 
<br>
<br>昔日任公子，期年钓此鱼。无由见成岳，聊喜识专车。 
<br>皎皎连霜月，高高映碧渠。陶潜虽好事，观海只披图。
<br>
<br>
<br>
<br>&nbsp;&nbsp; 卷475_104 【思平泉树石杂咏一十首·泛池舟】李德裕 
<br>
<br>桂舟兰作枻，芬芳皆绝世。只可弄潺湲，焉能济大川。 
<br>树悬凉夜月，风散碧潭烟。未得同鱼子，菱歌共扣舷。
<br>
<br>
<br>
<br>&nbsp;&nbsp; 卷475_105 【思平泉树石杂咏一十首·舴艋舟】李德裕 
<br>
<br>无轻舴艋舟，始自鸱夷子。双阙挂朝衣，五湖极烟水。 
<br>时游杏坛下，乍入湘川里。永日歌濯缨，超然谢尘滓。
<br>
<br>
<br>
<br>&nbsp;&nbsp; 卷475_106 【思平泉树石杂咏一十首·二猿】李德裕 
<br>
<br>钓濑水涟漪，富春山合沓。松上夜猿鸣，谷中清响合。 
<br>冲网忽见羁，故山从此辞。无由碧潭饮，争接绿萝枝。
<br>
<br>
<br>
<br>&nbsp;&nbsp; 卷475_107 【思在山居日偶成此咏邀松阳子同作】李德裕 
<br>
<br>闲思昔岁事，忽忽念伊川。乘月步秋坂，满山闻石泉。 
<br>回塘碧潭映，高树绿萝悬。露下叫田鹤，风来嘶晚蝉。 
<br>怀兹长在梦，归去且无缘。幽谷人未至，兰苕应更鲜。
<br>
<br>
<br>
<br>&nbsp;&nbsp; 卷475_108 【重忆山居六首·平泉源】李德裕 
<br>
<br>山谷才浮芥，中园已滥觞。逶迤过竹坞，浩淼走兰塘。 
<br>夜静闻鱼跃，风微见雁翔。从兹东向海，可泛济川航。
<br>
<br>
<br>
<br>&nbsp;&nbsp; 卷475_109 【重忆山居六首·泰山石（兖州从事所寄）】李德裕 
<br>
<br>鸡鸣日观望，远与扶桑对。沧海似熔金，众山如点黛。 
<br>遥知碧峰首，独立烟岚内。此石依五松，苍苍几千载。
<br>
<br>
<br>
<br>&nbsp;&nbsp; 卷475_110 【重忆山居六首·巫山石】李德裕 
<br>
<br>十二峰前月，三声猿夜愁。此中多怪石，日夕漱寒流。 
<br>必是归星渚，先求历斗牛。还疑烟雨霁，仿佛是嵩丘。
<br>
<br>
<br>
<br>&nbsp;&nbsp; 卷475_111 【重忆山居六首·罗浮山（番禺连帅所遗）】李德裕 
<br>
<br>龙伯钓鳌时，蓬莱一峰坼。飞来碧海畔，遂与三山隔。 
<br>其下多长溪，潺湲淙乱石。知君分如此，赠逾荆山璧。
<br>
<br>
<br>
<br>&nbsp;&nbsp; 卷475_112 【重忆山居六首·漏潭石（鲁客见遗）】李德裕 
<br>
<br>常疑六合外，未信漆园书。及此闻溪漏，方欣验尾闾。 
<br>大哉天地气，呼吸有盈虚。美石劳相赠，琼瑰自不如。
<br>
<br>
<br>
<br>&nbsp;&nbsp; 卷475_113 【重忆山居六首·钓石（于谿人处求得）】李德裕 
<br>
<br>严光隐富春，山色谿又碧。所钓不在鱼，挥纶以自适。 
<br>余怀慕君子，且欲坐潭石。持此返伊川，悠然慰衰疾。
<br>
<br>
<br>
<br>&nbsp;&nbsp; 卷475_114 【怀伊川郊居】李德裕 
<br>
<br>衰疾常怀土，郊园欲掩扉。虽知明目地，不及有身归。 
<br>巩树秋阴遍，伊原霁色微。此生看白首，良愿已应违。
<br>
<br>
<br>
<br>&nbsp;&nbsp; 卷475_115 【晨起见雪忆山居】李德裕 
<br>
<br>忽忆岩中雪，谁人拂薜萝。竹梢低未举，松盖偃应多。 
<br>山溜随冰落，林麇带霰过。不劳闻鹤语，方奏苦寒歌。
<br>
<br>
<br>
<br>&nbsp;&nbsp; 卷475_116 【忆平泉杂咏·忆初暖】李德裕 
<br>
<br>今日初春暖，山中事若何。雪开喧鸟至，澌散跃鱼多。 
<br>幽翠生松栝，轻烟起薜萝。柴扉常昼掩，惟有野人过。
<br>
<br>
<br>
<br>&nbsp;&nbsp; 卷475_117 【忆平泉杂咏·忆辛夷（余赴金陵日，辛夷欲开）】李德裕 
<br>
<br>昔年将出谷，几日对辛夷。倚树怜芳意，攀条惜岁滋。 
<br>清阴须暂憩，秀色正堪思。只待挥金日，殷勤泛羽卮。
<br>
<br>
<br>
<br>&nbsp;&nbsp; 卷475_118 【忆平泉杂咏·忆寒梅】李德裕 
<br>
<br>寒塘数树梅，常近腊前开。雪映缘岩竹，香侵泛水苔。 
<br>遥思清景暮，还有野禽来。谁是攀枝客，兹辰醉始回。
<br>
<br>
<br>
<br>&nbsp;&nbsp; 卷475_119 【忆平泉杂咏·忆药栏】李德裕 
<br>
<br>野人清旦起，扫雪见兰芽。始畎春泉入，惟愁暮景斜。 
<br>未抽萱草叶，才发款冬花。谁念江潭老，中宵旅梦赊。
<br>
<br>
<br>
<br>&nbsp;&nbsp; 卷475_120 【忆平泉杂咏·忆茗芽】李德裕 
<br>
<br>谷中春日暖，渐忆掇茶英。欲及清明火，能销醉客酲。 
<br>松花飘鼎泛，兰气入瓯轻。饮罢闲无事，扪萝溪上行。
<br>
<br>
<br>
<br>&nbsp;&nbsp; 卷475_121 【忆平泉杂咏·忆野花（余未尝春到故园）】李德裕 
<br>
<br>虽游洛阳道，未识故园花。晓忆东谿雪，晴思冠岭霞。 
<br>谷深兰色秀，村迥柳阴斜。怅望龙门晚，谁知小隐家。
<br>
<br>
<br>
<br>&nbsp;&nbsp; 卷475_122 【忆平泉杂咏·忆春雨】李德裕 
<br>
<br>春鸠鸣野树，细雨入池塘。潭上花微落，溪边草更长。 
<br>梳风白鹭起，拂水彩鸳翔。最羡归飞燕，年年在故乡。
<br>
<br>
<br>
<br>&nbsp;&nbsp; 卷475_123 【忆平泉杂咏·忆晚眺】李德裕 
<br>
<br>伊川新雨霁，原上见春山。缑岭晴虹断，龙门宿鸟还。 
<br>牛羊平野外，桑柘夕烟间。不及乡园叟，悠悠尽日闲。
<br>
<br>
<br>
<br>&nbsp;&nbsp; 卷475_124 【忆平泉杂咏·忆新藤】李德裕 
<br>
<br>遥闻碧潭上，春晚紫藤开。水似晨霞照，林疑彩凤来。 
<br>清香凝岛屿，繁艳映莓苔。金谷如相并，应将锦帐回。
<br>
<br>
<br>
<br>&nbsp;&nbsp; 卷475_125 【忆平泉杂咏·忆春耕】李德裕 
<br>
<br>郊外杏花坼，林间布谷鸣。原田春雨后，谿水夕流平。 
<br>野老荷蓑至，和风吹草轻。无因共沮溺，相与事岩耕。
<br>
<br>
<br>
<br>&nbsp;&nbsp; 卷475_126 【余所居平泉村舍近蒙韦常侍大尹特改嘉名因寄诗以谢】李德裕 
<br>
<br>未谢留侯疾，常怀仲蔚园。闲谣紫芝曲，归梦赤松村。 
<br>忽改蓬蒿色，俄吹黍谷暄。多惭孔北海，传教及衡门。
<br>
<br>
<br>
<br>&nbsp;&nbsp; 卷475_127 【山信至说平泉别墅草木滋长地转幽深怅然思归复此作】李德裕 
<br>
<br>忽闻樵客语，暂慰野人心。幽径芳兰密，闲庭秀木深。 
<br>麇麚来涧底，凫鹄遍川浔。谁念沧溟上，归欤起叹音。
<br>
<br>
<br>
<br>&nbsp;&nbsp; 卷475_128 【临海太守惠予赤城石，报以是诗】李德裕 
<br>
<br>闻君采奇石，剪断赤城霞。潭上倒虹影，波中摇日华。 
<br>仙岩接绛气，谿路杂桃花。若值客星去，便应随海槎。
<br>
<br>
<br>
<br>&nbsp;&nbsp; 卷475_129 【上巳忆江南禊事】李德裕 
<br>
<br>黄河西绕郡城流，上巳应无祓禊游。
<br>为忆渌江春水色，更无宵梦向吴州。
<br>
<br>
<br>
<br>&nbsp;&nbsp; 卷475_130 【北固怀古】李德裕 
<br>
<br>自有此山川，于今几太守。近世二千石，毕公宣化厚。 
<br>丞相量纳川，平阳气冲斗。三贤若时雨，所至跻仁寿。
<br>
<br>
<br>
<br>&nbsp;&nbsp; 卷475_131 【汨罗】李德裕 
<br>
<br>远谪南荒一病身，停舟暂吊汨罗人。都缘靳尚图专国， 
<br>岂是怀王厌直臣。万里碧潭秋景静，四时愁色野花新。 
<br>不劳渔父重相问，自有招魂拭泪巾。
<br>
<br>
<br>
<br>&nbsp;&nbsp; 卷475_132 【岭外守岁（一作李福业诗）】李德裕 
<br>
<br>冬逐更筹尽，春随斗柄回。寒暄一夜隔，客鬓两年催。
<br>
<br>
<br>
<br>&nbsp;&nbsp; 卷475_133 【访韦楚老不遇】李德裕 
<br>
<br>昔日征黄绮，余惭在凤池。今来招隐士，恨不见琼枝。
<br>
<br>
<br>
<br>&nbsp;&nbsp; 卷475_134 【题柳郎中故居】李德裕 
<br>
<br>下马荒阶日欲曛，潺潺石溜静中闻。
<br>鸟啼花发人声绝，寂寞山窗掩白云。
<br>
<br>
<br>
<br>&nbsp;&nbsp; 卷475_135 【盘陀岭驿楼】李德裕 
<br>
<br>嵩少心期杳莫攀，好山聊复一开颜。
<br>明朝便是南荒路，更上层楼望故关。
<br>
<br>
<br>
<br>&nbsp;&nbsp; 卷475_136 【句】李德裕 
<br>
<br>检经求绿字，凭酒借红颜。
<br>
<br>君不见秋山寂历风飙歇，半夜青崖吐明月。 
<br>寒光乍出松筱间，万籁萧萧从此发。忽闻歌管吟朔风， 
<br>精魂想在幽岩中。（霜夜听小童薛阳陶吹笛）
<br>
<br>银花悬院榜，神撼引铃绦。（题学士院）
<br>
<br>葳蕤轻风里，若衔若垂何可拟。（以上并《事文类聚》）
<br>
<br>自从一梦高唐后，可是无人胜楚王。（《赋巫山神女》， 
<br>见《云溪友议》）
<br>
<br>牛羊具特俎。（《武昌诗》，见《东观馀论》）
<br>
<br>心悟觉身劳，云中弃宝刀。久闲生髀肉，多寿长眉毫。 
<br>（《有怀甘露寺自省上人》，《京口志》）
<br>
<br>书空跷足睡，路险侧身行。（德裕尝吟此句云是先达诗。 
<br>附记见《桂苑丛谈》）
<br>
<br>谁家幼女敲箸歌，何处丁妻点灯织。
<br>
<br>鱼虾集橘市。（以下并《海录碎事》）
<br>
<br>休咎占人甲，挨持见天丁。
<br>
<br>洛下推年少，山东许地高。
<br>
<br>世上文章士，谁为第一人。老生夸隐拙，时辈毁尖新。
<br>
<br>dc濴寒泉深百尺。
<br>
<br>奇觚率尔操，讽谏欣然纳。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷476_1 【至日荷李常侍过郊居】熊孺登 
<br>
<br>贱子守柴荆，谁人记姓名。风云千骑降，草木一阳生。 
<br>礼异江河动，欢殊里巷惊。称觞容侍坐，看竹许同行。 
<br>遇觉沧溟浅，恩疑太岳轻。尽搜天地物，无谕此时情。
<br>
<br>
<br>&nbsp;&nbsp; 卷476_2 【日暮天无云】熊孺登 
<br>
<br>杳杳复苍然，无云日暮天。象分青气外，景尽赤霄前。 
<br>渐吐星河色，遥生水木烟。从容难附丽，顾步欲澄鲜。 
<br>但见收三素，何能测上玄。应非暂呈瑞，不许出山川。
<br>
<br>
<br>
<br>&nbsp;&nbsp; 卷476_3 【新成小亭月夜】熊孺登 
<br>
<br>已被月知处，斩新风到来。无人伴幽境，多取木兰栽。
<br>
<br>
<br>
<br>&nbsp;&nbsp; 卷476_4 【和窦中丞岁酒喜见小男两岁】熊孺登 
<br>
<br>更添十岁应为相，岁酒从今把未休。
<br>闻得一毛添五色，眼看相逐凤池头。
<br>
<br>
<br>
<br>&nbsp;&nbsp; 卷476_5 【寒食】熊孺登 
<br>
<br>东风泼火雨新休，舁尽春泥扫雪沟。
<br>走马犊车当御路，汉阳公主谢鸡球。
<br>
<br>
<br>
<br>&nbsp;&nbsp; 卷476_6 【送僧游山】熊孺登 
<br>
<br>云身自在山山去，何处灵山不是归。
<br>日暮寒林投古寺，雪花飞满水田衣。
<br>
<br>
<br>
<br>&nbsp;&nbsp; 卷476_7 【雪中答僧书】熊孺登 
<br>
<br>八行银字非常草，六出天花尽是梅。
<br>无所与陈童子别，雪中辛苦远山来。
<br>
<br>
<br>
<br>&nbsp;&nbsp; 卷476_8 【题逍遥楼伤故韦大夫】熊孺登 
<br>
<br>利及生人无更为，落花流水旧城池。
<br>逍遥楼上雕龙字，便是羊公堕泪碑。
<br>
<br>
<br>
<br>&nbsp;&nbsp; 卷476_9 【戏赠费冠卿】熊孺登 
<br>
<br>但恐红尘虚白首，宁论蹇逸分先后。
<br>莫占莺花笑寂寥，长安春色年年有。
<br>
<br>
<br>
<br>&nbsp;&nbsp; 卷476_10 【与左兴宗湓城别】熊孺登 
<br>
<br>江逢九派人将别，猿到三声月为秋。
<br>不知相见更何日，此夜少年堪白头。
<br>
<br>
<br>
<br>&nbsp;&nbsp; 卷476_11 【八月十五夜卧疾】熊孺登 
<br>
<br>一年只有今宵月，尽上江楼独病眠。
<br>寂寞竹窗闲不闭，夜深斜影到床前。
<br>
<br>
<br>
<br>&nbsp;&nbsp; 卷476_12 【正月十五日】熊孺登 
<br>
<br>汉家遗事今宵见，楚郭明灯几处张。
<br>深夜行歌声绝后，紫姑神下月苍苍。
<br>
<br>
<br>
<br>&nbsp;&nbsp; 卷476_13 【曲池陪宴即事上窦中丞】熊孺登 
<br>
<br>水自山阿绕坐来，珊瑚台上木绵开。
<br>欲知举目无情罚，一片花流酒一杯。
<br>
<br>
<br>
<br>&nbsp;&nbsp; 卷476_14 【董监庙】熊孺登 
<br>
<br>仁杰淫祠废欲无，枯枫老栎两三株。
<br>神乌惯得商人食，飞趁征帆过蠡湖。
<br>
<br>
<br>
<br>&nbsp;&nbsp; 卷476_15 【赠侯山人】熊孺登 
<br>
<br>一见清容惬素闻，有人传是紫阳君。
<br>来时玉女裁春服，剪破湘山几片云。
<br>
<br>
<br>
<br>&nbsp;&nbsp; 卷476_16 【送马判官赴安南】熊孺登 
<br>
<br>故人交趾去从军，应笑狂生挥阵云。
<br>省得蔡州今日事，旧曾都护帐前闻。
<br>
<br>
<br>
<br>&nbsp;&nbsp; 卷476_17 【送准上人归石经院】熊孺登 
<br>
<br>旃檀刻像今犹少，白石镌经古未曾。
<br>归去更寻翻译寺，前山应遇雁门僧。
<br>
<br>
<br>
<br>&nbsp;&nbsp; 卷476_18 【寒食野望】熊孺登 
<br>
<br>拜扫无过骨肉亲，一年唯此两三辰。
<br>冢头莫种有花树，春色不关泉下人。
<br>
<br>
<br>
<br>&nbsp;&nbsp; 卷476_19 【祗役遇风谢湘中春色】熊孺登 
<br>
<br>水生风熟布帆新，只见公程不见春。
<br>应被百花撩乱笑，比来天地一闲人。
<br>
<br>
<br>
<br>&nbsp;&nbsp; 卷476_20 【湘江夜泛】熊孺登 
<br>
<br>江流如箭月如弓，行尽三湘数夜中。
<br>无那子规知向蜀，一声声似怨春风。
<br>
<br>
<br>
<br>&nbsp;&nbsp; 卷476_21 【蜀江水（来自蕃界）】熊孺登 
<br>
<br>日夜朝宗来万里，共怜江水引蕃心。
<br>若论巴峡愁人处，猿比滩声是好音。
<br>
<br>
<br>
<br>&nbsp;&nbsp; 卷476_22 【寄安南马中丞】熊孺登 
<br>
<br>龙韬能致虎符分，万里霜台压瘴云。
<br>蕃客不须愁海路，波神今伏马将军。
<br>
<br>
<br>
<br>&nbsp;&nbsp; 卷476_23 【甘子堂陪宴上韦大夫】熊孺登 
<br>
<br>武陵楼上春长早，甘子堂前花落迟。
<br>楚乐怪来声竞起，新歌尽是大夫词。
<br>
<br>
<br>
<br>&nbsp;&nbsp; 卷476_24 【青溪村居二首】熊孺登 
<br>
<br>家占溪南千个竹，地临湖上一群山。
<br>渔船多在马长放，出处自由闲不闲。
<br>
<br>深树黄鹂晓一声，林西江上月犹明。
<br>野人早起无他事，贪绕沙泉看笋生。
<br>
<br>
<br>
<br>&nbsp;&nbsp; 卷476_25 【奉和兴元郑相公早春送杨侍郎】熊孺登 
<br>
<br>征鞍欲上醉还留，南浦春生百草头。
<br>丞相新裁别离曲，声声飞出旧梁州。
<br>
<br>
<br>
<br>&nbsp;&nbsp; 卷476_26 【送舍弟孺复往庐山】熊孺登 
<br>
<br>能骑竹马辨西东，未省烟花暂不同。
<br>第一早归春欲尽，庐山好看过湖风。
<br>
<br>
<br>
<br>&nbsp;&nbsp; 卷476_27 【野别留少微上人】熊孺登 
<br>
<br>若为相见还分散，翻觉浮云亦不闲。
<br>何处留师暂且住，家贫唯有坐中山。
<br>
<br>
<br>
<br>&nbsp;&nbsp; 卷476_28 【经古墓】熊孺登 
<br>
<br>碑折松枯山火烧，夜台从闭不曾朝。
<br>那将逝者比流水，流水东流逢上潮。
<br>
<br>
<br>
<br>&nbsp;&nbsp; 卷476_29 【赠灵彻上人】熊孺登 
<br>
<br>诗句能生世界春，僧家更有姓汤人。
<br>况闻暗忆前朝事，知是修行第几身。
<br>
<br>
<br>
<br>&nbsp;&nbsp; 卷476_30 【春郊醉中赠章八元】熊孺登 
<br>
<br>三月踏青能几日，百回添酒莫辞频。
<br>看君倒卧杨花里，始觉春光为醉人。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
