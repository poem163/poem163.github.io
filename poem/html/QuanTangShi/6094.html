<HTML>
<HEAD>
<TITLE>全唐诗 卷220-222 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷220-222</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷220-222</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-31&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6094"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷220-222')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷220-222]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷220_1 【观打鱼歌】杜甫 
<br>
<br>绵州江水之东津，鲂鱼鱍鱍色胜银。渔人漾舟沈大网， 
<br>截江一拥数百鳞。众鱼常才尽却弃，赤鲤腾出如有神。 
<br>潜龙无声老蛟怒，回风飒飒吹沙尘。饔子左右挥双刀， 
<br>脍飞金盘白雪高。徐州秃尾不足忆，汉阴槎头远遁逃。 
<br>鲂鱼肥美知第一，既饱欢娱亦萧瑟。君不见朝来割素鬐， 
<br>咫尺波涛永相失。
<br>
<br>
<br>&nbsp;&nbsp; 卷220_2 【又观打鱼】杜甫 
<br>
<br>苍江鱼子清晨集，设网提纲万鱼急。能者操舟疾若风， 
<br>撑突波涛挺叉入。小鱼脱漏不可记，半死半生犹戢戢。 
<br>大鱼伤损皆垂头，屈强泥沙有时立。东津观鱼已再来， 
<br>主人罢鲙还倾杯。日暮蛟龙改窟穴，山根鳣鲔随云雷。 
<br>干戈兵革斗未止，凤凰麒麟安在哉。吾徒胡为纵此乐， 
<br>暴殄天物圣所哀。
<br>
<br>
<br>
<br>&nbsp;&nbsp; 卷220_3 【越王楼歌（太宗子越王贞为绵州刺史，作台于州城西北）】杜甫 
<br>
<br>绵州州府何磊落，显庆年中越王作。孤城西北起高楼， 
<br>碧瓦朱甍照城郭。楼下长江百丈清，山头落日半轮明。 
<br>君王旧迹今人赏，转见千秋万古情。
<br>
<br>
<br>
<br>&nbsp;&nbsp; 卷220_4 【海棕行】杜甫 
<br>
<br>左绵公馆清江濆，海棕一株高入云。龙鳞犀甲相错落， 
<br>苍棱白皮十抱文。自是众木乱纷纷，海棕焉知身出群。 
<br>移栽北辰不可得，时有西域胡僧识。
<br>
<br>
<br>
<br>&nbsp;&nbsp; 卷220_5 【姜楚公画角鹰歌】杜甫 
<br>
<br>楚公画鹰鹰戴角，杀气森森到幽朔。观者贪愁掣臂飞， 
<br>画师不是无心学。此鹰写真在左绵，却嗟真骨遂虚传。 
<br>梁间燕雀休惊怕，亦未抟空上九天。
<br>
<br>
<br>
<br>&nbsp;&nbsp; 卷220_6 【相逢歌赠严二别驾（一作严别驾相逢歌）】杜甫 
<br>
<br>我行入东川，十步一回首。成都乱罢气萧飒， 
<br>浣花草堂亦何有。梓中豪俊大者谁，本州从事知名久。 
<br>把臂开尊饮我酒，酒酣击剑蛟龙吼。乌帽拂尘青螺粟， 
<br>紫衣将炙绯衣走。铜盘烧蜡光吐日，夜如何其初促膝。 
<br>黄昏始扣主人门，谁谓俄顷胶在漆。万事尽付形骸外， 
<br>百年未见欢娱毕。神倾意豁真佳士，久客多忧今愈疾。 
<br>高视乾坤又可愁，一躯交态同悠悠。垂老遇君未恨晚， 
<br>似君须向古人求。
<br>
<br>
<br>
<br>&nbsp;&nbsp; 卷220_7 【光禄坂行】杜甫 
<br>
<br>山行落日下绝壁，西望千山万山赤。树枝有鸟乱鸣时， 
<br>暝色无人独归客。马惊不忧深谷坠，草动只怕长弓射。 
<br>安得更似开元中，道路即今多拥隔。
<br>
<br>
<br>
<br>&nbsp;&nbsp; 卷220_8 【冬到金华山观，因得故拾遗陈公学堂遗迹】杜甫 
<br>
<br>涪右众山内，金华紫崔嵬。上有蔚蓝天，垂光抱琼台。 
<br>系舟接绝壁，杖策穷萦回。四顾俯层巅，澹然川谷开。 
<br>雪岭日色死，霜鸿有馀哀。焚香玉女跪，雾里仙人来。 
<br>陈公读书堂，石柱仄青苔。悲风为我起，激烈伤雄才。
<br>
<br>
<br>
<br>&nbsp;&nbsp; 卷220_9 【陈拾遗故宅（宅在射洪县东七里东武山下）】杜甫 
<br>
<br>拾遗平昔居，大屋尚修椽。悠扬荒山日，惨澹故园烟。 
<br>位下曷足伤，所贵者圣贤。有才继骚雅，哲匠不比肩。 
<br>公生扬马后，名与日月悬。同游英俊人，多秉辅佐权。 
<br>彦昭超玉价，郭振起通泉。到今素壁滑，洒翰银钩连。 
<br>盛事会一时，此堂岂千年。终古立忠义，感遇有遗编。
<br>
<br>
<br>
<br>&nbsp;&nbsp; 卷220_10 【谒文公上方】杜甫 
<br>
<br>野寺隐乔木，山僧高下居。石门日色异，绛气横扶疏。 
<br>窈窕入风磴，长芦纷卷舒。庭前猛虎卧，遂得文公庐。 
<br>俯视万家邑，烟尘对阶除。吾师雨花外，不下十年馀。 
<br>长者自布金，禅龛只晏如。大珠脱玷翳，白月当空虚。 
<br>甫也南北人，芜蔓少耘锄。久遭诗酒污，何事忝簪裾。 
<br>王侯与蝼蚁，同尽随丘墟。愿闻第一义，回向心地初。 
<br>金篦刮眼膜，价重百车渠。无生有汲引，兹理傥吹嘘。
<br>
<br>
<br>
<br>&nbsp;&nbsp; 卷220_11 【奉赠射洪李四丈（明甫）】杜甫 
<br>
<br>丈人屋上乌，人好乌亦好。人生意气豁，不在相逢早。 
<br>南京乱初定，所向邑枯槁。游子无根株，茅斋付秋草。 
<br>东征下月峡，挂席穷海岛。万里须十金，妻孥未相保。 
<br>苍茫风尘际，蹭蹬骐驎老。志士怀感伤，心胸已倾倒。
<br>
<br>
<br>
<br>&nbsp;&nbsp; 卷220_12 【早发射洪县南途中作】杜甫 
<br>
<br>将老忧贫窭，筋力岂能及。征途乃侵星，得使诸病入。 
<br>鄙人寡道气，在困无独立。俶装逐徒旅，达曙凌险涩。 
<br>寒日出雾迟，清江转山急。仆夫行不进，驽马若维絷。 
<br>汀洲稍疏散，风景开怏悒。空慰所尚怀，终非曩游集。 
<br>衰颜偶一破，胜事难屡挹。茫然阮籍途，更洒杨朱泣。
<br>
<br>
<br>
<br>&nbsp;&nbsp; 卷220_13 【通泉驿南去通泉县十五里山水作】杜甫 
<br>
<br>溪行衣自湿，亭午气始散。冬温蚊蚋在，人远凫鸭乱。 
<br>登顿生曾阴，欹倾出高岸。驿楼衰柳侧，县郭轻烟畔。 
<br>一川何绮丽，尽目穷壮观。山色远寂寞，江光夕滋漫。 
<br>伤时愧孔父，去国同王粲。我生苦飘零，所历有嗟叹。
<br>
<br>
<br>
<br>&nbsp;&nbsp; 卷220_14 【过郭代公故宅】杜甫 
<br>
<br>豪俊初未遇，其迹或脱略。代公尉通泉，放意何自若。 
<br>及夫登衮冕，直气森喷薄。磊落见异人，岂伊常情度。 
<br>定策神龙后，宫中翕清廓。俄顷辨尊亲，指挥存顾托。 
<br>群公有惭色，王室无削弱。迥出名臣上，丹青照台阁。 
<br>我行得遗迹，池馆皆疏凿。壮公临事断，顾步涕横落。 
<br>高咏宝剑篇，神交付冥漠。
<br>
<br>
<br>
<br>&nbsp;&nbsp; 卷220_15 【观薛稷少保书画壁】杜甫 
<br>
<br>少保有古风，得之陕郊篇。惜哉功名忤，但见书画传。 
<br>我游梓州东，遗迹涪江边。画藏青莲界，书入金榜悬。 
<br>仰看垂露姿，不崩亦不骞。郁郁三大字，蛟龙岌相缠。 
<br>又挥西方变，发地扶屋椽。惨澹壁飞动，到今色未填。 
<br>此行叠壮观，郭薛俱才贤。不知百载后，谁复来通泉。
<br>
<br>
<br>
<br>&nbsp;&nbsp; 卷220_16 【通泉县署屋壁后薛少保画鹤】杜甫 
<br>
<br>薛公十一鹤，皆写青田真。画色久欲尽，苍然犹出尘。 
<br>低昂各有意，磊落如长人。佳此志气远，岂惟粉墨新。 
<br>万里不以力，群游森会神。威迟白凤态，非是仓庚邻。 
<br>高堂未倾覆，常得慰嘉宾。曝露墙壁外，终嗟风雨频。 
<br>赤霄有真骨，耻饮洿池津。冥冥任所往，脱略谁能驯。
<br>
<br>
<br>
<br>&nbsp;&nbsp; 卷220_17 【陪王侍御同登东山最高顶宴姚通泉，晚携酒泛江】杜甫 
<br>
<br>姚公美政谁与俦，不减昔时陈太丘。邑中上客有柱史， 
<br>多暇日陪骢马游。东山高顶罗珍羞，下顾城郭销我忧。 
<br>清江白日落欲尽，复携美人登彩舟。笛声愤怨哀中流， 
<br>妙舞逶迤夜未休。灯前往往大鱼出，听曲低昂如有求。 
<br>三更风起寒浪涌，取乐喧呼觉船重。满空星河光破碎， 
<br>四座宾客色不动。请公临深莫相违，回船罢酒上马归。 
<br>人生欢会岂有极，无使霜过沾人衣。
<br>
<br>
<br>
<br>&nbsp;&nbsp; 卷220_18 【春日戏题恼郝使君兄】杜甫 
<br>
<br>使君意气凌青霄，忆昨欢娱常见招。细马时鸣金騕褭， 
<br>佳人屡出董娇饶。东流江水西飞燕，可惜春光不相见。 
<br>愿携王赵两红颜，再骋肌肤如素练。通泉百里近梓州， 
<br>请公一来开我愁。舞处重看花满面，尊前还有锦缠头。
<br>
<br>
<br>
<br>&nbsp;&nbsp; 卷220_19 【短歌行，赠王郎司直】杜甫 
<br>
<br>王郎酒酣拔剑斫地歌莫哀，我能拔尔抑塞磊落之奇才。 
<br>豫章翻风白日动，鲸鱼跋浪沧溟开。且脱佩剑休裴回， 
<br>西得诸侯棹锦水。欲向何门趿珠履，仲宣楼头春色深。 
<br>青眼高歌望吾子，眼中之人吾老矣。
<br>
<br>
<br>
<br>&nbsp;&nbsp; 卷220_20 【短歌行，送祁录事归合州，因寄苏使君】杜甫 
<br>
<br>前者途中一相见，人事经年记君面。后生相动何寂寥， 
<br>君有长才不贫贱。君今起柁春江流，余亦沙边具小舟。 
<br>幸为达书贤府主，江花未尽会江楼。
<br>
<br>
<br>
<br>&nbsp;&nbsp; 卷220_21 【陪章留后惠义寺饯嘉州崔都督赴州】杜甫 
<br>
<br>中军待上客，令肃事有恒。前驱入宝地，祖帐飘金绳。 
<br>南陌既留欢，兹山亦深登。清闻树杪磬，远谒云端僧。 
<br>回策匪新岸，所攀仍旧藤。耳激洞门飙，目存寒谷冰。 
<br>出尘閟轨躅，毕景遗炎蒸。永愿坐长夏，将衰栖大乘。 
<br>羁旅惜宴会，艰难怀友朋。劳生共几何，离恨兼相仍。
<br>
<br>
<br>
<br>&nbsp;&nbsp; 卷220_22 【将适吴楚，留别章使君留后，兼幕府诸公，得柳字】杜甫 
<br>
<br>我来入蜀门，岁月亦已久。岂惟长儿童，自觉成老丑。 
<br>常恐性坦率，失身为杯酒。近辞痛饮徒，折节万夫后。 
<br>昔如纵壑鱼，今如丧家狗。既无游方恋，行止复何有。 
<br>相逢半新故，取别随薄厚。不意青草湖，扁舟落吾手。 
<br>眷眷章梓州，开筵俯高柳。楼前出骑马，帐下罗宾友。 
<br>健儿簸红旗，此乐或难朽。日车隐昆仑，鸟雀噪户牖。 
<br>波涛未足畏，三峡徒雷吼。所忧盗贼多，重见衣冠走。 
<br>中原消息断，黄屋今安否。终作适荆蛮，安排用庄叟。 
<br>随云拜东皇，挂席上南斗。有使即寄书，无使长回首。
<br>
<br>
<br>
<br>&nbsp;&nbsp; 卷220_23 【山寺（得开字，章留后同游）】杜甫 
<br>
<br>野寺根石壁，诸龛遍崔嵬。前佛不复辨，百身一莓苔。 
<br>虽有古殿存，世尊亦尘埃。如闻龙象泣，足令信者哀。 
<br>使君骑紫马，捧拥从西来。树羽静千里，临江久裴回。 
<br>山僧衣蓝缕，告诉栋梁摧。公为顾宾徒，咄嗟檀施开。 
<br>吾知多罗树，却倚莲华台。诸天必欢喜，鬼物无嫌猜。 
<br>以兹抚士卒，孰曰非周才。穷子失净处，高人忧祸胎。 
<br>岁晏风破肉，荒林寒可回。思量入道苦，自哂同婴孩。
<br>
<br>
<br>
<br>&nbsp;&nbsp; 卷220_24 【棕拂子】杜甫 
<br>
<br>棕拂且薄陋，岂知身效能。不堪代白羽，有足除苍蝇。 
<br>荧荧金错刀，擢擢朱丝绳。非独颜色好，亦用顾盼称。 
<br>吾老抱疾病，家贫卧炎蒸。咂肤倦扑灭，赖尔甘服膺。 
<br>物微世竞弃，义在谁肯征。三岁清秋至，未敢阙缄藤。
<br>
<br>
<br>
<br>&nbsp;&nbsp; 卷220_25 【桃竹杖引，赠章留后（竹兼可为簟，名桃笙）】杜甫 
<br>
<br>江心蟠石生桃竹，苍波喷浸尺度足。斩根削皮如紫玉， 
<br>江妃水仙惜不得。梓潼使君开一束，满堂宾客皆叹息。 
<br>怜我老病赠两茎，出入爪甲铿有声。老夫复欲东南征， 
<br>乘涛鼓枻白帝城。路幽必为鬼神夺，拔剑或与蛟龙争。 
<br>重为告曰：杖兮杖兮，尔之生也甚正直， 
<br>慎勿见水踊跃学变化为龙。使我不得尔之扶持， 
<br>灭迹于君山湖上之青峰。噫，风尘澒洞兮豺虎咬人， 
<br>忽失双杖兮吾将曷从。
<br>
<br>
<br>
<br>&nbsp;&nbsp; 卷220_26 【寄题江外草堂（梓州作，寄成都故居）】杜甫 
<br>
<br>我生性放诞，雅欲逃自然。嗜酒爱风竹，卜居必林泉。 
<br>遭乱到蜀江，卧疴遣所便。诛茅初一亩，广地方连延。 
<br>经营上元始，断手宝应年。敢谋土木丽，自觉面势坚。 
<br>台亭随高下，敞豁当清川。虽有会心侣，数能同钓船。 
<br>干戈未偃息，安得酣歌眠。蛟龙无定窟，黄鹄摩苍天。 
<br>古来达士志，宁受外物牵。顾惟鲁钝姿，岂识悔吝先。 
<br>偶携老妻去，惨澹凌风烟。事迹无固必，幽贞愧双全。 
<br>尚念四小松，蔓草易拘缠。霜骨不甚长，永为邻里怜。
<br>
<br>
<br>
<br>&nbsp;&nbsp; 卷220_27 【韦讽录事宅观曹将军画马图】杜甫 
<br>
<br>国初已来画鞍马，神妙独数江都王。将军得名三十载， 
<br>人间又见真乘黄。曾貌先帝照夜白，龙池十日飞霹雳。 
<br>内府殷红马脑碗，婕妤传诏才人索。碗赐将军拜舞归， 
<br>轻纨细绮相追飞。贵戚权门得笔迹，始觉屏障生光辉。 
<br>昔日太宗拳毛騧，近时郭家师子花。今之新图有二马， 
<br>复令识者久叹嗟。此皆骑战一敌万，缟素漠漠开风沙。 
<br>其馀七匹亦殊绝，迥若寒空动烟雪。霜蹄蹴踏长楸间， 
<br>马官厮养森成列。可怜九马争神骏，顾视清高气深稳。 
<br>借问苦心爱者谁，后有韦讽前支遁。忆昔巡幸新丰宫， 
<br>翠华拂天来向东。腾骧磊落三万匹，皆与此图筋骨同。 
<br>自从献宝朝河宗，无复射蛟江水中。 
<br>君不见金粟堆前松柏里，龙媒去尽鸟呼风。
<br>
<br>
<br>
<br>&nbsp;&nbsp; 卷220_28 【送韦讽上阆州录事参军】杜甫 
<br>
<br>国步犹艰难，兵革未衰息。万方哀嗷嗷，十载供军食。 
<br>庶官务割剥，不暇忧反侧。诛求何多门，贤者贵为德。 
<br>韦生富春秋，洞彻有清识。操持纪纲地，喜见朱丝直。 
<br>当令豪夺吏，自此无颜色。必若救疮痍，先应去蟊贼。 
<br>挥泪临大江，高天意凄恻。行行树佳政，慰我深相忆。
<br>
<br>
<br>
<br>&nbsp;&nbsp; 卷220_29 【丹青引，赠曹将军霸】杜甫 
<br>
<br>将军魏武之子孙，于今为庶为清门。英雄割据虽已矣， 
<br>文彩风流犹尚存。学书初学卫夫人，但恨无过王右军。 
<br>丹青不知老将至，富贵于我如浮云。开元之中常引见， 
<br>承恩数上南熏殿。凌烟功臣少颜色，将军下笔开生面。 
<br>良相头上进贤冠，猛将腰间大羽箭。褒公鄂公毛发动， 
<br>英姿飒爽来酣战。先帝天马玉花骢，画工如山貌不同。 
<br>是日牵来赤墀下，迥立阊阖生长风。诏谓将军拂绢素， 
<br>意匠惨澹经营中。斯须九重真龙出，一洗万古凡马空。 
<br>玉花却在御榻上，榻上庭前屹相向。至尊含笑催赐金， 
<br>圉人太仆皆惆怅。弟子韩幹早入室，亦能画马穷殊相。 
<br>幹惟画肉不画骨，忍使骅骝气凋丧。将军画善盖有神， 
<br>必逢佳士亦写真。即今飘泊干戈际，屡貌寻常行路人。 
<br>途穷反遭俗眼白，世上未有如公贫。但看古来盛名下， 
<br>终日坎壈缠其身。
<br>
<br>
<br>
<br>&nbsp;&nbsp; 卷220_30 【阆州东楼筵，奉送十一舅往青城县，得昏字】杜甫 
<br>
<br>曾城有高楼，制古丹雘存。迢迢百馀尺，豁达开四门。 
<br>虽有车马客，而无人世喧。游目俯大江，列筵慰别魂。 
<br>是时秋冬交，节往颜色昏。天寒鸟兽休，霜露在草根。 
<br>今我送舅氏，万感集清尊。岂伊山川间，回首盗贼繁。 
<br>高贤意不暇，王命久崩奔。临风欲恸哭，声出已复吞。
<br>
<br>
<br>
<br>&nbsp;&nbsp; 卷220_31 【严氏溪放歌行（溪在阆州东百馀里）】杜甫 
<br>
<br>天下甲马未尽销，岂免沟壑常漂漂。剑南岁月不可度， 
<br>边头公卿仍独骄。费心姑息是一役，肥肉大酒徒相要。 
<br>呜呼古人已粪土，独觉志士甘渔樵。况我飘转无定所， 
<br>终日戚戚忍羁旅。秋宿霜溪素月高，喜得与子长夜语。 
<br>东游西还力实倦，从此将身更何许。知子松根长茯苓， 
<br>迟暮有意来同煮。
<br>
<br>
<br>
<br>&nbsp;&nbsp; 卷220_32 【南池（在阆中县东南，即彭道将鱼池）】杜甫 
<br>
<br>峥嵘巴阆间，所向尽山谷。安知有苍池，万顷浸坤轴。 
<br>呀然阆城南，枕带巴江腹。芰荷入异县，粳稻共比屋。 
<br>皇天不无意，美利戒止足。高田失西成，此物颇丰熟。 
<br>清源多众鱼，远岸富乔木。独叹枫香林，春时好颜色。 
<br>南有汉王祠，终朝走巫祝。歌舞散灵衣，荒哉旧风俗。 
<br>高堂亦明王，魂魄犹正直。不应空陂上，缥缈亲酒食。 
<br>淫祀自古昔，非唯一川渎。干戈浩茫茫，地僻伤极目。 
<br>平生江海兴，遭乱身局促。驻马问渔舟，踌躇慰羁束。
<br>
<br>
<br>
<br>&nbsp;&nbsp; 卷220_33 【发阆中】杜甫 
<br>
<br>前有毒蛇后猛虎，溪行尽日无村坞。江风萧萧云拂地， 
<br>山木惨惨天欲雨。女病妻忧归意速，秋花锦石谁复数。 
<br>别家三月一得书，避地何时免愁苦。
<br>
<br>
<br>
<br>&nbsp;&nbsp; 卷220_34 【寄韩谏议】杜甫 
<br>
<br>今我不乐思岳阳，身欲奋飞病在床。美人娟娟隔秋水， 
<br>濯足洞庭望八荒。鸿飞冥冥日月白，青枫叶赤天雨霜。 
<br>玉京群帝集北斗，或骑骐驎翳凤凰。芙蓉旌旗烟雾乐， 
<br>影动倒景摇潇湘。星宫之君醉琼浆，羽人稀少不在旁。 
<br>似闻昨者赤松子，恐是汉代韩张良。昔随刘氏定长安， 
<br>帷幄未改神惨伤。国家成败吾岂敢，色难腥腐餐风香。 
<br>周南留滞古所惜，南极老人应寿昌。美人胡为隔秋水， 
<br>焉得置之贡玉堂。
<br>
<br>
<br>
<br>&nbsp;&nbsp; 卷220_35 【忆昔二首】杜甫 
<br>
<br>忆昔先皇巡朔方，千乘万骑入咸阳。阴山骄子汗血马， 
<br>长驱东胡胡走藏。邺城反覆不足怪，关中小儿坏纪纲， 
<br>张后不乐上为忙。至今今上犹拨乱，劳身焦思补四方。 
<br>我昔近侍叨奉引，出兵整肃不可当。为留猛士守未央， 
<br>致使岐雍防西羌。犬戎直来坐御林，百官跣足随天王。 
<br>愿见北地傅介子，老儒不用尚书郎。
<br>
<br>忆昔开元全盛日，小邑犹藏万家室。稻米流脂粟米白， 
<br>公私仓廪俱丰实。九州道路无豺虎，远行不劳吉日出。 
<br>齐纨鲁缟车班班，男耕女桑不相失。宫中圣人奏云门， 
<br>天下朋友皆胶漆。百馀年间未灾变，叔孙礼乐萧何律。 
<br>岂闻一绢直万钱，有田种谷今流血。洛阳宫殿烧焚尽， 
<br>宗庙新除狐兔穴。伤心不忍问耆旧，复恐初从乱离说。 
<br>小臣鲁钝无所能，朝廷记识蒙禄秩。周宣中兴望我皇， 
<br>洒血江汉身衰疾。
<br>
<br>
<br>
<br>&nbsp;&nbsp; 卷220_36 【冬狩行（时梓州刺史章彝兼侍御史留后东川）】杜甫 
<br>
<br>君不见东川节度兵马雄，校猎亦似观成功。 
<br>夜发猛士三千人，清晨合围步骤同。禽兽已毙十七八， 
<br>杀声落日回苍穹。幕前生致九青兕，骆驼pI峞垂玄熊。 
<br>东西南北百里间，仿佛蹴踏寒山空。有鸟名鸲鹆， 
<br>力不能高飞逐走蓬。肉味不足登鼎俎，何为见羁虞罗中。 
<br>春蒐冬狩侯得同，使君五马一马骢。况今摄行大将权， 
<br>号令颇有前贤风。飘然时危一老翁，十年厌见旌旗红。 
<br>喜君士卒甚整肃，为我回辔擒西戎。草中狐兔尽何益， 
<br>天子不在咸阳宫。朝廷虽无幽王祸，得不哀痛尘再蒙。 
<br>呜呼，得不哀痛尘再蒙。
<br>
<br>
<br>
<br>&nbsp;&nbsp; 卷220_37 【自平】杜甫 
<br>
<br>自平宫中吕太一，收珠南海千馀日。近供生犀翡翠稀， 
<br>复恐征戎干戈密。蛮溪豪族小动摇，世封刺史非时朝。 
<br>蓬莱殿前诸主将，才如伏波不得骄。
<br>
<br>
<br>
<br>&nbsp;&nbsp; 卷220_38 【释闷】杜甫 
<br>
<br>四海十年不解兵，犬戎也复临咸京。失道非关出襄野， 
<br>扬鞭忽是过胡城。豺狼塞路人断绝。烽火照夜尸纵横。 
<br>天子亦应厌奔走，群公固合思升平。但恐诛求不改辙， 
<br>闻道嬖孽能全生。江边老翁错料事，眼暗不见风尘清。
<br>
<br>
<br>
<br>&nbsp;&nbsp; 卷220_39 【赠别贺兰铦】杜甫 
<br>
<br>黄雀饱野粟，群飞动荆榛。今君抱何恨，寂寞向时人。 
<br>老骥倦骧首，苍鹰愁易驯。高贤世未识，固合婴饥贫。 
<br>国步初返正，乾坤尚风尘。悲歌鬓发白，远赴湘吴春。 
<br>我恋岷下芋，君思千里莼。生离与死别，自古鼻酸辛。
<br>
<br>
<br>
<br>&nbsp;&nbsp; 卷220_40 【别唐十五诫，因寄礼部贾侍郎（贾至）】杜甫 
<br>
<br>九载一相逢，百年能几何。复为万里别，送子山之阿。 
<br>白鹤久同林，潜鱼本同河。未知栖集期，衰老强高歌。 
<br>歌罢两凄恻，六龙忽蹉跎。相视发皓白，况难驻羲和。 
<br>胡星坠燕地，汉将仍横戈。萧条四海内，人少豺虎多。 
<br>少人慎莫投，多虎信所过。饥有易子食，兽犹畏虞罗。 
<br>子负经济才，天门郁嵯峨。飘摇适东周，来往若崩波。 
<br>南宫吾故人，白马金盘陀。雄笔映千古，见贤心靡他。 
<br>念子善师事，岁寒守旧柯。为吾谢贾公，病肺卧江沱。
<br>
<br>
<br>
<br>&nbsp;&nbsp; 卷220_41 【阆山歌】杜甫 
<br>
<br>阆州城东灵山白，阆州城北玉台碧。松浮欲尽不尽云， 
<br>江动将崩未崩石。那知根无鬼神会，已觉气与嵩华敌。 
<br>中原格斗且未归，应结茅斋看青壁。
<br>
<br>
<br>
<br>&nbsp;&nbsp; 卷220_42 【阆水歌】杜甫 
<br>
<br>嘉陵江色何所似，石黛碧玉相因依。正怜日破浪花出， 
<br>更复春从沙际归。巴童荡桨欹侧过，水鸡衔鱼来去飞。 
<br>阆中胜事可肠断，阆州城南天下稀。
<br>
<br>
<br>
<br>&nbsp;&nbsp; 卷220_43 【草堂】杜甫 
<br>
<br>昔我去草堂，蛮夷塞成都。今我归草堂，成都适无虞。 
<br>请陈初乱时，反复乃须臾。大将赴朝廷，群小起异图。 
<br>中宵斩白马，盟歃气已粗。西取邛南兵，北断剑阁隅。 
<br>布衣数十人，亦拥专城居。其势不两大，始闻蕃汉殊。 
<br>西卒却倒戈，贼臣互相诛。焉知肘腋祸，自及枭獍徒。 
<br>义士皆痛愤，纪纲乱相逾。一国实三公，万人欲为鱼。 
<br>唱和作威福，孰肯辨无辜。眼前列杻械，背后吹笙竽。 
<br>谈笑行杀戮，溅血满长衢。到今用钺地，风雨闻号呼。 
<br>鬼妾与鬼马，色悲充尔娱。国家法令在，此又足惊吁。 
<br>贱子且奔走，三年望东吴。弧矢暗江海，难为游五湖。 
<br>不忍竟舍此，复来薙榛芜。入门四松在，步屟万竹疏。 
<br>旧犬喜我归，低徊入衣裾。邻舍喜我归，酤酒携胡芦。 
<br>大官喜我来，遣骑问所须。城郭喜我来，宾客隘村墟。 
<br>天下尚未宁，健儿胜腐儒。飘摇风尘际，何地置老夫。 
<br>于时见疣赘，骨髓幸未枯。饮啄愧残生，食薇不敢馀。
<br>
<br>
<br>
<br>&nbsp;&nbsp; 卷220_44 【四松】杜甫 
<br>
<br>四松初移时，大抵三尺强。别来忽三载，离立如人长。 
<br>会看根不拔，莫计枝凋伤。幽色幸秀发，疏柯亦昂藏。 
<br>所插小藩篱，本亦有堤防。终然掁拨损，得吝千叶黄。 
<br>敢为故林主，黎庶犹未康。避贼今始归，春草满空堂。 
<br>览物叹衰谢，及兹慰凄凉。清风为我起，洒面若微霜。 
<br>足以送老姿，聊待偃盖张。我生无根带，配尔亦茫茫。 
<br>有情且赋诗，事迹可两忘。勿矜千载后，惨澹蟠穹苍。
<br>
<br>
<br>
<br>&nbsp;&nbsp; 卷220_45 【水槛】杜甫 
<br>
<br>苍江多风飙，云雨昼夜飞。茅轩驾巨浪，焉得不低垂。 
<br>游子久在外，门户无人持。高岸尚如谷，何伤浮柱欹。 
<br>扶颠有劝诫，恐贻识者嗤。既殊大厦倾，可以一木支。 
<br>临川视万里，何必阑槛为。人生感故物，慷慨有馀悲。
<br>
<br>
<br>
<br>&nbsp;&nbsp; 卷220_46 【破船】杜甫 
<br>
<br>平生江海心，宿昔具扁舟。岂惟青溪上，日傍柴门游。 
<br>苍皇避乱兵，缅邈怀旧丘。邻人亦已非，野竹独修修。 
<br>船舷不重扣，埋没已经秋。仰看西飞翼，下愧东逝流。 
<br>故者或可掘，新者亦易求。所悲数奔窜，白屋难久留。
<br>
<br>
<br>
<br>&nbsp;&nbsp; 卷220_47 【营屋】杜甫 
<br>
<br>我有阴江竹，能令朱夏寒。阴通积水内，高入浮云端。 
<br>甚疑鬼物凭，不顾翦伐残。东偏若面势，户牖永可安。 
<br>爱惜已六载，兹晨去千竿。萧萧见白日，汹汹开奔湍。 
<br>度堂匪华丽，养拙异考槃。草茅虽薙葺，衰疾方少宽。 
<br>洗然顺所适，此足代加餐。寂无斤斧响，庶遂憩息欢。
<br>
<br>
<br>
<br>&nbsp;&nbsp; 卷220_48 【除草】杜甫 
<br>
<br>草有害于人，曾何生阻修。其毒甚蜂虿，其多弥道周。 
<br>清晨步前林，江色未散忧。芒刺在我眼，焉能待高秋。 
<br>霜露一沾凝，蕙叶亦难留。荷锄先童稚，日入仍讨求。 
<br>转致水中央，岂无双钓舟。顽根易滋蔓，敢使依旧丘。 
<br>自兹藩篱旷，更觉松竹幽。芟夷不可阙，疾恶信如雠。
<br>
<br>
<br>
<br>&nbsp;&nbsp; 卷220_49 【扬旗】杜甫 
<br>
<br>江雨飒长夏，府中有馀清。我公会宾客，肃肃有异声。 
<br>初筵阅军装，罗列照广庭。庭空六马入，駊騀扬旗旌。 
<br>回回偃飞盖，熠熠迸流星。来缠风飙急，去擘山岳倾。 
<br>材归俯身尽，妙取略地平。虹霓就掌握，舒卷随人轻。 
<br>三州陷犬戎，但见西岭青。公来练猛士，欲夺天边城。 
<br>此堂不易升，庸蜀日已宁。吾徒且加餐，休适蛮与荆。
<br>
<br>
<br>
<br>&nbsp;&nbsp; 卷220_50 【太子张舍人遗织成褥段】杜甫 
<br>
<br>客从西北来，遗我翠织成。开缄风涛涌，中有掉尾鲸。 
<br>逶迤罗水族，琐细不足名。客云充君褥，承君终宴荣。 
<br>空堂魑魅走，高枕形神清。领客珍重意，顾我非公卿。 
<br>留之惧不祥，施之混柴荆。服饰定尊卑，大哉万古程。 
<br>今我一贱老，裋褐更无营。煌煌珠宫物，寝处祸所婴。 
<br>叹息当路子，干戈尚纵横。掌握有权柄，衣马自肥轻。 
<br>李鼎死岐阳，实以骄贵盈。来瑱赐自尽，气豪直阻兵。 
<br>皆闻黄金多，坐见悔吝生。奈何田舍翁，受此厚贶情。 
<br>锦鲸卷还客，始觉心和平。振我粗席尘，愧客茹藜羹。
<br>
<br>
<br>
<br>&nbsp;&nbsp; 卷220_51 【莫相疑行】杜甫 
<br>
<br>男儿生无所成头皓白，牙齿欲落真可惜。忆献三赋蓬莱宫， 
<br>自怪一日声辉赫。集贤学士如堵墙，观我落笔中书堂。 
<br>往时文彩动人主，此日饥寒趋路旁。晚将末契托年少， 
<br>当面输心背面笑。寄谢悠悠世上儿，不争好恶莫相疑。
<br>
<br>
<br>
<br>&nbsp;&nbsp; 卷220_52 【别蔡十四著作】杜甫 
<br>
<br>贾生恸哭后，寥落无其人。安知蔡夫子，高义迈等伦。 
<br>献书谒皇帝，志已清风尘。流涕洒丹极，万乘为酸辛。 
<br>天地则创痍，朝廷当正臣。异才复间出，周道日惟新。 
<br>使蜀见知己，别颜始一伸。主人薨城府，扶榇归咸秦。 
<br>巴道此相逢，会我病江滨。忆念凤翔都，聚散俄十春。 
<br>我衰不足道，但愿子意陈。稍令社稷安，自契鱼水亲。 
<br>我虽消渴甚，敢忘帝力勤。尚思未朽骨，复睹耕桑民。 
<br>积水驾三峡，浮龙倚长津。扬舲洪涛间，仗子济物身。 
<br>鞍马下秦塞，王城通北辰。玄甲聚不散，兵久食恐贫。 
<br>穷谷无粟帛，使者来相因。若凭南辕吏，书札到天垠。
<br>
<br>
<br>
<br>
<br>
<br>&nbsp;&nbsp;卷221_1 【杜鹃】杜甫 
<br>
<br>西川有杜鹃，东川无杜鹃。涪万无杜鹃，云安有杜鹃。 
<br>我昔游锦城，结庐锦水边。有竹一顷馀，乔木上参天。 
<br>杜鹃暮春至，哀哀叫其间。我见常再拜，重是古帝魂。 
<br>生子百鸟巢，百鸟不敢嗔。仍为喂其子，礼若奉至尊。 
<br>鸿雁及羔羊，有礼太古前。行飞与跪乳，识序如知恩。 
<br>圣贤古法则，付与后世传。君看禽鸟情，犹解事杜鹃。 
<br>今忽暮春间，值我病经年。身病不能拜，泪下如迸泉。
<br>
<br>
<br>&nbsp;&nbsp; 卷221_2 【客居】杜甫 
<br>
<br>客居所居堂，前江后山根。下堑万寻岸，苍涛郁飞翻。 
<br>葱青众木梢，邪竖杂石痕。子规昼夜啼，壮士敛精魂。 
<br>峡开四千里，水合数百源。人虎相半居，相伤终两存。 
<br>蜀麻久不来，吴盐拥荆门。西南失大将，商旅自星奔。 
<br>今又降元戎，已闻动行轩。舟子候利涉，亦凭节制尊。 
<br>我在路中央，生理不得论。卧愁病脚废，徐步视小园。 
<br>短畦带碧草，怅望思王孙。凤随其皇去，篱雀暮喧繁。 
<br>览物想故国，十年别荒村。日暮归几翼，北林空自昏。 
<br>安得覆八溟，为君洗乾坤。稷契易为力，犬戎何足吞。 
<br>儒生老无成，臣子忧四番。箧中有旧笔，情至时复援。
<br>
<br>
<br>
<br>&nbsp;&nbsp; 卷221_3 【客堂】杜甫 
<br>
<br>忆昨离少城，而今异楚蜀。舍舟复深山，窅窕一林麓。 
<br>栖泊云安县，消中内相毒。旧疾甘载来，衰年得无足。 
<br>死为殊方鬼，头白免短促。老马终望云，南雁意在北。 
<br>别家长儿女，欲起惭筋力。客堂序节改，具物对羁束。 
<br>石暄蕨芽紫，渚秀芦笋绿。巴莺纷未稀，徼麦早向熟。 
<br>悠悠日动江，漠漠春辞木。台郎选才俊，自顾亦已极。 
<br>前辈声名人，埋没何所得。居然绾章绂，受性本幽独。 
<br>平生憩息地，必种数竿竹。事业只浊醪，营葺但草屋。 
<br>上公有记者，累奏资薄禄。主忧岂济时，身远弥旷职。 
<br>循文庙算正，献可天衢直。尚想趋朝廷，毫发裨社稷。 
<br>形骸今若是，进退委行色。
<br>
<br>
<br>
<br>&nbsp;&nbsp; 卷221_4 【石研诗】杜甫 
<br>
<br>平公今诗伯，秀发吾所羡。奉使三峡中，长啸得石研。 
<br>巨璞禹凿馀，异状君独见。其滑乃波涛，其光或雷电。 
<br>联坳各尽墨，多水递隐现。挥洒容数人，十手可对面。 
<br>比公头上冠，贞质未为贱。当公赋佳句，况得终清宴。 
<br>公含起草姿，不远明光殿。致于丹青地，知汝随顾眄。
<br>
<br>
<br>
<br>&nbsp;&nbsp; 卷221_5 【水阁朝霁，奉简严云安（一作云安严明府）】杜甫 
<br>
<br>东城抱春岑，江阁邻石面。崔嵬晨云白，朝旭射芳甸。 
<br>雨槛卧花丛，风床展书卷。钩帘宿鹭起，丸药流莺啭。 
<br>呼婢取酒壶，续儿诵文选。晚交严明府，矧此数相见。
<br>
<br>
<br>
<br>&nbsp;&nbsp; 卷221_6 【赠郑十八贲（云安令）】杜甫 
<br>
<br>温温士君子，令我怀抱尽。灵芝冠众芳，安得阙亲近。 
<br>遭乱意不归，窜身迹非隐。细人尚姑息，吾子色愈谨。 
<br>高怀见物理，识者安肯哂。卑飞欲何待，捷径应未忍。 
<br>示我百篇文，诗家一标准。羁离交屈宋，牢落值颜闵。 
<br>水陆迷畏途，药饵驻修轸。古人日以远，青史字不泯。 
<br>步趾咏唐虞，追随饭葵堇。数杯资好事，异味烦县尹。 
<br>心虽在朝谒，力与愿矛盾。抱病排金门，衰容岂为敏。
<br>
<br>
<br>
<br>&nbsp;&nbsp; 卷221_7 【三韵三篇】杜甫 
<br>
<br>高马勿唾面，长鱼无损鳞。辱马马毛焦，困鱼鱼有神。 
<br>君看磊落士，不肯易其身。
<br>
<br>荡荡万斛船，影若扬白虹。起樯必椎牛，挂席集众功。 
<br>自非风动天，莫置大水中。
<br>
<br>烈士恶多门，小人自同调。名利苟可取，杀身傍权要。 
<br>何当官曹清，尔辈堪一笑。
<br>
<br>
<br>
<br>&nbsp;&nbsp; 卷221_8 【青丝（青丝白马，用侯景事，以比仆固怀恩）】杜甫 
<br>
<br>青丝白马谁家子，粗豪且逐风尘起。不闻汉主放妃嫔， 
<br>近静潼关扫蜂蚁。殿前兵马破汝时，十月即为齑粉期。 
<br>未如面缚归金阙，万一皇恩下玉墀。
<br>
<br>
<br>
<br>&nbsp;&nbsp; 卷221_9 【近闻】杜甫 
<br>
<br>近闻犬戎远遁逃，牧马不敢侵临洮。渭水逶迤白日净， 
<br>陇山萧瑟秋云高。崆峒五原亦无事，北庭数有关中使。 
<br>似闻赞普更求亲，舅甥和好应难弃。
<br>
<br>
<br>
<br>&nbsp;&nbsp; 卷221_10 【蚕谷行】杜甫 
<br>
<br>天下郡国向万城，无有一城无甲兵。焉得铸甲作农器， 
<br>一寸荒田牛得耕。牛尽耕，蚕亦成。不劳烈士泪滂沱， 
<br>男谷女丝行复歌。
<br>
<br>
<br>
<br>&nbsp;&nbsp; 卷221_11 【折槛行】杜甫 
<br>
<br>呜呼房魏不复见，秦王学士时难羡。青衿胄子困泥涂， 
<br>白马将军若雷电。千载少似朱云人，至今折槛空嶙峋。 
<br>娄公不语宋公语，尚忆先皇容直臣。
<br>
<br>
<br>
<br>&nbsp;&nbsp; 卷221_12 【引水】杜甫 
<br>
<br>月峡瞿塘云作顶，乱石峥嵘俗无井。云安酤水奴仆悲， 
<br>鱼复移居心力省。白帝城西万竹蟠，接筒引水喉不干。 
<br>人生留滞生理难，斗水何直百忧宽。
<br>
<br>
<br>
<br>&nbsp;&nbsp; 卷221_13 【古柏行】杜甫 
<br>
<br>孔明庙前有老柏，柯如青铜根如石。霜皮溜雨四十围， 
<br>黛色参天二千尺。君臣已与时际会，树木犹为人爱惜。 
<br>云来气接巫峡长，月出寒通雪山白。忆昨路绕锦亭东， 
<br>先主武侯同閟宫。崔嵬枝干郊原古，窈窕丹青户牖空。 
<br>落落盘踞虽得地，冥冥孤高多烈风。扶持自是神明力， 
<br>正直原因造化功。大厦如倾要梁栋，万牛回首丘山重。 
<br>不露文章世已惊，未辞翦伐谁能送。苦心岂免容蝼蚁， 
<br>香叶终经宿鸾凤。志士幽人莫怨嗟，古来材大难为用。
<br>
<br>
<br>
<br>&nbsp;&nbsp; 卷221_14 【缚鸡行】杜甫 
<br>
<br>小奴缚鸡向市卖，鸡被缚急相喧争。家中厌鸡食虫蚁， 
<br>不知鸡卖还遭烹。虫鸡于人何厚薄，吾叱奴人解其缚。 
<br>鸡虫得失无了时，注目寒江倚山阁。
<br>
<br>
<br>
<br>&nbsp;&nbsp; 卷221_15 【负薪行】杜甫 
<br>
<br>夔州处女发半华，四十五十无夫家。更遭丧乱嫁不售， 
<br>一生抱恨堪咨嗟。土风坐男使女立，应当门户女出入。 
<br>十犹八九负薪归，卖薪得钱应供给。至老双鬟只垂颈， 
<br>野花山叶银钗并。筋力登危集市门，死生射利兼盐井。 
<br>面妆首饰杂啼痕，地褊衣寒困石根。若道巫山女粗丑， 
<br>何得此有昭君村。
<br>
<br>
<br>
<br>&nbsp;&nbsp; 卷221_16 【最能行】杜甫 
<br>
<br>峡中丈夫绝轻死，少在公门多在水。富豪有钱驾大舸， 
<br>贫穷取给行艓子。小儿学问止论语，大儿结束随商旅。 
<br>欹帆侧柁入波涛，撇漩捎濆无险阻。朝发白帝暮江陵， 
<br>顷来目击信有征。瞿塘漫天虎须怒，归州长年行最能。 
<br>此乡之人气量窄，误竞南风疏北客。若道土无英俊才， 
<br>何得山有屈原宅。
<br>
<br>
<br>
<br>&nbsp;&nbsp; 卷221_17 【寄裴施州（裴冕坐李辅国贬施州刺史）】杜甫 
<br>
<br>廊庙之具裴施州，宿昔一逢无此流。金钟大镛在东序， 
<br>冰壶玉衡悬清秋。自从相遇感多病，三岁为客宽边愁。 
<br>尧有四岳明至理，汉二千石真分忧。几度寄书白盐北， 
<br>苦寒赠我青羔裘。霜雪回光避锦袖，龙蛇动箧蟠银钩。 
<br>紫衣使者辞复命，再拜故人谢佳政。将老已失子孙忧， 
<br>后来况接才华盛。
<br>
<br>
<br>
<br>&nbsp;&nbsp; 卷221_18 【郑典设自施州归】杜甫 
<br>
<br>吾怜荥阳秀，冒暑初有适。名贤慎所出，不肯妄行役。 
<br>旅兹殊俗远，竟以屡空迫。南谒裴施州，气合无险僻。 
<br>攀援悬根木，登顿入天石。青山自一川，城郭洗忧戚。 
<br>听子话此邦，令我心悦怿。其俗则纯朴，不知有主客。 
<br>温温诸侯门，礼亦如古昔。敕厨倍常羞，杯盘颇狼藉。 
<br>时虽属丧乱，事贵赏匹敌。中宵惬良会，裴郑非远戚。 
<br>群书一万卷，博涉供务隙。他日辱银钩，森疏见矛戟。 
<br>倒屣喜旋归，画地求所历。乃闻风土质，又重田畴辟。 
<br>刺史似寇恂，列郡宜竞惜。北风吹瘴疠，羸老思散策。 
<br>渚拂蒹葭塞，峤穿萝茑幂。此身仗儿仆，高兴潜有激。 
<br>孟冬方首路，强饭取崖壁。叹尔疲驽骀，汗沟血不赤。 
<br>终然备外饰，驾驭何所益。我有平肩舆，前途犹准的。 
<br>翩翩入鸟道，庶脱蹉跌厄。
<br>
<br>
<br>
<br>&nbsp;&nbsp; 卷221_19 【柴门】杜甫 
<br>
<br>孤舟登瀼西，回首望两崖。东城干旱天，其气如焚柴。 
<br>长影没窈窕，馀光散唅呀。大江蟠嵌根，归海成一家。 
<br>下冲割坤轴，竦壁攒镆铘。萧飒洒秋色，氛昏霾日车。 
<br>峡门自此始，最窄容浮查。禹功翊造化，疏凿就欹斜。 
<br>巨渠决太古，众水为长蛇。风烟渺吴蜀，舟楫通盐麻。 
<br>我今远游子，飘转混泥沙。万物附本性，约身不愿奢。 
<br>茅栋盖一床，清池有馀花。浊醪与脱粟，在眼无咨嗟。 
<br>山荒人民少，地僻日夕佳。贫病固其常，富贵任生涯。 
<br>老于干戈际，宅幸蓬荜遮。石乱上云气，杉清延月华。 
<br>赏妍又分外，理惬夫何夸。足了垂白年，敢居高士差。 
<br>书此豁平昔，回首犹暮霞。
<br>
<br>
<br>
<br>&nbsp;&nbsp; 卷221_20 【贻华阳柳少府】杜甫 
<br>
<br>系马乔木间，问人野寺门。柳侯披衣笑，见我颜色温。 
<br>并坐石下堂，俯视大江奔。火云洗月露，绝壁上朝暾。 
<br>自非晓相访，触热生病根。南方六七月，出入异中原。 
<br>老少多暍死，汗逾水浆翻。俊才得之子，筋力不辞烦。 
<br>指挥当世事，语及戎马存。涕泪溅我裳，悲气排帝阍。 
<br>郁陶抱长策，义仗知者论。吾衰卧江汉，但愧识玙璠。 
<br>文章一小技，于道未为尊。起予幸斑白，因是托子孙。 
<br>俱客古信州，结庐依毁垣。相去四五里，径微山叶繁。 
<br>时危挹佳士，况免军旅喧。醉从赵女舞，歌鼓秦人盆。 
<br>子壮顾我伤，我欢兼泪痕。馀生如过鸟，故里今空村。
<br>
<br>
<br>
<br>&nbsp;&nbsp; 卷221_21 【雷】杜甫 
<br>
<br>大旱山岳燋，密云复无雨。南方瘴疠地，罹此农事苦。 
<br>封内必舞雩，峡中喧击鼓。真龙竟寂寞，土梗空俯偻。 
<br>吁嗟公私病，税敛缺不补。故老仰面啼，疮痍向谁数。 
<br>暴尪或前闻，鞭巫非稽古。请先偃甲兵，处分听人主。 
<br>万邦但各业，一物休尽取。水旱其数然，尧汤免亲睹。 
<br>上天铄金石，群盗乱豺虎。二者存一端，愆阳不犹愈。 
<br>昨宵殷其雷，风过齐万弩。复吹霾翳散，虚觉神灵聚。 
<br>气暍肠胃融，汗滋衣裳污。吾衰尤拙计，失望筑场圃。
<br>
<br>
<br>
<br>&nbsp;&nbsp; 卷221_22 【火】杜甫 
<br>
<br>楚山经月火，大旱则斯举。旧俗烧蛟龙，惊惶致雷雨。 
<br>爆嵌魑魅泣，崩冻岚阴昈。罗落沸百泓，根源皆万古。 
<br>青林一灰烬，云气无处所。入夜殊赫然，新秋照牛女。 
<br>风吹巨焰作，河棹腾烟柱。势俗焚昆仑，光弥焮洲渚。 
<br>腥至焦长蛇，声吼缠猛虎。神物已高飞，不见石与土。 
<br>尔宁要谤讟，凭此近荧侮。薄关长吏忧，甚昧至精主。 
<br>远迁谁扑灭，将恐及环堵。流汗卧江亭，更深气如缕。
<br>
<br>
<br>
<br>&nbsp;&nbsp; 卷221_23 【七月三日亭午已后较热退晚加小凉稳睡…呈元二十一曹长】杜甫 
<br>
<br>今兹商用事，馀热亦已末。衰年旅炎方，生意从此活。 
<br>亭午减汗流，北邻耐人聒。晚风爽乌匼，筋力苏摧折。 
<br>闭目逾十旬，大江不止渴。退藏恨雨师，健步闻旱魃。 
<br>园蔬抱金玉，无以供采掇。密云虽聚散，徂暑终衰歇。 
<br>前圣慎焚巫，武王亲救暍。阴阳相主客，时序递回斡。 
<br>洒落唯清秋，昏霾一空阔。萧萧紫塞雁，南向欲行列。 
<br>欻思红颜日，霜露冻阶闼。胡马挟雕弓，鸣弦不虚发。 
<br>长鈚逐狡兔，突羽当满月。惆怅白头吟，萧条游侠窟。 
<br>临轩望山阁，缥缈安可越。高人炼丹砂，未念将朽骨。 
<br>少壮迹颇疏，欢乐曾倏忽。杖藜风尘际，老丑难翦拂。 
<br>吾子得神仙，本是池中物。贱夫美一睡，烦促婴词笔。
<br>
<br>
<br>
<br>&nbsp;&nbsp; 卷221_24 【牵牛织女】杜甫 
<br>
<br>牵牛出河西，织女处其东。万古永相望，七夕谁见同。 
<br>神光意难候，此事终蒙胧。飒然精灵合，何必秋遂通。 
<br>亭亭新妆立，龙驾具曾空。世人亦为尔，祈请走儿童。 
<br>称家随丰俭，白屋达公宫。膳夫翊堂殿，鸣玉凄房栊。 
<br>曝衣遍天下，曳月扬微风。蛛丝小人态，曲缀瓜果中。 
<br>初筵裛重露，日出甘所终。嗟汝未嫁女，秉心郁忡忡。 
<br>防身动如律，竭力机杼中。虽无姑舅事，敢昧织作功。 
<br>明明君臣契，咫尺或未容。义无弃礼法，恩始夫妇恭。 
<br>小大有佳期，戒之在至公。方圆苟龃龉，丈夫多英雄。
<br>
<br>
<br>
<br>&nbsp;&nbsp; 卷221_25 【毒热寄简崔评事十六弟】杜甫 
<br>
<br>大暑运金气，荆扬不知秋。林下有塌翼，水中无行舟。 
<br>千室但扫地，闭关人事休。老夫转不乐，旅次兼百忧。 
<br>蝮蛇暮偃蹇，空床难暗投。炎宵恶明烛，况乃怀旧丘。 
<br>开襟仰内弟，执热露白头。束带负芒刺，接居成阻修。 
<br>何当清霜飞，会子临江楼。载闻大易义，讽兴诗家流。 
<br>蕴藉异时辈，检身非苟求。皇皇使臣体，信是德业优。 
<br>楚材择杞梓，汉苑归骅骝。短章达我心，理为识者筹。
<br>
<br>
<br>
<br>&nbsp;&nbsp; 卷221_26 【殿中杨监见示张旭草书图】杜甫 
<br>
<br>斯人已云亡，草圣秘难得。及兹烦见示，满目一凄恻。 
<br>悲风生微绡，万里起古色。锵锵鸣玉动，落落群松直。 
<br>连山蟠其间，溟涨与笔力。有练实先书，临池真尽墨。 
<br>俊拔为之主，暮年思转极。未知张王后，谁并百代则。 
<br>呜呼东吴精，逸气感清识。杨公拂箧笥，舒卷忘寝食。 
<br>念昔挥毫端，不独观酒德。
<br>
<br>
<br>
<br>&nbsp;&nbsp; 卷221_27 【杨监又出画鹰十二扇】杜甫 
<br>
<br>近时冯绍正，能画鸷鸟样。明公出此图，无乃传其状。 
<br>殊姿各独立，清绝心有向。疾禁千里马，气敌万人将。 
<br>忆昔骊山宫，冬移含元仗。天寒大羽猎，此物神俱王。 
<br>当时无凡材，百中皆用壮。粉墨形似间，识者一惆怅。 
<br>干戈少暇日，真骨老崖嶂。为君除狡兔，会是翻鞲上。
<br>
<br>
<br>
<br>&nbsp;&nbsp; 卷221_28 【送殿中杨监赴蜀见相公（杜鸿渐镇蜀，辟杨炎为判官）】杜甫 
<br>
<br>去水绝还波，泄云无定姿。人生在世间，聚散亦暂时。 
<br>离别重相逢，偶然岂定期。送子清秋暮，风物长年悲。 
<br>豪俊贵勋业，邦家频出师。相公镇梁益，军事无孑遗。 
<br>解榻再见今，用才复择谁。况子已高位，为郡得固辞。 
<br>难拒供给费，慎哀渔夺私。干戈未甚息，纪纲正所持。 
<br>泛舟巨石横，登陆草露滋。山门日易久，当念居者思。
<br>
<br>
<br>
<br>&nbsp;&nbsp; 卷221_29 【赠李十五丈别（李秘书文嶷）】杜甫 
<br>
<br>峡人鸟兽居，其室附层颠。下临不测江，中有万里船。 
<br>多病纷倚薄，少留改岁年。绝域谁慰怀，开颜喜名贤。 
<br>孤陋忝末亲，等级敢比肩。人生意颇合，相与襟袂连。 
<br>一日两遣仆，三日一共筵。扬论展寸心，壮笔过飞泉。 
<br>玄成美价存，子山旧业传。不闻八尺躯，常受众目怜。 
<br>且为辛苦行，盖被生事牵。北回白帝棹，南入黔阳天。 
<br>汧公制方隅，迥出诸侯先。封内如太古，时危独萧然。 
<br>清高金茎露，正直朱丝弦。昔在尧四岳，今之黄颍川。 
<br>于迈恨不同，所思无由宣。山深水增波，解榻秋露悬。 
<br>客游虽云久，主要月再圆。晨集风渚亭，醉操云峤篇。 
<br>丈夫贵知己，欢罢念归旋。
<br>
<br>
<br>
<br>&nbsp;&nbsp; 卷221_30 【西阁曝日】杜甫 
<br>
<br>凛冽倦玄冬，负暄嗜飞阁。羲和流德泽，颛顼愧倚薄。 
<br>毛发具自和，肌肤潜沃若。太阳信深仁，衰气欻有托。 
<br>欹倾烦注眼，容易收病脚。流离木杪猿，翩跹山颠鹤。 
<br>用知苦聚散，哀乐日已作。即事会赋诗，人生忽如昨。 
<br>古来遭丧乱，贤圣尽萧索。胡为将暮年，忧世心力弱。
<br>
<br>
<br>
<br>&nbsp;&nbsp; 卷221_31 【课伐木】杜甫 
<br>
<br>长夏无所为，客居课奴仆。清晨饭其腹，持斧入白谷。 
<br>青冥曾巅后，十里斩阴木。人肩四根已，亭午下山麓。 
<br>尚闻丁丁声，功课日各足。苍皮成委积，素节相照烛。 
<br>藉汝跨小篱，当仗苦虚竹。空荒咆熊罴，乳兽待人肉。 
<br>不示知禁情，岂惟干戈哭。城中贤府主，处贵如白屋。 
<br>萧萧理体净，蜂虿不敢毒。虎穴连里闾，堤防旧风俗。 
<br>泊舟沧江岸，久客慎所触。舍西崖峤壮，雷雨蔚含蓄。 
<br>墙宇资屡修，衰年怯幽独。尔曹轻执热，为我忍烦促。 
<br>秋光近青岑，季月当泛菊。报之以微寒，共给酒一斛。
<br>
<br>
<br>
<br>&nbsp;&nbsp; 卷221_32 【园人送瓜】杜甫 
<br>
<br>江间虽炎瘴，瓜熟亦不早。柏公镇夔国，滞务兹一扫。 
<br>食新先战士，共少及溪老。倾筐蒲鸽青，满眼颜色好。 
<br>竹竿接嵌窦，引注来鸟道。沈浮乱水玉，爱惜如芝草。 
<br>落刃嚼冰霜，开怀慰枯槁。许以秋蒂除，仍看小童抱。 
<br>东陵迹芜绝，楚汉休征讨。园人非故侯，种此何草草。
<br>
<br>
<br>
<br>&nbsp;&nbsp; 卷221_33 【信行远修水筒（引水筒）】杜甫 
<br>
<br>汝性不茹荤，清静仆夫内。秉心识本源，于事少滞碍。 
<br>云端水筒坼，林表山石碎。触热藉子修，通流与厨会。 
<br>往来四十里，荒险崖谷大。日曛惊未餐，貌赤愧相对。 
<br>浮瓜供老病，裂饼尝所爱。于斯答恭谨，足以殊殿最。 
<br>讵要方士符，何假将军盖。行诸直如笔，用意崎岖外。
<br>
<br>
<br>
<br>&nbsp;&nbsp; 卷221_34 【槐叶冷淘】杜甫 
<br>
<br>青青高槐叶，采掇付中厨。新面来近市，汁滓宛相俱。 
<br>入鼎资过熟，加餐愁欲无。碧鲜俱照箸，香饭兼苞芦。 
<br>经齿冷于雪，劝人投此珠。愿随金騕褭，走置锦屠苏。 
<br>路远思恐泥，兴深终不渝。献芹则小小，荐藻明区区。 
<br>万里露寒殿，开冰清玉壶。君王纳凉晚，此味亦时须。
<br>
<br>
<br>
<br>&nbsp;&nbsp; 卷221_35 【行官张望补稻畦水归】杜甫 
<br>
<br>东屯大江北，百顷平若案。六月青稻多，千畦碧泉乱。 
<br>插秧适云已，引溜加溉灌。更仆往方塘，决渠当断岸。 
<br>公私各地著，浸润无天旱。主守问家臣，分明见溪伴。 
<br>芊芊炯翠羽，剡剡生银汉。鸥鸟镜里来，关山云边看。 
<br>秋菰成黑米，精凿传白粲。玉粒足晨炊，红鲜任霞散。 
<br>终然添旅食，作苦期壮观。遗穗及众多，我仓戒滋蔓。
<br>
<br>
<br>
<br>&nbsp;&nbsp; 卷221_36 【催宗文树鸡栅】杜甫 
<br>
<br>吾衰怯行迈，旅次展崩迫。愈风传乌鸡，秋卵方漫吃。 
<br>自春生成者，随母向百翮。驱趁制不禁，喧呼山腰宅。 
<br>课奴杀青竹，终日憎赤帻。蹋藉盘案翻，塞蹊使之隔。 
<br>墙东有隙地，可以树高栅。避热时来归，问儿所为迹。 
<br>织笼曹其内，令人不得掷。稀间可突过，觜爪还污席。 
<br>我宽蝼蚁遭，彼免狐貉厄。应宜各长幼，自此均勍敌。 
<br>笼栅念有修，近身见损益。明明领处分，一一当剖析。 
<br>不昧风雨晨，乱离减忧戚。其流则凡鸟，其气心匪石。 
<br>倚赖穷岁晏，拨烦去冰释。未似尸乡翁，拘留盖阡陌。
<br>
<br>
<br>
<br>&nbsp;&nbsp; 卷221_37 【园官送菜】杜甫 
<br>
<br>清晨蒙菜把，常荷地主恩。守者愆实数，略有其名存。 
<br>苦苣刺如针，马齿叶亦繁。青青嘉蔬色，埋没在中园。 
<br>园吏未足怪，世事固堪论。呜呼战伐久，荆棘暗长原。 
<br>乃知苦苣辈，倾夺蕙草根。小人塞道路，为态何喧喧。 
<br>又如马齿盛，气拥葵荏昏。点染不易虞，丝麻杂罗纨。 
<br>一经器物内，永挂粗刺痕。志士采紫芝，放歌避戎轩。 
<br>畦丁负笼至，感动百虑端。
<br>
<br>
<br>
<br>&nbsp;&nbsp; 卷221_38 【上后园山脚】杜甫 
<br>
<br>朱夏热所婴，清旭步北林。小园背高冈，挽葛上崎崟。 
<br>旷望延驻目，飘摇散疏襟。潜鳞恨水壮，去翼依云深。 
<br>勿谓地无疆，劣于山有阴。石榞遍天下，水陆兼浮沈。 
<br>自我登陇首，十年经碧岑。剑门来巫峡，薄倚浩至今。 
<br>故园暗戎马，骨肉失追寻。时危无消息，老去多归心。 
<br>志士惜白日，久客藉黄金。敢为苏门啸，庶作梁父吟。
<br>
<br>
<br>
<br>&nbsp;&nbsp; 卷221_39 【驱竖子摘苍耳（即卷耳）】杜甫 
<br>
<br>江上秋已分，林中瘴犹剧。畦丁告劳苦，无以供日夕。 
<br>蓬莠独不焦，野蔬暗泉石。卷耳况疗风，童儿且时摘。 
<br>侵星驱之去，烂熳任远适。放筐亭午际，洗剥相蒙幂。 
<br>登床半生熟，下箸还小益。加点瓜薤间，依稀橘奴迹。 
<br>乱世诛求急，黎民糠籺窄。饱食复何心，荒哉膏粱客。 
<br>富家厨肉臭，战地骸骨白。寄语恶少年，黄金且休掷。
<br>
<br>
<br>
<br>&nbsp;&nbsp; 卷221_40 【秋行官张望督促东渚耗稻向毕清晨遣女奴阿稽竖子…往问】杜甫 
<br>
<br>东渚雨今足，伫闻粳稻香。上天无偏颇，蒲稗各自长。 
<br>人情见非类，田家戒其荒。功夫竞搰搰，除草置岸旁。 
<br>谷者命之本，客居安可忘。青春具所务，勤垦免乱常。 
<br>吴牛力容易，并驱动莫当。丰苗亦已穊，云水照方塘。 
<br>有生固蔓延，静一资堤防。督领不无人，提携颇在纲。 
<br>荆扬风土暖，肃肃候微霜。尚恐主守疏，用心未甚臧。 
<br>清朝遣婢仆，寄语逾崇冈。西成聚必散，不独陵我仓。 
<br>岂要仁里誉，感此乱世忙。北风吹蒹葭，蟋蟀近中堂。 
<br>荏苒百工休，郁纡迟暮伤。
<br>
<br>
<br>
<br>&nbsp;&nbsp; 卷221_41 【阻雨不得归瀼西甘林】杜甫 
<br>
<br>三伏适已过，骄阳化为霖。欲归瀼西宅，阻此江浦深。 
<br>坏舟百版坼，峻岸复万寻。篙工初一弃，恐泥劳寸心。 
<br>伫立东城隅，怅望高飞禽。草堂乱悬圃，不隔昆仑岑。 
<br>昏浑衣裳外，旷绝同层阴。园甘长成时，三寸如黄金。 
<br>诸侯旧上计，厥贡倾千林。邦人不足重，所迫豪吏侵。 
<br>客居暂封殖，日夜偶瑶琴。虚徐五株态，侧塞烦胸襟。 
<br>焉得辍两足，杖藜出岖嶔。条流数翠实，偃息归碧浔。 
<br>拂拭乌皮几，喜闻樵牧音。令儿快搔背，脱我头上簪。
<br>
<br>
<br>
<br>&nbsp;&nbsp; 卷221_42 【雨】杜甫 
<br>
<br>峡云行清晓，烟雾相裴回。风吹苍江树，雨洒石壁来。 
<br>凄凄生馀寒，殷殷兼出雷。白谷变气候，朱炎安在哉。 
<br>高鸟湿不下，居人门未开。楚宫久已灭，幽佩为谁哀。 
<br>侍臣书王梦，赋有冠古才。冥冥翠龙驾，多自巫山台。
<br>
<br>
<br>
<br>&nbsp;&nbsp; 卷221_43 【雨二首】杜甫 
<br>
<br>青山澹无姿，白露谁能数。片片水上云，萧萧沙中雨。 
<br>殊俗状巢居，曾台俯风渚。佳客适万里，沈思情延伫。 
<br>挂帆远色外，惊浪满吴楚。久阴蛟螭出，寇盗复几许。
<br>
<br>空山中宵阴，微冷先枕席。回风起清曙，万象萋已碧。 
<br>落落出岫云，浑浑倚天石。日假何道行，雨含长江白。 
<br>连樯荆州船，有士荷矛戟。南防草镇惨，沾湿赴远役。 
<br>群盗下辟山，总戎备强敌。水深云光廓，鸣橹各有适。 
<br>渔艇息悠悠，夷歌负樵客。留滞一老翁，书时记朝夕。
<br>
<br>
<br>
<br>&nbsp;&nbsp; 卷221_44 【晚登瀼上堂】杜甫 
<br>
<br>故跻瀼岸高，颇免崖石拥。开襟野堂豁，系马林花动。 
<br>雉堞粉如云，山田麦无垄。春气晚更生，江流静犹涌。 
<br>四序婴我怀，群盗久相踵。黎民困逆节，天子渴垂拱。 
<br>所思注东北，深峡转修耸。衰老自成病，郎官未为冗。 
<br>凄其望吕葛，不复梦周孔。济世数向时，斯人各枯冢。 
<br>楚星南天黑，蜀月西雾重。安得随鸟翎，迫此惧将恐。
<br>
<br>
<br>
<br>&nbsp;&nbsp; 卷221_45 【又上后园山脚】杜甫 
<br>
<br>昔我游山东，忆戏东岳阳。穷秋立日观，矫首望八荒。 
<br>朱崖著毫发，碧海吹衣裳。蓐收困用事，玄冥蔚强梁。 
<br>逝水自朝宗，镇名各其方。平原独憔悴，农力废耕桑。 
<br>非关风露凋，曾是戍役伤。于时国用富，足以守边疆。 
<br>朝廷任猛将，远夺戎虏场。到今事反覆，故老泪万行。 
<br>龟蒙不复见，况乃怀旧乡。肺萎属久战，骨出热中肠。 
<br>忧来杖匣剑，更上林北冈。瘴毒猿鸟落，峡干南日黄。 
<br>秋风亦已起，江汉始如汤。登高欲有往，荡析川无梁。 
<br>哀彼远征人，去家死路旁。不及祖父茔，累累冢相当。
<br>
<br>
<br>
<br>&nbsp;&nbsp; 卷221_46 【雨】杜甫 
<br>
<br>山雨不作泥，江云薄为雾。晴飞半岭鹤，风乱平沙树。 
<br>明灭洲景微，隐见岩姿露。拘闷出门游，旷绝经目趣。 
<br>消中日伏枕，卧久尘及屦。岂无平肩舆，莫辨望乡路。 
<br>兵戈浩未息，蛇虺反相顾。悠悠边月破，郁郁流年度。 
<br>针灸阻朋曹，糠籺对童孺。一命须屈色，新知渐成故。 
<br>穷荒益自卑，飘泊欲谁诉。尪羸愁应接，俄顷恐违迕。 
<br>浮俗何万端，幽人有独步。庞公竟独往，尚子终罕遇。 
<br>宿留洞庭秋，天寒潇湘素。杖策可入舟，送此齿发暮。
<br>
<br>
<br>
<br>&nbsp;&nbsp; 卷221_47 【甘林】杜甫 
<br>
<br>舍舟越西冈，入林解我衣。青刍适马性，好鸟知人归。 
<br>晨光映远岫，夕露见日晞。迟暮少寝食，清旷喜荆扉。 
<br>经过倦俗态，在野无所违。试问甘藜藿，未肯羡轻肥。 
<br>喧静不同科，出处各天机。勿矜朱门是，陋此白屋非。 
<br>明朝步邻里，长老可以依。时危赋敛数，脱粟为尔挥。 
<br>相携行豆田，秋花霭菲菲。子实不得吃，货市送王畿。 
<br>尽添军旅用，迫此公家威。主人长跪问，戎马何时稀。 
<br>我衰易悲伤，屈指数贼围。劝其死王命，慎莫远奋飞。
<br>
<br>
<br>
<br>&nbsp;&nbsp; 卷221_48 【雨】杜甫 
<br>
<br>行云递崇高，飞雨霭而至。潺潺石间溜，汩汩松上驶。 
<br>亢阳乘秋热，百谷皆已弃。皇天德泽降，焦卷有生意。 
<br>前雨伤卒暴，今雨喜容易。不可无雷霆，间作鼓增气。 
<br>佳声达中宵，所望时一致。清霜九月天，仿佛见滞穗。 
<br>郊扉及我私，我圃日苍翠。恨无抱瓮力，庶减临江费。
<br>
<br>
<br>
<br>&nbsp;&nbsp; 卷221_49 【种莴苣】杜甫 
<br>
<br>阴阳一错乱，骄蹇不复理。枯旱于其中，炎方惨如毁。 
<br>植物半蹉跎，嘉生将已矣。云雷欻奔命，师伯集所使。 
<br>指麾赤白日，澒洞青光起。雨声先已风，散足尽西靡。 
<br>山泉落沧江，霹雳犹在耳。终朝纡飒沓，信宿罢潇洒。 
<br>堂下可以畦，呼童对经始。苣兮蔬之常，随事艺其子。 
<br>破块数席间，荷锄功易止。两旬不甲坼，空惜埋泥滓。 
<br>野苋迷汝来，宗生实于此。此辈岂无秋，亦蒙寒露委。 
<br>翻然出地速，滋蔓户庭毁。因知邪干正，掩抑至没齿。 
<br>贤良虽得禄，守道不封己。拥塞败芝兰，众多盛荆杞。 
<br>中园陷萧艾，老圃永为耻。登于白玉盘，藉以如霞绮。 
<br>苋也无所施，胡颜入筐篚。
<br>
<br>
<br>
<br>&nbsp;&nbsp; 卷221_50 【暇日小园散病，将种秋菜，督勒耕牛，兼书触目】杜甫 
<br>
<br>不爱入州府，畏人嫌我真。及乎归茅宇，旁舍未曾嗔。 
<br>老病忌拘束，应接丧精神。江村意自放，林木心所欣。 
<br>秋耕属地湿，山雨近甚匀。冬菁饭之半，牛力晚来新。 
<br>深耕种数亩，未甚后四邻。嘉蔬既不一，名数颇具陈。 
<br>荆巫非苦寒，采撷接青春。飞来两白鹤，暮啄泥中芹。 
<br>雄者左翮垂，损伤已露筋。一步再流血，尚经矰缴勤。 
<br>三步六号叫，志屈悲哀频。鸾皇不相待，侧颈诉高旻。 
<br>杖藜俯沙渚，为汝鼻酸辛。
<br>
<br>
<br>
<br>
<br>
<br>
<br>&nbsp;&nbsp;卷222_1 【八哀诗·赠司空王公思礼】杜甫 
<br>
<br>司空出东夷，童稚刷劲翮。追随燕蓟儿，颖锐物不隔。 
<br>服事哥舒翰，意无流沙碛。未甚拔行间，犬戎大充斥。 
<br>短小精悍姿，屹然强寇敌。贯穿百万众，出入由咫尺。 
<br>马鞍悬将首，甲外控鸣镝。洗剑青海水，刻铭天山石。 
<br>九曲非外蕃，其王转深壁。飞兔不近驾，鸷鸟资远击。 
<br>晓达兵家流，饱闻春秋癖。胸襟日沈静，肃肃自有适。 
<br>潼关初溃散，万乘犹辟易。偏裨无所施，元帅见手格。 
<br>太子入朔方，至尊狩梁益。胡马缠伊洛，中原气甚逆。 
<br>肃宗登宝位，塞望势敦迫。公时徒步至，请罪将厚责。 
<br>际会清河公，间道传玉册。天王拜跪毕，谠议果冰释。 
<br>翠华卷飞雪，熊虎亘阡陌。屯兵凤凰山，帐殿泾渭辟。 
<br>金城贼咽喉，诏镇雄所搤。禁暴清无双，爽气春淅沥。 
<br>巷有从公歌，野多青青麦。及夫哭庙后，复领太原役。 
<br>恐惧禄位高，怅望王土窄。不得见清时，呜呼就窀穸。 
<br>永系五湖舟，悲甚田横客。千秋汾晋间，事与云水白。 
<br>昔观文苑传，岂述廉蔺绩。嗟嗟邓大夫，士卒终倒戟。
<br>
<br>
<br>&nbsp;&nbsp; 卷222_2 【八哀诗·故司徒李公光弼】杜甫 
<br>
<br>司徒天宝末，北收晋阳甲。胡骑攻吾城，愁寂意不惬。 
<br>人安若泰山，蓟北断右胁。朔方气乃苏，黎首见帝业。 
<br>二宫泣西郊，九庙起颓压。未散河阳卒，思明伪臣妾。 
<br>复自碣石来，火焚乾坤猎。高视笑禄山，公又大献捷。 
<br>异王册崇勋，小敌信所怯。拥兵镇河汴，千里初妥帖。 
<br>青蝇纷营营，风雨秋一叶。内省未入朝，死泪终映睫。 
<br>大屋去高栋，长城扫遗堞。平生白羽扇，零落蛟龙匣。 
<br>雅望与英姿，恻怆槐里接。三军晦光彩，烈士痛稠叠。 
<br>直笔在史臣，将来洗箱箧。吾思哭孤冢，南纪阻归楫。 
<br>扶颠永萧条，未济失利涉。疲苶竟何人，洒涕巴东峡。
<br>
<br>
<br>
<br>&nbsp;&nbsp; 卷222_3 【八哀诗·赠左仆射郑国公严公武】杜甫 
<br>
<br>郑公瑚琏器，华岳金天晶。昔在童子日，已闻老成名。 
<br>嶷然大贤后，复见秀骨清。开口取将相，小心事友生。 
<br>阅书百纸尽，落笔四座惊。历职匪父任，嫉邪常力争。 
<br>汉仪尚整肃，胡骑忽纵横。飞传自河陇，逢人问公卿。 
<br>不知万乘出，雪涕风悲鸣。受词剑阁道，谒帝萧关城。 
<br>寂寞云台仗，飘飖沙塞旌。江山少使者，笳鼓凝皇情。 
<br>壮士血相视，忠臣气不平。密论贞观体，挥发岐阳征。 
<br>感激动四极，联翩收二京。西郊牛酒再，原庙丹青明。 
<br>匡汲俄宠辱，卫霍竟哀荣。四登会府地，三掌华阳兵。 
<br>京兆空柳色，尚书无履声。群乌自朝夕，白马休横行。 
<br>诸葛蜀人爱，文翁儒化成。公来雪山重，公去雪山轻。 
<br>记室得何逊，韬钤延子荆。四郊失壁垒，虚馆开逢迎。 
<br>堂上指图画，军中吹玉笙。岂无成都酒，忧国只细倾。 
<br>时观锦水钓，问俗终相并。意待犬戎灭，人藏红粟盈。 
<br>以兹报主愿，庶或裨世程。炯炯一心在，沉沉二竖婴。 
<br>颜回竟短折，贾谊徒忠贞。飞旐出江汉，孤舟轻荆衡。 
<br>虚无马融笛，怅望龙骧茔。空馀老宾客，身上愧簪缨。
<br>
<br>
<br>
<br>&nbsp;&nbsp; 卷222_4 【八哀诗·赠太子太师汝阳郡王琎】杜甫 
<br>
<br>汝阳让帝子，眉宇真天人。虬须似太宗，色映塞外春。 
<br>往者开元中，主恩视遇频。出入独非时，礼异见群臣。 
<br>爱其谨洁极，倍此骨肉亲。从容听朝后，或在风雪晨。 
<br>忽思格猛兽，苑囿腾清尘。羽旗动若一，万马肃駪駪。 
<br>诏王来射雁，拜命已挺身。箭出飞鞚内，上又回翠麟。 
<br>翻然紫塞翮，下拂明月轮。胡人虽获多，天笑不为新。 
<br>王每中一物，手自与金银。袖中谏猎书，扣马久上陈。 
<br>竟无衔橛虞，圣聪矧多仁。官免供给费，水有在藻鳞。 
<br>匪唯帝老大，皆是王忠勤。晚年务置醴，门引申白宾。 
<br>道大容无能，永怀侍芳茵。好学尚贞烈，义形必沾巾。 
<br>挥翰绮绣扬，篇什若有神。川广不可溯，墓久狐兔邻。 
<br>宛彼汉中郡，文雅见天伦。何以开我悲，泛舟俱远津。 
<br>温温昔风味，少壮已书绅。旧游易磨灭，衰谢增酸辛。
<br>
<br>
<br>
<br>&nbsp;&nbsp; 卷222_5 【八哀诗·赠秘书监江夏李公邕】杜甫 
<br>
<br>长啸宇宙间，高才日陵替。古人不可见，前辈复谁继。 
<br>忆昔李公存，词林有根柢。声华当健笔，洒落富清制。 
<br>风流散金石，追琢山岳锐。情穷造化理，学贯天人际。 
<br>干谒走其门，碑版照四裔。各满深望还，森然起凡例。 
<br>萧萧白杨路，洞彻宝珠惠。龙宫塔庙涌，浩劫浮云卫。 
<br>宗儒俎豆事，故吏去思计。眄睐已皆虚，跋涉曾不泥。 
<br>向来映当时，岂独劝后世。丰屋珊瑚钩，骐驎织成罽。 
<br>紫骝随剑几，义取无虚岁。分宅脱骖间，感激怀未济。 
<br>众归赒给美，摆落多藏秽。独步四十年，风听九皋唳。 
<br>呜呼江夏姿，竟掩宣尼袂。往者武后朝，引用多宠嬖。 
<br>否臧太常议，面折二张势。衰俗凛生风，排荡秋旻霁。 
<br>忠贞负冤恨，宫阙深旒缀。放逐早联翩，低垂困炎厉。 
<br>日斜鵩鸟入，魂断苍梧帝。荣枯走不暇，星驾无安税。 
<br>几分汉廷竹，夙拥文侯篲。终悲洛阳狱，事近小臣敝。 
<br>祸阶初负谤，易力何深哜。伊昔临淄亭，酒酣托末契。 
<br>重叙东都别，朝阴改轩砌。论文到崔苏，指尽流水逝。 
<br>近伏盈川雄，未甘特进丽。是非张相国，相扼一危脆。 
<br>争名古岂然，键捷欻不闭。例及吾家诗，旷怀扫氛翳。 
<br>慷慨嗣真作，咨嗟玉山桂。钟律俨高悬，鲲鲸喷迢递。 
<br>坡陀青州血，芜没汶阳瘗。哀赠竟萧条，恩波延揭厉。 
<br>子孙存如线，旧客舟凝滞。君臣尚论兵，将帅接燕蓟。 
<br>朗吟六公篇，忧来豁蒙蔽。
<br>
<br>
<br>
<br>&nbsp;&nbsp; 卷222_6 【八哀诗·故秘书少监武功苏公源明】杜甫 
<br>
<br>武功少也孤，徒步客徐兖。读书东岳中，十载考坟典。 
<br>时下莱芜郭，忍饥浮云巘。负米晚为身，每食脸必泫。 
<br>夜字照爇薪，垢衣生碧藓。庶以勤苦志，报兹劬劳显。 
<br>学蔚醇儒姿，文包旧史善。洒落辞幽人，归来潜京辇。 
<br>射君东堂策，宗匠集精选。制可题未干，乙科已大阐。 
<br>文章日自负，吏禄亦累践。晨趋阊阖内，足蹋宿昔趼。 
<br>一麾出守还，黄屋朔风卷。不暇陪八骏，虏庭悲所遣。 
<br>平生满尊酒，断此朋知展。忧愤病二秋，有恨石可转。 
<br>肃宗复社稷，得无逆顺辨。范晔顾其儿，李斯忆黄犬。 
<br>秘书茂松意，溟涨本末浅。青荧芙蓉剑，犀兕岂独剸。 
<br>反为后辈亵，予实苦怀缅。煌煌斋房芝，事绝万手搴。 
<br>垂之俟来者，正始征劝勉。不要悬黄金，胡为投乳rP。 
<br>结交三十载，吾与谁游衍。荥阳复冥莫，罪罟已横罥。 
<br>呜呼子逝日，始泰则终蹇。长安米万钱，凋丧尽馀喘。 
<br>战伐何当解，归帆阻清沔。尚缠漳水疾，永负蒿里饯。
<br>
<br>
<br>
<br>&nbsp;&nbsp; 卷222_7 【八哀诗·故著作郎贬台州司户荥阳郑公虔】杜甫 
<br>
<br>鶢鶋至鲁门，不识钟鼓飨。孔翠望赤霄，愁思雕笼养。 
<br>荥阳冠众儒，早闻名公赏。地崇士大夫，况乃气精爽。 
<br>天然生知姿，学立游夏上。神农极阙漏，黄石愧师长。 
<br>药纂西极名，兵流指诸掌。贯穿无遗恨，荟蕞何技痒。 
<br>圭臬星经奥，虫篆丹青广。子云窥未遍，方朔谐太枉。 
<br>神翰顾不一，体变钟兼两。文传天下口，大字犹在榜。 
<br>昔献书画图，新诗亦俱往。沧洲动玉陛，宣鹤误一响。 
<br>三绝自御题，四方尤所仰。嗜酒益疏放，弹琴视天壤。 
<br>形骸实土木，亲近唯几杖。未曾寄官曹，突兀倚书幌。 
<br>晚就芸香阁，胡尘昏坱莽。反覆归圣朝，点染无涤荡。 
<br>老蒙台州掾，泛泛浙江桨。覆穿四明雪，饥拾楢溪橡。 
<br>空闻紫芝歌，不见杏坛丈。天长眺东南，秋色馀魍魉。 
<br>别离惨至今，斑白徒怀曩。春深秦山秀，叶坠清渭朗。 
<br>剧谈王侯门，野税林下鞅。操纸终夕酣，时物集遐想。 
<br>词场竟疏阔，平昔滥吹奖。百年见存殁，牢落吾安放。 
<br>萧条阮咸在，出处同世网。他日访江楼，含凄述飘荡。
<br>
<br>
<br>
<br>&nbsp;&nbsp; 卷222_8 【八哀诗·故右仆射相国张公九龄】杜甫 
<br>
<br>相国生南纪，金璞无留矿。仙鹤下人间，独立霜毛整。 
<br>矫然江海思，复与云路永。寂寞想土阶，未遑等箕颍。 
<br>上君白玉堂，倚君金华省。碣石岁峥嵘，天地日蛙黾。 
<br>退食吟大庭，何心记榛梗。骨惊畏曩哲，鬒变负人境。 
<br>虽蒙换蝉冠，右地恧多幸。敢忘二疏归，痛迫苏耽井。 
<br>紫绶映暮年，荆州谢所领。庾公兴不浅，黄霸镇每静。 
<br>宾客引调同，讽咏在务屏。诗罢地有馀，篇终语清省。 
<br>一阳发阴管，淑气含公鼎。乃知君子心，用才文章境。 
<br>散帙起翠螭，倚薄巫庐并。绮丽玄晖拥，笺诔任昉骋。 
<br>自我一家则，未缺只字警。千秋沧海南，名系朱鸟影。 
<br>归老守故林，恋阙悄延颈。波涛良史笔，芜绝大庾岭。 
<br>向时礼数隔，难上请。再读徐孺碑，犹思理烟艇。
<br>
<br>
<br>
<br>&nbsp;&nbsp; 卷222_9 【写怀二首】杜甫 
<br>
<br>劳生共乾坤，何处异风俗。冉冉自趋竞，行行见羁束。 
<br>无贵贱不悲，无富贫亦足。万古一骸骨，邻家递歌哭。 
<br>鄙夫到巫峡，三岁如转烛。全命甘留滞，忘情任荣辱。 
<br>朝班及暮齿，日给还脱粟。编蓬石城东，采药山北谷。 
<br>用心霜雪间，不必条蔓绿。非关故安排，曾是顺幽独。 
<br>达士如弦直，小人似钩曲。曲直我不知，负暄候樵牧。
<br>
<br>夜深坐南轩，明月照我膝。惊风翻河汉，梁栋已出日。 
<br>群生各一宿，飞动自俦匹。吾亦驱其儿，营营为私实。 
<br>天寒行旅稀，岁暮日月疾。荣名忽中人，世乱如虮虱。 
<br>古者三皇前，满腹志愿毕。胡为有结绳，陷此胶与漆。 
<br>祸首燧人氏，厉阶董狐笔。君看灯烛张，转使飞蛾密。 
<br>放神八极外，俯仰俱萧瑟。终契如往还，得匪合仙术。
<br>
<br>
<br>
<br>&nbsp;&nbsp; 卷222_10 【可叹】杜甫 
<br>
<br>天上浮云如白衣，斯须改变如苍狗。古往今来共一时， 
<br>人生万事无不有。近者抉眼去其夫，河东女儿身姓柳。 
<br>丈夫正色动引经，酆城客子王季友。群书万卷常暗诵， 
<br>孝经一通看在手。贫穷老瘦家卖屐，好事就之为携酒。 
<br>豫章太守高帝孙，引为宾客敬颇久。闻道三年未曾语， 
<br>小心恐惧闭其口。太守得之更不疑，人生反覆看亦丑。 
<br>明月无瑕岂容易，紫气郁郁犹冲斗。时危可仗真豪俊， 
<br>二人得置君侧否。太守顷者领山南，邦人思之比父母。 
<br>王生早曾拜颜色，高山之外皆培塿。用为羲和天为成， 
<br>用平水土地为厚。王也论道阻江湖，李也丞疑旷前后。 
<br>死为星辰终不灭，致君尧舜焉肯朽。吾辈碌碌饱饭行， 
<br>风后力牧长回首。
<br>
<br>
<br>
<br>&nbsp;&nbsp; 卷222_11 【观公孙大娘弟子舞剑器行】杜甫 
<br>
<br>昔有佳人公孙氏，一舞剑气动四方。观者如山色沮丧， 
<br>天地为之久低昂。z8如羿射九日落，矫如群帝骖龙翔。
<br>来如雷霆收震怒，罢如江海凝清光。绛唇珠袖两寂寞， 
<br>况有弟子传芬芳。临颍美人在白帝，妙舞此曲神扬扬。 
<br>与余问答既有以，感时抚事增惋伤。先帝侍女八千人， 
<br>公孙剑器初第一。五十年间似反掌，风尘倾动昏王室。 
<br>梨园子弟散如烟，女乐馀姿映寒日。金粟堆南木已拱， 
<br>瞿唐石城草萧瑟。玳筵急管曲复终，乐极哀来月东出。 
<br>老夫不知其所往，足茧荒山转愁疾。
<br>
<br>
<br>
<br>&nbsp;&nbsp; 卷222_17 【往在】杜甫 
<br>
<br>往在西京日，胡来满彤宫。中宵焚九庙，云汉为之红。 
<br>解瓦飞十里，繐帷纷曾空。疚心惜木主，一一灰悲风。 
<br>合昏排铁骑，清旭散锦eL。贼臣表逆节，相贺以成功。 
<br>是时妃嫔戮，连为粪土丛。当宁陷玉座，白间剥画虫。 
<br>不知二圣处，私泣百岁翁。车驾既云还，楹桷欻穹崇。 
<br>故老复涕泗，祠官树椅桐。宏壮不如初，已见帝力雄。 
<br>前春礼郊庙，祀事亲圣躬。微躯忝近臣，景从陪群公。 
<br>登阶捧玉册，峨冕耿金钟。侍祠恧先露，掖垣迩濯龙。 
<br>天子惟孝孙，五云起九重。镜奁换粉黛，翠羽犹葱胧。 
<br>前者厌羯胡，后来遭犬戎。俎豆腐膻肉，罘罳行角弓。 
<br>安得自西极，申命空山东。尽驱诣阙下，士庶塞关中。 
<br>主将晓逆顺，元元归始终。一朝自罪己，万里车书通。 
<br>锋镝供锄犁，征戍听所从。冗官各复业，土著还力农。 
<br>君臣节俭足，朝野欢呼同。中兴似国初，继体如太宗。 
<br>端拱纳谏诤，和风日冲融。赤墀樱桃枝，隐映银丝笼。 
<br>千春荐陵寝，永永垂无穷。京都不再火，泾渭开愁容。 
<br>归号故松柏，老去苦飘蓬。
<br>
<br>
<br>
<br>&nbsp;&nbsp; 卷222_18 【昔游】杜甫 
<br>
<br>昔者与高李，晚登单父台。寒芜际碣石，万里风云来。 
<br>桑柘叶如雨，飞藿去裴回。清霜大泽冻，禽兽有馀哀。 
<br>是时仓廪实，洞达寰区开。猛士思灭胡，将帅望三台。 
<br>君王无所惜，驾驭英雄材。幽燕盛用武，供给亦劳哉。 
<br>吴门转粟帛，泛海陵蓬莱。肉食三十万，猎射起黄埃。 
<br>隔河忆长眺，青岁已摧颓。不及少年日，无复故人杯。 
<br>赋诗独流涕，乱世想贤才。有能市骏骨，莫恨少龙媒。 
<br>商山议得失，蜀主脱嫌猜。吕尚封国邑，傅说已盐梅。 
<br>景晏楚山深，水鹤去低回。庞公任本性，携子卧苍苔。
<br>
<br>
<br>
<br>&nbsp;&nbsp; 卷222_19 【壮游】杜甫 
<br>
<br>往昔十四五，出游翰墨场。斯文崔魏徒，以我似班扬。 
<br>七龄思即壮，开口咏凤凰。九龄书大字，有作成一囊。 
<br>性豪业嗜酒，嫉恶怀刚肠。脱略小时辈，结交皆老苍。 
<br>饮酣视八极，俗物都茫茫。东下姑苏台，已具浮海航。 
<br>到今有遗恨，不得穷扶桑。王谢风流远，阖庐丘墓荒。 
<br>剑池石壁仄，长洲荷芰香。嵯峨阊门北，清庙映回塘。 
<br>每趋吴太伯，抚事泪浪浪。枕戈忆勾践，渡浙想秦皇。 
<br>蒸鱼闻匕首，除道哂要章。越女天下白，鉴湖五月凉。 
<br>剡溪蕴秀异，欲罢不能忘。归帆拂天姥，中岁贡旧乡。 
<br>气劘屈贾垒，目短曹刘墙。忤下考功第，独辞京尹堂。 
<br>放荡齐赵间，裘马颇清狂。春歌丛台上，冬猎青丘旁。 
<br>呼鹰皂枥林，逐兽云雪冈。射飞曾纵鞚，引臂落鹙鶬。 
<br>苏侯据鞍喜，忽如携葛强。快意八九年，西归到咸阳。 
<br>许与必词伯，赏游实贤王。曳裾置醴地，奏赋入明光。 
<br>天子废食召，群公会轩裳。脱身无所爱，痛饮信行藏。 
<br>黑貂不免敝，斑鬓兀称觞。杜曲晚耆旧，四郊多白杨。 
<br>坐深乡党敬，日觉死生忙。朱门任倾夺，赤族迭罹殃。 
<br>国马竭粟豆，官鸡输稻粱。举隅见烦费，引古惜兴亡。 
<br>河朔风尘起，岷山行幸长。两宫各警跸，万里遥相望。 
<br>崆峒杀气黑，少海旌旗黄。禹功亦命子，涿鹿亲戎行。 
<br>翠华拥英岳，螭虎啖豺狼。爪牙一不中，胡兵更陆梁。 
<br>大军载草草，凋瘵满膏肓。备员窃补衮，忧愤心飞扬。 
<br>上感九庙焚，下悯万民疮。斯时伏青蒲，廷争守御床。 
<br>君辱敢爱死，赫怒幸无伤。圣哲体仁恕，宇县复小康。 
<br>哭庙灰烬中，鼻酸朝未央。小臣议论绝，老病客殊方。 
<br>郁郁苦不展，羽翮困低昂。秋风动哀壑，碧蕙捐微芳。 
<br>之推避赏从，渔父濯沧浪。荣华敌勋业，岁暮有严霜。 
<br>吾观鸱夷子，才格出寻常。群凶逆未定，侧伫英俊翔。
<br>
<br>
<br>
<br>&nbsp;&nbsp; 卷222_20 【遣怀】杜甫 
<br>
<br>昔我游宋中，惟梁孝王都。名今陈留亚，剧则贝魏俱。 
<br>邑中九万家，高栋照通衢。舟车半天下，主客多欢娱。 
<br>白刃雠不义，黄金倾有无。杀人红尘里，报答在斯须。 
<br>忆与高李辈，论交入酒垆。两公壮藻思，得我色敷腴。 
<br>气酣登吹台，怀古视平芜。芒砀云一去，雁鹜空相呼。 
<br>先帝正好武，寰海未凋枯。猛将收西域，长戟破林胡。 
<br>百万攻一城，献捷不云输。组练弃如泥，尺土负百夫。 
<br>拓境功未已，元和辞大炉。乱离朋友尽，合沓岁月徂。 
<br>吾衰将焉托，存殁再呜呼。萧条益堪愧，独在天一隅。 
<br>乘黄已去矣，凡马徒区区。不复见颜鲍，系舟卧荆巫。 
<br>临餐吐更食，常恐违抚孤。
<br>
<br>
<br>
<br>&nbsp;&nbsp; 卷222_21 【同元使君舂陵行】杜甫 
<br>
<br>遭乱发尽白，转衰病相婴。沈绵盗贼际，狼狈江汉行。 
<br>叹时药力薄，为客羸瘵成。吾人诗家秀，博采世上名。 
<br>粲粲元道州，前圣畏后生。观乎舂陵作，欻见俊哲情。 
<br>复览贼退篇，结也实国桢。贾谊昔流恸，匡衡常引经。 
<br>道州忧黎庶，词气浩纵横。两章对秋月，一字偕华星。 
<br>致君唐虞际，纯朴忆大庭。何时降玺书，用尔为丹青。 
<br>狱讼永衰息，岂唯偃甲兵。凄恻念诛求，薄敛近休明。 
<br>乃知正人意，不苟飞长缨。凉飙振南岳，之子宠若惊。 
<br>色阻金印大，兴含沧浪清。我多长卿病，日夕思朝廷。 
<br>肺枯渴太甚，漂泊公孙城。呼儿具纸笔，隐几临轩楹。 
<br>作诗呻吟内，墨澹字欹倾。感彼危苦词，庶几知者听。
<br>
<br>
<br>
<br>&nbsp;&nbsp; 卷222_22 【李潮八分小篆歌】杜甫 
<br>
<br>苍颉鸟迹既茫昧，字体变化如浮云。陈仓石鼓又已讹， 
<br>大小二篆生八分。秦有李斯汉蔡邕，中间作者寂不闻。 
<br>峄山之碑野火焚，枣木传刻肥失真。苦县光和尚骨立， 
<br>书贵瘦硬方通神。惜哉李蔡不复得，吾甥李潮下笔亲。 
<br>尚书韩择木，骑曹蔡有邻。开元已来数八分， 
<br>潮也奄有二子成三人。况潮小篆逼秦相，快剑长戟森相向。 
<br>八分一字直百金，蛟龙盘拏肉屈强。吴郡张颠夸草书， 
<br>草书非古空雄壮。岂如吾甥不流宕，丞相中郎丈人行。 
<br>巴东逢李潮，逾月求我歌。我今衰老才力薄， 
<br>潮乎潮乎奈汝何。
<br>
<br>
<br>
<br>&nbsp;&nbsp; 卷222_23 【览柏中允兼子侄数人除官制词因述父子兄弟四美载歌丝纶】杜甫 
<br>
<br>纷然丧乱际，见此忠孝门。蜀中寇亦甚，柏氏功弥存。 
<br>深诚补王室，戮力自元昆。三止锦江沸，独清玉垒昏。 
<br>高名入竹帛，新渥照乾坤。子弟先卒伍，芝兰叠玙璠。 
<br>同心注师律，洒血在戎轩。丝纶实具载，绂冕已殊恩。 
<br>奉公举骨肉，诛叛经寒温。金甲雪犹冻，朱旗尘不翻。 
<br>每闻战场说，欻激懦气奔。圣主国多盗，贤臣官则尊。 
<br>方当节钺用，必绝祲沴根。吾病日回首，云台谁再论。 
<br>作歌挹盛事，推毂期孤鶱。
<br>
<br>
<br>
<br>&nbsp;&nbsp; 卷222_24 【听杨氏歌】杜甫 
<br>
<br>佳人绝代歌，独立发皓齿。满堂惨不乐，响下清虚里。 
<br>江城带素月，况乃清夜起。老夫悲暮年，壮士泪如水。 
<br>玉杯久寂寞，金管迷宫徵。勿云听者疲，愚智心尽死。 
<br>古来杰出士，岂待一知己。吾闻昔秦青，倾侧天下耳。
<br>
<br>
<br>
<br>&nbsp;&nbsp; 卷222_25 【荆南兵马使太常卿赵公大食刀歌】杜甫 
<br>
<br>太常楼船声嗷嘈，问兵刮寇趋下牢。牧出令奔飞百艘， 
<br>猛蛟突兽纷腾逃。白帝寒城驻锦袍，玄冬示我胡国刀。 
<br>壮士短衣头虎毛，凭轩拔鞘天为高。翻风转日木怒号， 
<br>冰翼雪澹伤哀猱。镌错碧罂鸊鹈膏，铓锷已莹虚秋涛， 
<br>鬼物撇捩辞坑壕。苍水使者扪赤绦，龙伯国人罢钓鳌。 
<br>芮公回首颜色劳，分阃救世用贤豪。赵公玉立高歌起， 
<br>揽环结佩相终始，万岁持之护天子。得君乱丝与君理， 
<br>蜀江如线如针水。荆岑弹丸心未已，贼臣恶子休干纪。 
<br>魑魅魍魉徒为耳，妖腰乱领敢欣喜。用之不高亦不庳， 
<br>不似长剑须天倚。吁嗟光禄英雄弭，大食宝刀聊可比。 
<br>丹青宛转麒麟里，光芒六合无泥滓。
<br>
<br>
<br>
<br>&nbsp;&nbsp; 卷222_26 【王兵马使二角鹰】杜甫 
<br>
<br>悲台萧飒石巃嵸，哀壑杈桠浩呼汹。中有万里之长江， 
<br>回风滔日孤光动。角鹰翻倒壮士臂，将军玉帐轩翠气。 
<br>二鹰猛脑徐侯穟，目如愁胡视天地。杉鸡竹兔不自惜， 
<br>溪虎野羊俱辟易。鞲上锋棱十二翮，将军勇锐与之敌。 
<br>将军树勋起安西，昆仑虞泉入马蹄。白羽曾肉三狻猊， 
<br>敢决岂不与之齐。荆南芮公得将军，亦如角鹰下翔云。 
<br>恶鸟飞飞啄金屋，安得尔辈开其群，驱出六合枭鸾分。
<br>
<br>
<br>
<br>&nbsp;&nbsp; 卷222_27 【狄明府（博济。一作寄狄明府）】杜甫 
<br>
<br>梁公曾孙我姨弟，不见十年官济济。大贤之后竟陵迟， 
<br>浩荡古今同一体。比看叔伯四十人，有才无命百寮底。 
<br>今者兄弟一百人，几人卓绝秉周礼。在汝更用文章为， 
<br>长兄白眉复天启。汝门请从曾翁说，太后当朝多巧诋。 
<br>狄公执政在末年，浊河终不污清济。国嗣初将付诸武， 
<br>公独廷诤守丹陛。禁中决册请房陵，前朝长老皆流涕。 
<br>太宗社稷一朝正，汉官威仪重昭洗。时危始识不世才， 
<br>谁谓荼苦甘如荠。汝曹又宜列土食，身使门户多旌棨。 
<br>胡为漂泊岷汉间，干谒王侯颇历抵。况乃山高水有波， 
<br>秋风萧萧露泥泥。虎之饥，下巉岩，蛟之横，出清泚。 
<br>早归来，黄土泥衣眼易眯。
<br>
<br>
<br>
<br>&nbsp;&nbsp; 卷222_28 【秋风二首】杜甫 
<br>
<br>秋风淅淅吹巫山，上牢下牢修水关。吴樯楚柁牵百丈， 
<br>暖向神都寒未还。要路何日罢长戟，战自青羌连百蛮。 
<br>中巴不曾消息好，暝传戍鼓长云间。
<br>
<br>秋风淅淅吹我衣，东流之外西日微。天清小城捣练急， 
<br>石古细路行人稀。不知明月为谁好，早晚孤帆他夜归。 
<br>会将白发倚庭树，故园池台今是非。
<br>
<br>
<br>
<br>&nbsp;&nbsp; 卷222_29 【久雨期王将军不至】杜甫 
<br>
<br>天雨萧萧滞茅屋，空山无以慰幽独。锐头将军来何迟， 
<br>令我心中苦不足。数看黄雾乱玄云，时听严风折乔木。 
<br>泉源泠泠杂猿狖，泥泞漠漠饥鸿鹄。岁暮穷阴耿未已， 
<br>人生会面难再得。忆尔腰下铁丝箭，射杀林中雪色鹿。 
<br>前者坐皮因问毛，知子历险人马劳。异兽如飞星宿落， 
<br>应弦不碍苍山高。安得突骑只五千，崒然眉骨皆尔曹。 
<br>走平乱世相催促，一豁明主正郁陶。忆昔范增碎玉斗， 
<br>未使吴兵著白袍。昏昏阊阖闭氛祲，十月荆南雷怒号。
<br>
<br>
<br>
<br>&nbsp;&nbsp; 卷222_30 【别李秘书始兴寺所居】杜甫 
<br>
<br>不见秘书心若失，及见秘书失心疾。安为动主理信然， 
<br>我独觉子神充实。重闻西方止观经，老身古寺风泠泠。 
<br>妻儿待我且归去，他日杖藜来细听。
<br>
<br>
<br>
<br>&nbsp;&nbsp; 卷222_31 【虎牙行（虎牙在荆门之北，江水峻急）】杜甫 
<br>
<br>秋风欻吸吹南国，天地惨惨无颜色。洞庭扬波江汉回， 
<br>虎牙铜柱皆倾侧。巫峡阴岑朔漠气，峰峦窈窕谿谷黑。 
<br>杜鹃不来猿狖寒，山鬼幽忧雪霜逼。楚老长嗟忆炎瘴， 
<br>三尺角弓两斛力。壁立石城横塞起，金错旌竿满云直。 
<br>渔阳突骑猎青丘，犬戎锁甲闻丹极。八荒十年防盗贼， 
<br>征戍诛求寡妻哭，远客中宵泪沾臆。
<br>
<br>
<br>
<br>&nbsp;&nbsp; 卷222_32 【锦树行（因篇内有锦树二字摘以为题非正赋锦树也）】杜甫 
<br>
<br>今日苦短昨日休，岁云暮矣增离忧。霜凋碧树待锦树。 
<br>万壑东逝无停留。荒戍之城石色古，东郭老人住青丘。 
<br>飞书白帝营斗粟，琴瑟几杖柴门幽。青草萋萋尽枯死， 
<br>天马跂足随牦牛。自古圣贤多薄命，奸雄恶少皆封侯。 
<br>故国三年一消息。终南渭水寒悠悠。五陵豪贵反颠倒， 
<br>乡里小儿狐白裘。生男堕地要膂力，一生富贵倾邦国。 
<br>莫愁父母少黄金，天下风尘儿亦得。
<br>
<br>
<br>
<br>&nbsp;&nbsp; 卷222_33 【赤霄行】杜甫 
<br>
<br>孔雀未知牛有角，渴饮寒泉逢牴触。赤霄悬圃须往来， 
<br>翠尾金花不辞辱。江中淘河吓飞燕，衔泥却落羞华屋。 
<br>皇孙犹曾莲勺困，卫庄见贬伤其足。老翁慎莫怪少年， 
<br>葛亮贵和书有篇。丈夫垂名动万年，记忆细故非高贤。
<br>
<br>
<br>
<br>&nbsp;&nbsp; 卷222_34 【前苦寒行二首】杜甫 
<br>
<br>汉时长安雪一丈，牛马毛寒缩如猬。楚江巫峡冰入怀， 
<br>虎豹哀号又堪记。秦城老翁荆扬客，惯习炎蒸岁絺绤。 
<br>玄冥祝融气或交，手持白羽未敢释。
<br>
<br>去年白帝雪在山，今年白帝雪在地。冻埋蛟龙南浦缩， 
<br>寒刮肌肤北风利。楚人四时皆麻衣，楚天万里无晶辉。 
<br>三足之乌足恐断，羲和送将何所归。
<br>
<br>
<br>
<br>&nbsp;&nbsp; 卷222_35 【后苦寒行二首】杜甫 
<br>
<br>南纪巫庐瘴不绝，太古以来无尺雪。蛮夷长老怨苦寒， 
<br>昆仑天关冻应折。玄猿口噤不能啸，白鹄翅垂眼流血。 
<br>安得春泥补地裂。
<br>
<br>晚来江门失大木，猛风中夜吹白屋。天兵斩断青海戎， 
<br>杀气南行动地轴，不尔苦寒何太酷。巴东之峡生凌澌， 
<br>彼苍回轩人得知。
<br>
<br>
<br>
<br>&nbsp;&nbsp; 卷222_36 【晚晴】杜甫 
<br>
<br>高唐暮冬雪壮哉，旧瘴无复似尘埃。崖沉谷没白皑皑， 
<br>江石缺裂青枫摧。南天三旬苦雾开，赤日照耀从西来， 
<br>六龙寒急光裴回。照我衰颜忽落地，口虽吟咏心中哀。 
<br>未怪及时少年子，扬眉结义黄金台。洎乎吾生何飘零， 
<br>支离委绝同死灰。
<br>
<br>
<br>
<br>&nbsp;&nbsp; 卷222_37 【复阴】杜甫 
<br>
<br>方冬合沓玄阴塞，昨日晚晴今日黑。万里飞蓬映天过， 
<br>孤城树羽扬风直。江涛簸岸黄沙走，云雪埋山苍兕吼。 
<br>君不见夔子之国杜陵翁，牙齿半落左耳聋。
<br>
<br>
<br>
<br>&nbsp;&nbsp; 卷222_38 【夜归】杜甫 
<br>
<br>夜来归来冲虎过，山黑家中已眠卧。傍见北斗向江低， 
<br>仰看明星当空大。庭前把烛嗔两炬，峡口惊猿闻一个。 
<br>白头老罢舞复歌，杖藜不睡谁能那。
<br>
<br>
<br>
<br>&nbsp;&nbsp; 卷222_39 【寄柏学士林居】杜甫 
<br>
<br>自胡之反持干戈，天下学士亦奔波。叹彼幽栖载典籍， 
<br>萧然暴露依山阿。青山万里静散地，白雨一洗空垂萝。 
<br>乱代飘零余到此，古人成败子如何。荆扬春冬异风土， 
<br>巫峡日夜多云雨。赤叶枫林百舌鸣，黄泥野岸天鸡舞。 
<br>盗贼纵横甚密迩，形神寂寞甘辛苦。几时高议排金门， 
<br>各使苍生有环堵。
<br>
<br>
<br>
<br>&nbsp;&nbsp; 卷222_40 【寄从孙崇简】杜甫 
<br>
<br>嵯峨白帝城东西，南有龙湫北虎溪。吾孙骑曹不骑马， 
<br>业学尸乡多养鸡。庞公隐时尽室去，武陵春树他人迷。 
<br>与汝林居未相失，近身药裹酒长携。牧竖樵童亦无赖， 
<br>莫令斩断青云梯。
<br>
<br>
<br>
<br>&nbsp;&nbsp; 卷222_41 【奉酬薛十二丈判官见赠】杜甫 
<br>
<br>忽忽峡中睡，悲风方一醒。西来有好鸟，为我下青冥。 
<br>羽毛净白雪，惨澹飞云汀。既蒙主人顾，举翮唳孤亭。 
<br>持以比佳士，及此慰扬舲。清文动哀玉，见道发新硎。 
<br>欲学鸱夷子，待勒燕山铭。谁重断蛇剑，致君君未听。 
<br>志在麒麟阁，无心云母屏。卓氏近新寡，豪家朱门扃。 
<br>相如才调逸，银汉会双星。客来洗粉黛，日暮拾流萤。 
<br>不是无膏火，劝郎勤六经。老夫自汲涧，野水日泠泠。 
<br>我叹黑头白，君看银印青。卧病识山鬼，为农知地形。 
<br>谁矜坐锦帐，苦厌食鱼腥。东西两岸坼，横水注沧溟。 
<br>碧色忽惆怅，风雷搜百灵。空中右白虎，赤节引娉婷。 
<br>自云帝里女，噀雨凤凰翎。襄王薄行迹，莫学冷如丁， 
<br>千秋一拭泪，梦觉有微馨。人生相感动，金石两青荧。 
<br>丈人但安坐，休辨渭与泾。龙蛇尚格斗，洒血暗郊坰。 
<br>吾闻聪明主，治国用轻刑。销兵铸农器，今古岁方宁。 
<br>文王日俭德，俊乂始盈庭。荣华贵少壮，岂食楚江萍。
<br>
<br>
<br>
<br>&nbsp;&nbsp; 卷222_42 【醉为马坠，诸公携酒相看】杜甫 
<br>
<br>甫也诸侯老宾客，罢酒酣歌拓金戟。骑马忽忆少年时， 
<br>散蹄迸落瞿塘石。白帝城门水云外，低身直下八千尺。 
<br>粉堞电转紫游缰，东得平冈出天壁。江村野堂争入眼， 
<br>垂鞭亸鞚凌紫陌，向来皓首惊万人。自倚红颜能骑射。 
<br>安知决臆追风足，朱汗骖驔犹喷玉。不虞一蹶终损伤， 
<br>人生快意多所辱。职当忧戚伏衾枕，况乃迟暮加烦促。 
<br>明知来问腆我颜，杖藜强起依僮仆。语尽还成开口笑， 
<br>提携别扫清溪曲。酒肉如山又一时，初筵哀丝动豪竹。 
<br>共指西日不相贷，喧呼且覆杯中渌。何必走马来为问， 
<br>君不见嵇康养生遭杀戮。
<br>
<br>
<br>
<br>&nbsp;&nbsp; 卷222_43 【别李义】杜甫 
<br>
<br>神尧十八子，十七王其门。道国洎舒国，督唯亲弟昆。 
<br>中外贵贱殊，余亦忝诸孙。丈人嗣三叶，之子白玉温。 
<br>道国继德业，请从丈人论。丈人领宗卿，肃穆古制敦。 
<br>先朝纳谏诤，直气横乾坤。子建文笔壮，河间经术存。 
<br>尔克富诗礼，骨清虑不喧。洗然遇知己，谈论淮湖奔。 
<br>忆昔初见时，小襦绣芳荪。长成忽会面，慰我久疾魂。 
<br>三峡春冬交，江山云雾昏。正宜且聚集，恨此当离尊。 
<br>莫怪执杯迟，我衰涕唾烦。重问子何之，西上岷江源。 
<br>愿子少干谒，蜀都足戎轩。误失将帅意，不如亲故恩。 
<br>少年早归来，梅花已飞翻。努力慎风水，岂惟数盘飧。 
<br>猛虎卧在岸，蛟螭出无痕。王子自爱惜，老夫困石根。 
<br>生别古所嗟，发声为尔吞。
<br>
<br>
<br>
<br>&nbsp;&nbsp; 卷222_44 【送高司直寻封阆州】杜甫 
<br>
<br>丹雀衔书来，暮栖何乡树。骅骝事天子，辛苦在道路。 
<br>司直非冗官，荒山甚无趣。借问泛舟人，胡为入云雾。 
<br>与子姻娅间，既亲亦有故。万里长江边，邂逅一相遇。 
<br>长卿消渴再，公干沉绵屡。清谈慰老夫，开卷得佳句。 
<br>时见文章士，欣然澹情素。伏枕闻别离，畴能忍漂寓。 
<br>良会苦短促，溪行水奔注。熊罴咆空林，游子慎驰骛。 
<br>西谒巴中侯，艰险如跬步。主人不世才，先帝常特顾。 
<br>拔为天军佐，崇大王法度。淮海生清风，南翁尚思慕。 
<br>公宫造广厦，木石乃无数。初闻伐松柏，犹卧天一柱。 
<br>我瘦书不成，成字读亦误。为我问故人，劳心练征戍。
<br>
<br>
<br>
<br>&nbsp;&nbsp; 卷222_45 【君不见，简苏徯】杜甫 
<br>
<br>君不见道边废弃池，君不见前者摧折桐。百年死树中琴瑟， 
<br>一斛旧水藏蛟龙。丈夫盖棺事始定，君今幸未成老翁， 
<br>何恨憔悴在山中。深山穷谷不可处，霹雳魍魉兼狂风。
<br>
<br>
<br>
<br>&nbsp;&nbsp; 卷222_46 【赠苏四徯】杜甫 
<br>
<br>异县昔同游，各云厌转蓬。别离已五年，尚在行李中。 
<br>戎马日衰息，乘舆安九重。有才何栖栖，将老委所穷。 
<br>为郎未为贱，其奈疾病攻。子何面黧黑，不得豁心胸。 
<br>巴蜀倦剽掠，下愚成土风。幽蓟已削平，荒徼尚弯弓。 
<br>斯人脱身来，岂非吾道东。乾坤虽宽大，所适装囊空。 
<br>肉食哂菜色，少壮欺老翁。况乃主客间，古来逼侧同。 
<br>君今下荆扬，独帆如飞鸿。二州豪侠场，人马皆自雄。 
<br>一请甘饥寒，再请甘养蒙。
<br>
<br>
<br>
<br>&nbsp;&nbsp; 卷222_47 【寄薛三郎中（据）】杜甫 
<br>
<br>人生无贤愚，飘飖若埃尘。自非得神仙，谁免危其身。 
<br>与子俱白头，役役常苦辛。虽为尚书郎，不及村野人。 
<br>忆昔村野人，其乐难具陈。蔼蔼桑麻交，公侯为等伦。 
<br>天未厌戎马，我辈本常贫。子尚客荆州，我亦滞江滨。 
<br>峡中一卧病，疟疠终冬春。春复加肺气，此病盖有因。 
<br>早岁与苏郑，痛饮情相亲。二公化为土，嗜酒不失真。 
<br>余今委修短，岂得恨命屯。闻子心甚壮，所过信席珍。 
<br>上马不用扶，每扶必怒嗔。赋诗宾客间，挥洒动八垠。 
<br>乃知盖代手，才力老益神。青草洞庭湖，东浮沧海漘。 
<br>君山可避暑，况足采白蘋。子岂无扁舟，往复江汉津。 
<br>我未下瞿塘，空念禹功勤。听说松门峡，吐药揽衣巾。 
<br>高秋却束带，鼓枻视青旻。凤池日澄碧，济济多士新。 
<br>余病不能起，健者勿逡巡。上有明哲君，下有行化臣。
<br>
<br>
<br>
<br>&nbsp;&nbsp; 卷222_48 【大觉高僧兰若（和尚去冬往湖南）】杜甫 
<br>
<br>巫山不见庐山远，松林兰若秋风晚。一老犹鸣日暮钟， 
<br>诸僧尚乞斋时饭。香炉峰色隐晴湖，种杏仙家近白榆。 
<br>飞锡去年啼邑子，献花何日许门徒。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
