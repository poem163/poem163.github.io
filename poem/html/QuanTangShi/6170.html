<HTML>
<HEAD>
<TITLE>全唐诗 卷527-530 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷527-530</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷527-530</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-02&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6170"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷527-530')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷527-530]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷527_1 【九日（以下补遗）】杜牧 
<br>
<br>金英繁乱拂阑香，明府辞官酒满缸。
<br>还有玉楼轻薄女，笑他寒燕一双双。
<br>
<br>
<br>&nbsp;&nbsp; 卷527_2 【寄牛相公】杜牧 
<br>
<br>汉水横冲蜀浪分，危楼点的拂孤云。
<br>六年仁政讴歌去，柳绕春堤处处闻。
<br>
<br>
<br>
<br>&nbsp;&nbsp; 卷527_3 【为人题赠二首】杜牧 
<br>
<br>我乏青云称，君无买笑金。虚传南国貌，争奈五陵心。 
<br>桂席尘瑶珮，琼炉烬水沉。凝魂空荐梦，低耳悔听琴。 
<br>月落珠帘卷，春寒锦幕深。谁家楼上笛，何处月明砧。 
<br>兰径飞蝴蝶，筠笼语翠襟。和簪抛凤髻，将泪入鸳衾。 
<br>的的新添恨，迢迢绝好音。文园终病渴，休咏白头吟。
<br>
<br>绿树莺莺语，平江燕燕飞。枕前闻雁去，楼上送春归。 
<br>半月縆双脸，凝腰素一围。西墙苔漠漠，南浦梦依依。 
<br>有恨簪花懒，无聊斗草稀。雕笼长惨淡，兰畹谩芳菲。 
<br>镜敛青蛾黛，灯挑皓腕肌。避人匀迸泪，拖袖倚残晖。 
<br>有貌虽桃李，单栖足是非。云輧载驭去，寒夜看裁衣。
<br>
<br>
<br>
<br>&nbsp;&nbsp; 卷527_4 【怀紫阁山】杜牧 
<br>
<br>学他趋世少深机，紫阁青霄半掩扉。山路远怀王子晋， 
<br>诗家长忆谢玄晖。百年不肯疏荣辱，双鬓终应老是非。 
<br>人道青山归去好，青山曾有几人归。
<br>
<br>
<br>
<br>&nbsp;&nbsp; 卷527_5 【题孙逸人山居】杜牧 
<br>
<br>长悬青紫与芳枝，尘刹无应免别离。马上多于在家日， 
<br>樽前堪忆少年时。关河客梦还乡远，雨雪山程出店迟。 
<br>却羡高人终此老，轩车过尽不知谁。
<br>
<br>
<br>
<br>&nbsp;&nbsp; 卷527_6 【中途寄友人】杜牧 
<br>
<br>道傍高木尽依依，落叶惊风处处飞。未到乡关闻早雁， 
<br>独于客路授寒衣。烟霞旧想长相阻，书剑投人久不归。 
<br>何日一名随事了，与君同采碧溪薇。
<br>
<br>
<br>
<br>&nbsp;&nbsp; 卷527_7 【怅诗】杜牧 
<br>
<br>自是寻春去校迟，不须惆怅怨芳时。
<br>狂风落尽深红色，绿叶成阴子满枝。
<br>
<br>
<br>
<br>&nbsp;&nbsp; 卷527_8 【吴宫词二首】杜牧 
<br>
<br>越兵驱绮罗，越女唱吴歌。宫烬花声少，台荒麋迹多。 
<br>茱萸垂晓露，菡萏落秋波。无遣君王醉，满城嚬翠蛾。
<br>
<br>香径绕吴宫，千帆落照中。鹤鸣山苦雨，鱼跃水多风。 
<br>城带晚莎绿，池边秋蓼红。当年国门外，谁信伍员忠。
<br>
<br>
<br>
<br>&nbsp;&nbsp; 卷527_9 【金陵】杜牧 
<br>
<br>始发碧江口，旷然谐远心。风清舟在鉴，日落水浮金。 
<br>瓜步逢潮信，台城过雁音。故乡何处是，云外即乔林。
<br>
<br>
<br>
<br>&nbsp;&nbsp; 卷527_10 【即事】杜牧 
<br>
<br>小院无人雨长苔，满庭修竹间疏槐。
<br>春愁兀兀成幽梦，又被流莺唤醒来。
<br>
<br>
<br>
<br>&nbsp;&nbsp; 卷527_11 【七夕】杜牧 
<br>
<br>云阶月地一相过，未抵经年别恨多。
<br>最恨明朝洗车雨，不教回脚渡天河。
<br>
<br>
<br>
<br>&nbsp;&nbsp; 卷527_12 【蔷薇花】杜牧 
<br>
<br>朵朵精神叶叶柔，雨晴香拂醉人头。
<br>石家锦幛依然在，闲倚狂风夜不收。
<br>
<br>
<br>
<br>&nbsp;&nbsp; 卷527_13 【句】杜牧 
<br>
<br>幽人听达曙，聊罢苏床琴。（《海录碎事》）。
<br>
<br>鱼多知海熟，药少觉山贫。（以下《方舆胜览》）。
<br>
<br>土控吴兼越，州连歙与池。山河地襟带，军镇国藩维。
<br>
<br>绿水棹云月，洞庭归路长。春桥垂酒幔，夜栅集茶樯。 
<br>箬影沉溪暖，蘋花绕郭香。（出守吴兴）。
<br>
<br>经冬野菜青青色，未腊山梅树树花。（《优古堂诗话》）
<br>
<br>半破前峰月。
<br>
<br>
<br>
<br>
<br>
<br>
<br>
<br>&nbsp;&nbsp;卷528_1 【陪王尚书泛舟莲池】许浑 
<br>
<br>莲塘移画舸，泛泛日华清。水暖鱼频跃，烟秋雁早鸣。 
<br>舞疑回雪态，歌转遏云声。客散山公醉，风高月满城。
<br>
<br>
<br>&nbsp;&nbsp; 卷528_2 【赠裴处士】许浑 
<br>
<br>为儒白发生，乡里早闻名。暖酒雪初下，读书山欲明。 
<br>字形翻鸟迹，诗调合猿声。门外沧浪水，知君欲濯缨。
<br>
<br>
<br>
<br>&nbsp;&nbsp; 卷528_3 【对雪】许浑 
<br>
<br>飞舞北风凉，玉人歌玉堂。帘帷增曙色，珠翠发寒光。 
<br>柳重絮微湿，梅繁花未香。兹辰贺丰岁，箫鼓宴梁王。
<br>
<br>
<br>
<br>&nbsp;&nbsp; 卷528_4 【王居士】许浑 
<br>
<br>筇杖倚柴关，都城卖卜还。雨中耕白水，云外劚青山。 
<br>有药身长健，无机性自闲。即应生羽翼，华表在人间。
<br>
<br>
<br>
<br>&nbsp;&nbsp; 卷528_5 【早秋三首】许浑 
<br>
<br>遥夜泛清瑟，西风生翠萝。残萤委玉露，早雁拂银河。 
<br>高树晓还密，远山晴更多。淮南一叶下，自觉老烟波。
<br>
<br>一叶下前墀，淮南人已悲。蹉跎青汉望，迢递白云期。 
<br>老信相如渴，贫忧曼倩饥。生公与园吏，何处是吾师。
<br>
<br>蓟北雁犹远，淮南人已悲。残桃间堕井，新菊亦侵篱。 
<br>书剑岂相误，琴尊聊自持。西斋风雨夜，更有咏贫诗。
<br>
<br>
<br>
<br>&nbsp;&nbsp; 卷528_6 【洛东兰若夜归（一作自溪东兰若夜归）】许浑 
<br>
<br>一衲老禅床，吾生半异乡。管弦愁里老，书剑梦中忙。 
<br>鸟急山初暝，蝉稀树正凉。又归何处去，尘路月苍苍。
<br>
<br>
<br>
<br>&nbsp;&nbsp; 卷528_7 【送段觉归杜曲闲居】许浑 
<br>
<br>书剑南归去，山扉别几年。苔侵岩下路，果落洞中泉。 
<br>红叶高斋雨，青萝曲槛烟。宁知远游客，羸马太行前。
<br>
<br>
<br>
<br>&nbsp;&nbsp; 卷528_8 【寄天乡寺仲仪上人富春孙处士】许浑 
<br>
<br>诗僧与钓翁，千里两情通。云带雁门雪，水连渔浦风。 
<br>心期荣辱外，名挂是非中。岁晚亦归去，田园清洛东。
<br>
<br>
<br>
<br>&nbsp;&nbsp; 卷528_9 【寄契盈上人】许浑 
<br>
<br>何处是西林，疏钟复远砧。雁来秋水阔，鸦尽夕阳沉。 
<br>婚嫁乖前志，功名异夙心。汤师不可问，江上碧云深。
<br>
<br>
<br>
<br>&nbsp;&nbsp; 卷528_10 【晨起二首（后首一题作山斋秋晚）】许浑 
<br>
<br>桂树绿层层，风微烟露凝。檐楹衔落月，帏幌映残灯。 
<br>蕲簟曙香冷，越瓶秋水澄。心闲即无事，何异住山僧。
<br>
<br>残月皓烟露，掩门深竹斋。水虫鸣曲槛，山鸟下空阶。 
<br>清镜晓看发，素琴秋寄怀。因知北窗客，日与世情乖。
<br>
<br>
<br>
<br>&nbsp;&nbsp; 卷528_11 【晓发鄞江北渡寄崔韩二先辈（一作晓发鄞江寄崔寿韩）】许浑 
<br>
<br>南北信多岐，生涯半别离。地穷山尽处，江泛水寒时。 
<br>露晓蒹葭重，霜晴橘柚垂。无劳促回楫，千里有心期。
<br>
<br>
<br>
<br>&nbsp;&nbsp; 卷528_12 【盈上人】许浑 
<br>
<br>月沉霜已凝，无梦竟寒灯。寄世何殊客，修身未到僧。 
<br>二毛梳上雪，双泪枕前冰。借问曹溪路，山多路几层。
<br>
<br>
<br>
<br>&nbsp;&nbsp; 卷528_13 【广陵道中】许浑 
<br>
<br>城势已坡陀，城边东逝波。绿桑非苑树，青草是宫莎。 
<br>山暝牛羊少，水寒凫雁多。因高一回首，还咏黍离歌。
<br>
<br>
<br>
<br>&nbsp;&nbsp; 卷528_14 【宿开元寺楼（一作宿开元寺西楼闻歌感赋）】许浑 
<br>
<br>谁家歌袅袅，孤枕在西楼。竹色寒清簟，松香染翠帱。 
<br>月移珠殿晓，风递玉筝秋。日出应移棹，三湘万里愁。
<br>
<br>
<br>
<br>&nbsp;&nbsp; 卷528_15 【洞灵观冬青】许浑 
<br>
<br>霜霰不凋色，两株交石坛。未秋红实浅，经夏绿阴寒。 
<br>露重蝉鸣急，风多鸟宿难。何如西禁柳，晴舞玉阑干。
<br>
<br>
<br>
<br>&nbsp;&nbsp; 卷528_16 【送友人自荆襄归江东（友人新丧偶）】许浑 
<br>
<br>商洛转江濆，一杯聊送君。剑愁龙失伴，琴怨鹤离群。 
<br>楚驿枕秋水，湘帆凌暮云。猿声断肠夜，应向雨中闻。
<br>
<br>
<br>
<br>&nbsp;&nbsp; 卷528_17 【送同年崔先辈】许浑 
<br>
<br>西风帆势轻，南浦遍离情。菊艳含秋水，荷花递雨声。 
<br>扣舷滩鸟没，移棹草虫鸣。更忆前年别，槐花满凤城。
<br>
<br>
<br>
<br>&nbsp;&nbsp; 卷528_18 【山鸡】许浑 
<br>
<br>珍禽暂不扃，飞舞跃前庭。翠网摧金距，雕笼减绣翎。 
<br>月圆疑望镜，花暖似依屏。何必旧巢去，山山芳草青。
<br>
<br>
<br>
<br>&nbsp;&nbsp; 卷528_19 【孤雁】许浑 
<br>
<br>昔年双颉颃，池上霭春晖。霄汉力犹怯，稻粱心已违。 
<br>芦洲寒独宿，榆塞夜孤飞。不及营巢燕，西风相伴归。
<br>
<br>
<br>
<br>&nbsp;&nbsp; 卷528_20 【寓怀】许浑 
<br>
<br>南国浣纱伴，盈盈天下姝。盘金明绣带，动珮响罗襦。 
<br>素手怨瑶瑟，清心悲玉壶。春华坐销落，未忍泣蘼芜。
<br>
<br>
<br>
<br>&nbsp;&nbsp; 卷528_21 【洛中游眺贻同志】许浑 
<br>
<br>康衢一望通，河洛正天中。楼势排高凤，桥形架断虹。 
<br>远山晴带雪，寒水晚多风。几日还携手，鸟鸣花满宫。
<br>
<br>
<br>
<br>&nbsp;&nbsp; 卷528_22 【夏日戏题郭别驾东堂】许浑 
<br>
<br>微风起画鸾，金翠暗珊珊。晚树垂朱实，春篁露粉竿。 
<br>散香蕲簟滑，沉水越瓶寒。犹恐何郎热，冰生白玉盘。
<br>
<br>
<br>
<br>&nbsp;&nbsp; 卷528_23 【长安旅夜】许浑 
<br>
<br>久客怨长夜，西风吹雁声。云移河汉浅，月泛露华清。 
<br>掩瑟独凝思，缓歌空寄情。门前有归路，迢递洛阳城。
<br>
<br>
<br>
<br>&nbsp;&nbsp; 卷528_24 【鸂鶒】许浑 
<br>
<br>池寒柳复凋，独宿夜迢迢。雨顶冠应冷，风毛剑欲飘。 
<br>故巢迷碧水，旧侣越丹霄。不是无归处，心高多寂寥。
<br>
<br>
<br>
<br>&nbsp;&nbsp; 卷528_25 【懿安皇太后挽歌词】许浑 
<br>
<br>陵前春不尽，陵下夜何穷。未信金蚕老，先惊玉燕空。 
<br>挽移兰殿月，笳引柏城风。自此随龙驭，桥山翠霭中。
<br>
<br>
<br>
<br>&nbsp;&nbsp; 卷528_26 【示弟】许浑 
<br>
<br>自尔出门去，泪痕长满衣。家贫为客早，路远得书稀。 
<br>文字何人赏，烟波几日归。秋风正摇落，孤雁又南飞。
<br>
<br>
<br>
<br>&nbsp;&nbsp; 卷528_27 【送杨处士叔初卜居曲江】许浑 
<br>
<br>雁门归去远，垂老脱袈裟。萧寺休为客，曹溪便寄家。 
<br>绿琪千岁树，黄槿四时花。别怨应无限，门前桂水斜。
<br>
<br>
<br>
<br>&nbsp;&nbsp; 卷528_28 【发灵溪馆】许浑 
<br>
<br>山多水不穷，一叶似渔翁。鸟浴寒潭雨，猿吟暮岭风。 
<br>杂英垂锦绣，众籁合丝桐。应有曹溪路，千岩万壑中。
<br>
<br>
<br>
<br>&nbsp;&nbsp; 卷528_29 【题杜居士（一作赠题杜隐居）】许浑 
<br>
<br>松偃石床平，何人识姓名。溪冰寒棹响，岩雪夜窗明。 
<br>机尽心猿伏，神闲意马行。应知此来客，身世两无情。
<br>
<br>
<br>
<br>&nbsp;&nbsp; 卷528_30 【神女祠（一作圣女庙）】许浑 
<br>
<br>停车祀圣女，凉叶下阴风。龙气石床湿，鸟声山庙空。 
<br>长眉留桂绿，丹脸寄莲红。莫学阳台畔，朝云暮雨中。
<br>
<br>
<br>
<br>&nbsp;&nbsp; 卷528_31 【送李定言南游】许浑 
<br>
<br>酒酣轻别恨，酒醒复离忧。远水应移棹，高峰更上楼。 
<br>簟凉清露夜，琴响碧天秋。重惜芳尊宴，满城无旧游。
<br>
<br>
<br>
<br>&nbsp;&nbsp; 卷528_32 【早发中岩寺别契直上人】许浑 
<br>
<br>苍苍松桂阴，残月半西岑。素壁寒灯暗，红炉夜火深。 
<br>厨开山鼠散，钟尽岭猿吟。行役方如此，逢师懒话心。
<br>
<br>
<br>
<br>&nbsp;&nbsp; 卷528_33 【行次潼关题驿后轩】许浑 
<br>
<br>飞阁极层台，终南此路回。山形朝阙去，河势抱关来。 
<br>雁过秋风急，蝉鸣宿雾开。平生无限意，驱马任尘埃。
<br>
<br>
<br>
<br>&nbsp;&nbsp; 卷528_34 【晨至南亭呈裴明府】许浑 
<br>
<br>南斋梦钓竿，晨起月犹残。露重萤依草，风高蝶委兰。 
<br>池光秋镜澈，山色晓屏寒。更恋陶彭泽，无心议去官。
<br>
<br>
<br>
<br>&nbsp;&nbsp; 卷528_35 【灞东题司马郊园（一作题张司马灞东郊园）】许浑 
<br>
<br>楚翁秦塞住，昔事李轻车。白社贫思橘，青门老仰瓜。 
<br>读书三径草，沽酒一篱花。更欲寻芝朮，商山便寄家。
<br>
<br>
<br>
<br>&nbsp;&nbsp; 卷528_36 【游维山新兴寺，宿石屏村谢叟家】许浑 
<br>
<br>晚过石屏村，村长日渐曛。僧归下岭见，人语隔溪闻。 
<br>谷响寒耕雪，山明夜烧云。家家扣铜鼓，欲赛鲁将军。
<br>
<br>
<br>
<br>&nbsp;&nbsp; 卷528_37 【送从兄归隐蓝溪二首】许浑 
<br>
<br>名高犹素衣，穷巷掩荆扉。渐老故人少，久贫豪客稀。 
<br>塞云横剑望，山月抱琴归。几日蓝溪醉，藤花拂钓矶。
<br>
<br>京洛多高盖，怜兄剧断蓬。身随一剑老，家入万山空。 
<br>夜忆萧关月，行悲易水风。无人知此意，甘卧白云中。
<br>
<br>
<br>
<br>&nbsp;&nbsp; 卷528_38 【村舍（一作送从兄归隐蓝溪第三首）】许浑 
<br>
<br>燕雁下秋塘，田家自此忙。移蔬通远水，收果待繁霜。 
<br>野碓舂粳滑，山厨焙茗香。客来还有酒，随事宿茅堂。
<br>
<br>
<br>
<br>&nbsp;&nbsp; 卷528_39 【思归】许浑 
<br>
<br>叠嶂平芜外，依依识旧邦。气高诗易怨，愁极酒难降。 
<br>树暗支公院，山寒谢守窗。殷勤楼下水，几日到荆江。
<br>
<br>
<br>
<br>&nbsp;&nbsp; 卷528_40 【晚泊七里滩】许浑 
<br>
<br>天晚日沈沈，归舟系柳阴。江村平见寺，山郭远闻砧。 
<br>树密猿声响，波澄雁影深。荣华暂时事，谁识子陵心。
<br>
<br>
<br>
<br>&nbsp;&nbsp; 卷528_41 【寄题南山王隐居（一作王隐士居）】许浑 
<br>
<br>近逢商洛客，知尔住南塘。草阁平春水，柴门掩夕阳。 
<br>随蜂收野蜜，寻麝采生香。更忆前年醉，松花满石床。
<br>
<br>
<br>
<br>&nbsp;&nbsp; 卷528_42 【晨装（洛中次甘水，一作甘泉）】许浑 
<br>
<br>带月饭行侣，西游关塞长。晨鸡鸣远戍，宿雁起寒塘。 
<br>云卷四山雪，风凝千树霜。谁家游侠子，沉醉卧兰堂。
<br>
<br>
<br>
<br>&nbsp;&nbsp; 卷528_43 【题韦隐居西斋（一作题韦处士山居）】许浑 
<br>
<br>劚药去还归，家人半掩扉。山风藤子落，溪雨豆花肥。 
<br>寺远僧来少，桥危客到稀。不闻砧杵动，应解制荷衣。
<br>
<br>
<br>
<br>&nbsp;&nbsp; 卷528_44 【送李溟秀才西行】许浑 
<br>
<br>万里不辞劳，寒装叠缊袍。停车山店雨，挂席海门涛。 
<br>鹰势暮偏急，鹤声秋更高。知君北邙路，留剑泣黄蒿。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷529_1 【经马镇西宅（一作马镇西故第）】许浑 
<br>
<br>将军久已没，行客自兴哀。功业山长在，繁华水不回。 
<br>乱藤侵废井，荒菊上丛台。借问此中事，几家歌舞来。
<br>
<br>
<br>&nbsp;&nbsp; 卷529_2 【重游郁林寺道玄上人院】许浑 
<br>
<br>藤杖叩松关，春溪劚药还。雨晴巢燕急，波暖浴鸥闲。 
<br>倚槛花临水，回舟月照山。忆归师莫笑，书剑在人间。
<br>
<br>
<br>
<br>&nbsp;&nbsp; 卷529_3 【泛溪】许浑 
<br>
<br>疑与武陵通，青溪碧嶂中。水寒深见石，松晚静闻风。 
<br>遁迹驱鸡吏，冥心失马翁。才应毕婚嫁，还此息微躬。
<br>
<br>
<br>
<br>&nbsp;&nbsp; 卷529_4 【送楼烦李别驾】许浑 
<br>
<br>琴清诗思劳，更欲学龙韬。王粲暂停笔，吕虔初佩刀。 
<br>夜吟关月静，秋望塞云高。去去从军乐，雕飞代马豪。
<br>
<br>
<br>
<br>&nbsp;&nbsp; 卷529_5 【闻两河用兵因贻友人（茅山兼寄李丛时两河用兵）】许浑 
<br>
<br>故人日已远，身事与谁论。性拙难趋世，心孤易感恩。 
<br>秋悲怜宋玉，夜舞笑刘琨。徒有干时策，青山尚掩门。
<br>
<br>
<br>
<br>&nbsp;&nbsp; 卷529_6 【献白尹（即乐天也）】许浑 
<br>
<br>醉舞任生涯，褐宽乌帽斜。庾公先在郡，疏傅早还家。 
<br>林晚鸟争树，园春蜂护花。高吟应更逸，嵩洛旧烟霞。
<br>
<br>
<br>
<br>&nbsp;&nbsp; 卷529_7 【茅山赠梁尊师】许浑 
<br>
<br>云屋何年客，青山白日长。种花春扫雪，看箓夜焚香。 
<br>上象壶中阔，平生梦里忙。幸承仙籍后，乞取大还方。
<br>
<br>
<br>
<br>&nbsp;&nbsp; 卷529_8 【闻薛先辈陪大夫看早梅因寄】许浑 
<br>
<br>涧梅寒正发，莫信笛中吹。素艳雪凝树，清香风满枝。 
<br>折惊山鸟散，携任野蜂随。今日从公醉，何人倒接z5。
<br>
<br>
<br>
<br>&nbsp;&nbsp; 卷529_45 【送前缑氏韦明府南游】许浑 
<br>
<br>酒阑横剑歌，日暮望关河。道直去官早，家贫为客多。 
<br>山昏函谷雨，木落洞庭波。莫尽远游兴，故园荒薜萝。
<br>
<br>
<br>
<br>&nbsp;&nbsp; 卷529_46 【看雪】许浑 
<br>
<br>松亚竹珊珊，心知万井欢。山明迷旧径，溪满涨新澜。 
<br>客醉瑶台曙，兵防玉塞寒。红楼知有酒，谁肯学袁安。
<br>
<br>
<br>
<br>&nbsp;&nbsp; 卷529_47 【赠僧（一作赵嘏诗）】许浑 
<br>
<br>心法本无住，流沙归复来。锡随山鸟动，经附海船回。 
<br>洗足柳遮寺，坐禅花委苔。唯将一童子，又欲上天台。
<br>
<br>
<br>
<br>&nbsp;&nbsp; 卷529_48 【趋慈和寺移宴】许浑 
<br>
<br>高寺移清宴，渔舟系绿萝。潮平秋水阔，云敛暮山多。 
<br>广槛停箫鼓，繁弦散绮罗。西楼半床月，莫问夜如何。
<br>
<br>
<br>
<br>&nbsp;&nbsp; 卷529_49 【留赠偃师主人】许浑 
<br>
<br>孤城漏未残，徒侣拂征鞍。洛北去游远，淮南归梦阑。 
<br>晓灯回壁暗，晴雪卷帘寒。强尽主人酒，出门行路难。
<br>
<br>
<br>
<br>&nbsp;&nbsp; 卷529_50 【送南陵李少府（李公自淮楚之南昌）】许浑 
<br>
<br>高人亦未闲，来往楚云间。剑在心应壮，书穷鬓已斑。 
<br>落帆秋水寺，驱马夕阳山。明日南昌尉，空斋又掩关。
<br>
<br>
<br>
<br>&nbsp;&nbsp; 卷529_51 【别韦处士】许浑 
<br>
<br>南北断蓬飞，别多相见稀。更伤今日酒，未换昔年衣。 
<br>旧友几人在，故乡何处归。秦原向西路，云晚雪霏霏。
<br>
<br>
<br>
<br>&nbsp;&nbsp; 卷529_52 【九日登樟亭驿楼】许浑 
<br>
<br>鲈鲙与莼羹，西风片席轻。潮回孤岛晚，云敛众山晴。 
<br>丹羽下高阁，黄花垂古城。因秋倍多感，乡树接咸京。
<br>
<br>
<br>
<br>&nbsp;&nbsp; 卷529_53 【再游越中，伤朱馀庆协律好直上人】许浑 
<br>
<br>昔年湖上客，留访雪山翁。王氏船犹在，萧家寺已空。 
<br>月高花有露，烟合水无风。处处多遗韵，何曾入剡中。
<br>
<br>
<br>
<br>&nbsp;&nbsp; 卷529_54 【京口津亭送张崔二侍御（一作津亭送张崔侍御府散北归）】许浑 
<br>
<br>爱树满西津，津亭堕泪频。素车应度洛，珠履更归秦。 
<br>水接三湘暮，山通五岭春。伤离与怀旧，明日白头人。
<br>
<br>
<br>
<br>&nbsp;&nbsp; 卷529_55 【江楼夜别】许浑 
<br>
<br>离别奈情何，江楼凝艳歌。蕙兰秋露重，芦苇夜风多。 
<br>深怨寄清瑟，远愁生翠蛾。酒酣相顾起，明月棹寒波。
<br>
<br>
<br>
<br>&nbsp;&nbsp; 卷529_56 【送惟素上人归新安】许浑 
<br>
<br>山空叶复落，一径下新安。风急渡溪晚，雪晴归寺寒。 
<br>寻云策藤杖，向日倚蒲团。宁忆西游客，劳劳歌路难。
<br>
<br>
<br>
<br>&nbsp;&nbsp; 卷529_57 【霅上宴别】许浑 
<br>
<br>山断水茫茫，洛人西路长。笙歌留远棹，风雨寄华堂。 
<br>红壁耿秋烛，翠帘凝晓香。谁堪从此去，云树满陵阳。
<br>
<br>
<br>
<br>&nbsp;&nbsp; 卷529_58 【下第别友人杨至之】许浑 
<br>
<br>花落水潺潺，十年离旧山。夜愁添白发，春泪减朱颜。 
<br>孤剑北游塞，远书东出关。逢君话心曲，一醉灞陵间。
<br>
<br>
<br>
<br>&nbsp;&nbsp; 卷529_59 【寻戴处士】许浑 
<br>
<br>车马长安道，谁知大隐心。蛮僧留古镜，蜀客寄新琴。 
<br>晒药竹斋暖，捣茶松院深。思君一相访，残雪似山阴。
<br>
<br>
<br>
<br>&nbsp;&nbsp; 卷529_60 【放猿】许浑 
<br>
<br>殷勤解金锁，昨夜雨凄凄。山浅忆巫峡，水寒思建溪。 
<br>远寻红树宿，深向白云啼。好觅来时路，烟萝莫共迷。
<br>
<br>
<br>
<br>&nbsp;&nbsp; 卷529_61 【将离郊园留示弟侄】许浑 
<br>
<br>身贱与心违，秋风生旅衣。久贫辞国远，多病在家稀。 
<br>山暝客初散，树凉人未归。西都万馀里，明旦别柴扉。
<br>
<br>
<br>
<br>&nbsp;&nbsp; 卷529_62 【夜归丁卯桥村舍】许浑 
<br>
<br>月凉风静夜，归客泊岩前。桥响犬遥吠，庭空人散眠。 
<br>紫蒲低水槛，红叶半江船。自有还家计，南湖二顷田。
<br>
<br>
<br>
<br>&nbsp;&nbsp; 卷529_63 【题青山馆（谢公馆）】许浑 
<br>
<br>昔人诗酒地，芳草思王孙。白水半塘岸，青山横郭门。 
<br>悬岩碑已折，盘石井犹存。无处继行乐，野花空一尊。
<br>
<br>
<br>
<br>&nbsp;&nbsp; 卷529_64 【秋日众哲馆对竹（一作题渚塘馆竹）】许浑 
<br>
<br>萧萧凌雪霜，浓翠异三湘。疏影月移壁，寒声风满堂。 
<br>卷帘秋更早，高枕夜偏长。忽忆秦溪路，万竿今正凉。
<br>
<br>
<br>
<br>&nbsp;&nbsp; 卷529_65 【春日题韦曲野老村舍二首】许浑 
<br>
<br>绕屋遍桑麻，村南第一家。林繁树势直，溪转水纹斜。 
<br>竹院昼看笋，药栏春卖花。故园归未得，到此是天涯。
<br>
<br>北岭枕南塘，数家村落长。莺啼幼妇懒，蚕出小姑忙。 
<br>烟草近沟湿，风花临路香。自怜非楚客，春望亦心伤。
<br>
<br>
<br>
<br>&nbsp;&nbsp; 卷529_66 【崇圣寺别杨至之】许浑 
<br>
<br>萧寺暂相逢，离忧满病容。寒斋秋少燕，阴壁夜多蛩。 
<br>树暗水千里，山深云万重。怀君在书信，莫过雁回峰。
<br>
<br>
<br>
<br>&nbsp;&nbsp; 卷529_67 【途经李翰林墓】许浑 
<br>
<br>气逸何人识，才高举世疑。祢生狂善赋，陶令醉能诗。 
<br>碧水鲈鱼思，青山鵩鸟悲。至今孤冢在，荆棘楚江湄。
<br>
<br>
<br>
<br>&nbsp;&nbsp; 卷529_68 【严陵钓台贻行侣】许浑 
<br>
<br>故人天下定，垂钓碧岩幽。旧迹随台古，高名寄水流。 
<br>鸟喧群木晚，蝉急众山秋。更待新安月，凭君暂驻舟。
<br>
<br>
<br>
<br>&nbsp;&nbsp; 卷529_69 【南楼春望】许浑 
<br>
<br>南楼春一望，云水共昏昏。野店归山路，危桥带郭村。 
<br>晴烟和草色，夜雨长溪痕。下岸谁家住，残阳半掩门。
<br>
<br>
<br>
<br>&nbsp;&nbsp; 卷529_70 【送无梦道人先归甘露寺】许浑 
<br>
<br>飘飘随晚浪，杯影入鸥群。岸冻千船雪，岩阴一寺云。 
<br>夜灯江北见，寒磬水西闻。鹤岭烟霞在，归期不羡君。
<br>
<br>
<br>
<br>&nbsp;&nbsp; 卷529_71 【闲居孟夏即事（一作孟夏有怀）】许浑 
<br>
<br>绿树荫青苔，柴门临水开。簟凉初熟麦，枕腻乍经梅。 
<br>鱼跃海风起，鼍鸣江雨来。佳人竟何处，日夕上楼台。
<br>
<br>
<br>
<br>&nbsp;&nbsp; 卷529_72 【题灞西骆隐士】许浑 
<br>
<br>磻溪连灞水，商岭接秦山。青汉不回驾，白云长掩关。 
<br>雀喧知鹤静，凫戏识鸥闲。却笑南昌尉，悠悠城市间。
<br>
<br>
<br>
<br>&nbsp;&nbsp; 卷529_73 【溪亭二首】许浑 
<br>
<br>溪亭四面山，横柳半溪湾。蝉响螳螂急，鱼深翡翠闲。 
<br>水寒留客醉，月上与僧还。犹恋萧萧竹，西斋未掩关。
<br>
<br>暖枕眠溪柳，僧斋昨夜期。茶香秋梦后，松韵晚吟时。 
<br>共戏鱼翻藻，争栖鸟坠枝。重阳应一醉，栽菊助东篱。
<br>
<br>
<br>
<br>&nbsp;&nbsp; 卷529_74 【秋日赴阙题潼关驿楼（一作行次潼关，逢魏扶东归）】许浑 
<br>
<br>红叶晚萧萧，长亭酒一瓢。残云归太华，疏雨过中条。 
<br>树色随山迥，河声入海遥。帝乡明日到，犹自梦渔樵。
<br>
<br>
<br>
<br>&nbsp;&nbsp; 卷529_75 【吴门送客早发】许浑 
<br>
<br>吴歌咽深思，楚客怨归程。寺晓楼台迥，江秋管吹清。 
<br>早潮低水槛，残月下山城。惆怅回舟日，湘南春草生。
<br>
<br>
<br>
<br>&nbsp;&nbsp; 卷529_76 【送太昱禅师】许浑 
<br>
<br>禅床深竹里，心与径山期。结社多高客，登坛尽小师。 
<br>早秋归寺远，新雨上滩迟。别后江云碧，南斋一首诗。
<br>
<br>
<br>
<br>&nbsp;&nbsp; 卷529_77 【旅怀】许浑 
<br>
<br>征车何轧轧，南北极天涯。孤枕易为客，远书难到家。 
<br>乡连云外树，城闭月中花。犹有扁舟思，前年别若耶。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 卷530_1 【南亭与首公宴集（一作与群公宴南亭）】许浑 
<br>
<br>秋来水上亭，几处似岩扃。戏鸟翻江叶，游龟带绿萍。 
<br>管弦心戚戚，罗绮鬓星星。行乐非吾事，西斋尚有萤。
<br>
<br>
<br>&nbsp;&nbsp; 卷530_2 【早发寿安次永寿渡】许浑 
<br>
<br>东西车马尘，巩洛与咸秦。山月夜行客，水烟朝渡人。 
<br>树凉风皓皓，滩浅石磷磷。会待功名就，扁舟寄此身。
<br>
<br>
<br>
<br>&nbsp;&nbsp; 卷530_3 【泊松江渡（一作南游泊船江驿）】许浑 
<br>
<br>漠漠故宫地，月凉风露幽。鸡鸣荒戍晓，雁过古城秋。 
<br>杨柳北归路，蒹葭南渡舟。去乡今已远，更上望京楼。
<br>
<br>
<br>
<br>&nbsp;&nbsp; 卷530_4 【送鱼思别处士归有怀（一作南亭送张祜）】许浑 
<br>
<br>宴罢众宾散，长歌携一卮。溪亭相送远，山郭独归迟。 
<br>风槛夕云散，月轩寒露滋。病来双鬓白，不是旧离时。
<br>
<br>
<br>
<br>&nbsp;&nbsp; 卷530_5 【重经姑苏怀古二首（一作杜牧之诗）】许浑 
<br>
<br>越兵驱绮罗，越女唱吴歌。宫尽燕声少，台荒麋迹多。 
<br>茱萸垂晓露，菡萏落秋波。无复君王醉，满城颦翠蛾。
<br>
<br>香径绕吴宫，千帆落照中。鹳鸣山欲雨，鱼跃水多风。 
<br>城带晚莎绿，池连秋蓼红。当年国门外，谁识伍员忠。
<br>
<br>
<br>
<br>&nbsp;&nbsp; 卷530_6 【将赴京师，留题孙处士山居二首】许浑 
<br>
<br>草堂近西郭，遥对敬亭开。枕腻海云起，簟凉山雨来。 
<br>高歌怀地肺，远赋忆天台。应学相如志，终须驷马回。
<br>
<br>西岩有高兴，路僻几人知。松荫花开晚，山寒酒熟迟。 
<br>游从随野鹤，休息遇灵龟。长见邻翁说，容华似旧时。
<br>
<br>
<br>
<br>&nbsp;&nbsp; 卷530_7 【下第寓居崇圣寺感事】许浑 
<br>
<br>怀土泣京华，旧山归路赊。静依禅客院，幽学野人家。 
<br>林晚鸟争树，园春蝶护花。东门有闲地，谁种邵平瓜。
<br>
<br>
<br>
<br>&nbsp;&nbsp; 卷530_8 【晓发天井关寄李师晦】许浑 
<br>
<br>山在水滔滔，流年欲二毛。湘潭归梦远，燕赵客程劳。 
<br>露晓红兰重，云晴碧树高。逢秋正多感，万里别同袍。
<br>
<br>
<br>
<br>&nbsp;&nbsp; 卷530_9 【喜远书】许浑 
<br>
<br>端居换时节，离恨隔龙泷。苔色上春阁，柳阴移晚窗。 
<br>寄怀因桂水，流泪极枫江。此日南来使，金盘鱼一双。
<br>
<br>
<br>
<br>&nbsp;&nbsp; 卷530_10 【怀江南同志】许浑 
<br>
<br>南国别经年，云晴波接天。蒲深鸂鶒戏，花暖鹧鸪眠。 
<br>竹暗湘妃庙，枫阴楚客船。唯应洞庭月，万里共婵娟。
<br>
<br>
<br>
<br>&nbsp;&nbsp; 卷530_11 【洛中秋日】许浑 
<br>
<br>故国无归处，官闲忆远游。吴僧秣陵寺，楚客洞庭舟。 
<br>久病先知雨，长贫早觉秋。壮心能几许，伊水更东流。
<br>
<br>
<br>
<br>&nbsp;&nbsp; 卷530_12 【将赴京师蒜山津送客还荆渚】许浑 
<br>
<br>尊前万里愁，楚塞与皇州。云识潇湘雨，风知鄠杜秋。 
<br>潮平犹倚棹，月上更登楼。他日沧浪水，渔歌对白头。
<br>
<br>
<br>
<br>&nbsp;&nbsp; 卷530_13 【潼关兰若】许浑 
<br>
<br>来往几经过，前轩枕大河。远帆春水阔，高寺夕阳多。 
<br>蝶影下红药，鸟声喧绿萝。故山归未得，徒咏采芝歌。
<br>
<br>
<br>
<br>&nbsp;&nbsp; 卷530_14 【玩残雪寄江南尹刘大夫】许浑 
<br>
<br>艳阳无处避，皎洁不成容。素质添瑶水，清光散玉峰。 
<br>眠鸥犹恋草，栖鹤未离松。闻在金銮望，群仙对九重。
<br>
<br>
<br>
<br>&nbsp;&nbsp; 卷530_15 【陪越中使院诸公，镜波馆饯明台裴郑二使君】许浑 
<br>
<br>倾幕来华馆，淹留二使君。舞移清夜月，歌断碧空云。 
<br>海郡楼台接，江船剑戟分。明时自鶱翥，无复叹离群。
<br>
<br>
<br>
<br>&nbsp;&nbsp; 卷530_16 【春泊弋阳】许浑 
<br>
<br>江行春欲半，孤枕弋阳堤。云暗犹飘雪，潮寒未应溪。 
<br>饮猿闻棹散，飞鸟背船低。此路成幽绝，家山巩洛西。
<br>
<br>
<br>
<br>&nbsp;&nbsp; 卷530_17 【晨别翛然上人】许浑 
<br>
<br>吴僧诵经罢，败衲倚蒲团。钟韵花犹敛，楼阴月向残。 
<br>晴山开殿响，秋水卷帘寒。独恨孤舟去，千滩复万滩。
<br>
<br>
<br>
<br>&nbsp;&nbsp; 卷530_18 【送客江行】许浑 
<br>
<br>萧萧芦荻花，郢客独辞家。远棹依山响，危樯转浦斜。 
<br>不寒澄浅石，潮落涨虚沙。莫与征徒望，乡园去渐赊。
<br>
<br>
<br>
<br>&nbsp;&nbsp; 卷530_19 【将归涂口，宿郁林寺道玄上人院二首】许浑 
<br>
<br>西岩一磬长，僧起树苍苍。开殿洒寒水，诵经焚晚香。 
<br>竹风云渐散，杉露月犹光。无复重来此，归舟凌夕阳。
<br>
<br>春寻采药翁，归路宿禅宫。云起客眠处，月残僧定中。 
<br>藤花深洞水，槲叶满山风。清境不能住，朝朝惭远公。
<br>
<br>
<br>
<br>&nbsp;&nbsp; 卷530_20 【题宣州元处士幽居】许浑 
<br>
<br>潺湲绕门水，未省濯缨尘。鸟散千岩曙，蜂来一径春。 
<br>杉松还待客，芝朮不求人。宁学磻溪叟，逢时罢隐沦。
<br>
<br>
<br>
<br>&nbsp;&nbsp; 卷530_21 【送李秀才】许浑 
<br>
<br>南楼送郢客，西郭见荆门。凫鹄下寒渚，牛羊归远村。 
<br>兰舟倚行棹，桂酒掩馀尊。重此一留宿，前村烟水昏。
<br>
<br>
<br>
<br>&nbsp;&nbsp; 卷530_22 【题倪处士旧居】许浑 
<br>
<br>儒翁九十馀，旧向此山居。生寄一壶酒，死留千卷书。 
<br>槛摧新竹少，池浅故莲疏。但有子孙在，带经还荷锄。
<br>
<br>
<br>
<br>&nbsp;&nbsp; 卷530_23 【赠梁将军】许浑 
<br>
<br>曾经黑山虏，一剑出重围。年长穷书意，时清隐钓矶。 
<br>高斋云外住，瘦马月中归。唯说乡心苦，春风雁北飞。
<br>
<br>
<br>
<br>&nbsp;&nbsp; 卷530_24 【春望思旧游】许浑 
<br>
<br>适意极春日，南台披薜萝。花光晴漾漾，山色昼峨峨。 
<br>湘水美人远，信陵豪客多。唯凭一瓢酒，弹瑟纵高歌。
<br>
<br>
<br>
<br>&nbsp;&nbsp; 卷530_25 【病中二首】许浑 
<br>
<br>三年婴酒渴，高卧似袁安。秋色鬓应改，夜凉心已宽。 
<br>风衣藤簟滑，露井竹床寒。卧忆郊扉月，恩深未挂冠。
<br>
<br>私归人暂适，扶杖绕西林。风急柳溪响，露寒莎径深。 
<br>一身仍白发，万虑只丹心。此意无言处，高窗托素琴。
<br>
<br>
<br>
<br>&nbsp;&nbsp; 卷530_26 【姑熟官舍寄汝洛友人】许浑 
<br>
<br>官静亦无能，平生少面朋。务开唯印吏，公退只棋僧。 
<br>药鼎初寒火，书龛欲夜灯。安知北溟水，终日送抟鹏。
<br>
<br>
<br>
<br>&nbsp;&nbsp; 卷530_27 【恩德寺】许浑 
<br>
<br>楼台横复重，犹有半岩空。萝洞浅深水，竹廊高下风。 
<br>晴山疏雨后，秋树断云中。未尽平生意，孤帆又向东。
<br>
<br>
<br>
<br>&nbsp;&nbsp; 卷530_28 【天竺寺题葛洪井】许浑 
<br>
<br>羽客炼丹井，井留人已无。旧泉青石下，馀甃碧山隅。 
<br>云朗镜开匣，月寒冰在壶。仍闻酿仙酒，此水过琼酴。
<br>
<br>
<br>
<br>&nbsp;&nbsp; 卷530_29 【朗上人院晨坐】许浑 
<br>
<br>簟凉襟袖清，月没尚残星。山果落秋院，水花开晓庭。 
<br>疏藤风袅袅，圆桂露冥冥。正忆江南寺，岩斋闻诵经。
<br>
<br>
<br>
<br>&nbsp;&nbsp; 卷530_30 【送客归湘楚】许浑 
<br>
<br>无辞一杯酒，昔日与君深。秋色换归鬓，曙光生别心。 
<br>桂花山庙冷，枫树水楼阴。此路千馀里，应劳楚客吟。
<br>
<br>
<br>
<br>&nbsp;&nbsp; 卷530_31 【过故友旧居】许浑 
<br>
<br>往年公子宅，夜宴乐难忘。高竹动疏翠，早莲飘暗香。 
<br>珠盘凝宝瑟，绮席递华觞。今日皆何处，闭门春草长。
<br>
<br>
<br>
<br>&nbsp;&nbsp; 卷530_32 【送客归峡中（一作将赴京师，津亭别萧处士）】许浑 
<br>
<br>津亭多别离，杨柳半无枝。住接猿啼处，行逢雁过时。 
<br>江风飏帆急，山月下楼迟。还就西斋宿，烟波劳梦思。
<br>
<br>
<br>
<br>&nbsp;&nbsp; 卷530_33 【题冲沼上人院】许浑 
<br>
<br>劚石种松子，数根侵杳冥。天寒犹讲律，雨暗尚寻经。 
<br>小殿灯千盏，深炉水一瓶。碧云多别思，休到望溪亭。
<br>
<br>
<br>
<br>&nbsp;&nbsp; 卷530_34 【和毕员外雪中见寄】许浑 
<br>
<br>仙署淹清景，雪华松桂阴。夜凌瑶席宴，春寄玉京吟。 
<br>烛晃垂罗幕，香寒重绣衾。相思不相访，烟月剡溪深。
<br>
<br>
<br>
<br>&nbsp;&nbsp; 卷530_35 【春醉】许浑 
<br>
<br>酒醲花一树，何暇卓文君。客坐长先饮，公闲半已曛。 
<br>水乡春足雨，山郭夜多云。何以参禅理，荣枯尽不闻。
<br>
<br>
<br>
<br>&nbsp;&nbsp; 卷530_36 【题岫上人院】许浑 
<br>
<br>病客与僧闲，频来不掩关。高窗云外树，疏磬雨中山。 
<br>离索秋虫响，登临夕鸟还。心知落帆处，明月浙河湾。
<br>
<br>
<br>
<br>&nbsp;&nbsp; 卷530_37 【送客南归有怀】许浑 
<br>
<br>绿水暖青蘋，湘潭万里春。瓦尊迎海客，铜鼓赛江神。 
<br>避雨松枫岸，看云杨柳津。长安一杯酒，座上有归人。
<br>
<br>
<br>
<br>&nbsp;&nbsp; 卷530_38 【李生弃官入道因寄】许浑 
<br>
<br>西岩一径通，知学采芝翁。寒暑丹心外，光阴白发中。 
<br>水深鱼避钓，云迥鹤辞笼。坐想还家日，人非井邑空。
<br>
<br>
<br>
<br>&nbsp;&nbsp; 卷530_39 【长兴里夏日南邻避暑】许浑 
<br>
<br>侯门大道傍，蝉噪树苍苍。开锁洞门远，下帘宾馆凉。 
<br>栏围红药盛，架引绿萝长。永日一欹枕，故山云水乡。
<br>
<br>
<br>
<br>&nbsp;&nbsp; 卷530_40 【送韩校书】许浑 
<br>
<br>恨与前欢隔，愁因此会同。迹高芸阁吏，名散雪楼翁。 
<br>城闭三秋雨，帆飞一夜风。酒醒鲈鲙美，应在竟陵东。
<br>
<br>
<br>
<br>&nbsp;&nbsp; 卷530_41 【秋晚登城】许浑 
<br>
<br>城高不可下，永日一登临。曲槛凉飙急，空楼返照深。 
<br>苇花迷夕棹，梧叶散秋砧。谩作归田赋，蹉跎岁欲阴。
<br>
<br>
<br>
<br>&nbsp;&nbsp; 卷530_42 【江西郑常侍赴镇之日有寄，因酬和】许浑 
<br>
<br>来暮亦何愁，金貂在鹢舟。旆随寒浪动，帆带夕阳收。 
<br>布令滕王阁，裁诗郢客楼。即应归凤沼，中外赞天休。
<br>
<br>
<br>
<br>&nbsp;&nbsp; 卷530_43 【蒙河南刘大夫见示与吏部张公喜雪酬唱，辄敢攀和】许浑 
<br>
<br>风度龙山暗，云凝象阙阴。瑞花琼树合，仙草玉苗深。 
<br>欲醉梁王酒，先调楚客琴。即应携手去，将此助商霖。
<br>
<br>
<br>
<br>&nbsp;&nbsp; 卷530_44 【下第送宋秀才游岐下、杨秀才还江东】许浑 
<br>
<br>年来不自得，一望几伤心。风转蕙兰色，月移松桂阴。 
<br>马随边草远，帆落海云深。明旦各分首，更听梁甫吟。
<br>
<br>
<br>
<br>&nbsp;&nbsp; 卷530_45 【南亭偶题】许浑 
<br>
<br>城下水萦回，潮冲野艇来。鸟惊山果落，龟泛绿萍开。 
<br>白首书千卷，朱颜酒一杯。南轩自流涕，不是望燕台。
<br>
<br>
<br>
<br>&nbsp;&nbsp; 卷530_46 【与裴三十秀才自越西归望亭阻冻登虎丘山寺精舍】许浑 
<br>
<br>春草越吴间，心期旦夕还。酒乡逢客病，诗境遇僧闲。 
<br>倚棹冰生浦，登楼雪满山。东风不可待，归鬓坐斑斑。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
