<HTML>
<HEAD>
<TITLE>全唐诗 卷728-731 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷728-731</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷728-731</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6222"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷728-731')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷728-731]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp;卷727_1 【喜韩少府见访】胡令能 
<br>
<br>忽闻梅福来相访，笑著荷衣出草堂。
<br>儿童不惯见车马，走入芦花深处藏。
<br>
<br>
<br>&nbsp;&nbsp; 卷727_2 【观郑州崔郎中诸妓绣样（一作咏绣障）】胡令能 
<br>
<br>日暮堂前花蕊娇，争拈小笔上床描。
<br>绣成安向春园里，引得黄莺下柳条。
<br>
<br>
<br>
<br>&nbsp;&nbsp; 卷727_3 【小儿垂钓】胡令能 
<br>
<br>蓬头稚子学垂纶，侧坐莓苔草映身。
<br>路人借问遥招手，怕得鱼惊不应人。
<br>
<br>
<br>
<br>&nbsp;&nbsp; 卷727_4 【王昭君】胡令能 
<br>
<br>胡风似剑锼人骨，汉月如钩钓胃肠。
<br>魂梦不知身在路，夜来犹自到昭阳。
<br>
<br>
<br>
<br>&nbsp;&nbsp; 卷727_5 【望夫石】严郾 
<br>
<br>何代提戈去不还，独留形影白云间。肌肤销尽雪霜色， 
<br>罗绮点成苔藓斑。江燕不能传远信，野花空解妒愁颜。 
<br>近来岂少征人妇，笑采蘼芜上北山。
<br>
<br>
<br>
<br>&nbsp;&nbsp; 卷727_6 【赋百舌鸟】严郾 
<br>
<br>此禽轻巧少同伦，我听长疑舌满身。星未没河先报晓， 
<br>柳犹粘雪便迎春。频嫌海燕巢难定，却讶林莺语不真。 
<br>莫倚春风便多事，玉楼还有晏眠人。
<br>
<br>
<br>
<br>&nbsp;&nbsp; 卷727_7 【永州陪郑太守登舟夜宴，席上各赋诗】蒋肱 
<br>
<br>江头朱绂间青衿，岂是仙舟不可寻。谁敢强登徐稚榻， 
<br>自怜还学谢安吟。月凝兰棹轻风起，妓劝金罍尽醉斟。 
<br>剪尽蜡红人未觉，归时城郭晓烟深。
<br>
<br>
<br>
<br>&nbsp;&nbsp; 卷727_8 【寄远】张迥1 
<br>
<br>锦字凭谁达，闲庭草又枯。夜长灯影灭，天远雁声孤。 
<br>蝉鬓凋将尽，虬髯白也无。几回愁不语，因看朔方图。
<br>
<br>
<br>
<br>&nbsp;&nbsp; 卷727_9 【春草凝露】张友正 
<br>
<br>苍苍芳草色，含露对青春。已赖阳和长，仍惭润泽频。 
<br>日临残未滴，风度欲成津。蕙叶垂偏重，兰丛洗转新。 
<br>将行愁裛径，欲采畏濡身。独爱池塘畔，清华远袭人。
<br>
<br>
<br>
<br>&nbsp;&nbsp; 卷727_10 【锦带佩吴钩】张友正 
<br>
<br>带剑谁家子，春朝紫陌游。结边霞聚锦，悬处月随钩。 
<br>彩缕回文出，雄芒练影浮。叶依花里艳，霜向锷中秋。 
<br>的皪宜骢马，斓斒映绮裘。应须待报国，一刎月支头。
<br>
<br>
<br>
<br>&nbsp;&nbsp; 卷727_11 【山中卧病寄卢郎中】伍唐珪 
<br>
<br>十年耕钓水云间，住僻家贫少往还。一径绿苔凝晓露， 
<br>满头白发对青山。野僧采药来医病，樵客携觞为解颜。 
<br>空恋旧时恩奖地，无因匍匐出柴关。
<br>
<br>
<br>
<br>&nbsp;&nbsp; 卷727_12 【寒食日献郡守】伍唐珪 
<br>
<br>入门堪笑复堪怜，三径苔荒一钓船。
<br>惭愧四邻教断火，不知厨里久无烟。
<br>
<br>
<br>
<br>&nbsp;&nbsp; 卷727_13 【上苏使君】伍唐珪 
<br>
<br>江西昔日推韩注，袁水今朝数赵祥。
<br>纵使文翁能待客，终栽桃李不成行。
<br>
<br>
<br>
<br>&nbsp;&nbsp; 卷727_14 【赠妓人王福娘】孙棨 
<br>
<br>彩翠仙衣红玉肤，轻盈年在破瓜初。霞杯醉劝刘郎赌， 
<br>云髻慵邀阿母梳。不怕寒侵缘带宝，每忧风举倩持裾。 
<br>谩图西子晨妆样，西子元来未得如。
<br>
<br>
<br>
<br>&nbsp;&nbsp; 卷727_15 【题妓王福娘墙（后二首一作题北里妓人壁）】孙棨 
<br>
<br>移壁回窗费几朝，指镮偷解博红椒。
<br>无端斗草输邻女，更被拈将玉步摇。
<br>
<br>寒绣衣裳饷阿娇，新团香兽不禁烧。
<br>东邻起样裙腰阔，剩蹙黄金线几条。
<br>
<br>试共卿卿语笑初，画堂连遣侍儿呼。
<br>寒肌不耐金如意，白獭为膏郎有无。
<br>
<br>
<br>
<br>&nbsp;&nbsp; 卷727_16 【戏李文远】孙棨 
<br>
<br>引君来访洞中仙，新月如眉拂户前。
<br>领取嫦娥攀取桂，便从陵谷一时迁。
<br>
<br>
<br>
<br>&nbsp;&nbsp; 卷727_17 【题刘泰娘舍】孙棨 
<br>
<br>寻常凡木最轻樗，今日寻樗桂不如。
<br>汉高新破咸阳后，英俊奔波遂吃虚。
<br>
<br>
<br>
<br>&nbsp;&nbsp; 卷727_18 【戏张道人不饮酒】颜荛 
<br>
<br>言自云山访我来，每闻奇秘觉叨陪。
<br>吾师不饮人间酒，应待流霞即举杯。
<br>
<br>
<br>
<br>&nbsp;&nbsp; 卷727_19 【句】颜荛 
<br>
<br>爽籁尽成鸣凤曲，游人多是弄珠仙。（见《方舆胜览》）
<br>
<br>
<br>
<br>&nbsp;&nbsp; 卷727_20 【秋醉歌】张为 
<br>
<br>金风飒已起，还是招渔翁。携酒天姥岑，自弹峄阳桐。 
<br>脱却登山履，赤脚翘青筇。泉声扫残暑，猿臂攀长松。 
<br>翠微泛樽绿，苔藓分烟红。造化处术内，相对数壶空。 
<br>醉眠岭上草，不觉夜露浓。一梦到天晓，始觉一醉中。 
<br>皎然梦中路，直到瀛洲东。初平把我臂，相与骑白龙。 
<br>三留对上帝，玉楼十二重。上帝赐我酒，送我敲金钟。 
<br>宝阁香敛苒，琪树寒玲珑。动叶如笙篁，音律相怡融。 
<br>珍重此一醉，百骸出天地。长如此梦魂，永谢名与利。
<br>
<br>
<br>
<br>&nbsp;&nbsp; 卷727_21 【谢别毛仙翁】张为 
<br>
<br>羸形感神药，削骨生丰肌。兰炷飘灵烟，妖怪立诛夷。 
<br>重睹日月光，何报父母慈。黄河浊衮衮，别泪流澌澌。 
<br>黄河清有时，别泪无收期。
<br>
<br>
<br>
<br>&nbsp;&nbsp; 卷727_22 【渔阳将军】张为 
<br>
<br>霜髭拥颔对穷秋，著白貂裘独上楼。
<br>向北望星提剑立，一生长为国家忧。
<br>
<br>
<br>
<br>&nbsp;&nbsp; 卷727_23 【句】张为 
<br>
<br>到处即闭户，逢君方展眉。（《纪事》云为此句最有诗称）
<br>
<br>
<br>
<br>&nbsp;&nbsp; 卷727_24 【岑公岩】马冉 
<br>
<br>南溪有仙涧，咫尺非人间。泠泠松风下，日暮空苍山。
<br>
<br>
<br>
<br>&nbsp;&nbsp; 卷727_25 【诸暨五泄山】周镛 
<br>
<br>路入苍烟九过溪，九穿岩曲到招提。天分五溜寒倾北， 
<br>地秀诸峰翠插西。凿径破崖来木杪，驾泉鸣竹落榱题。 
<br>当年老默无消息，犹有词堂一杖藜。
<br>
<br>
<br>
<br>&nbsp;&nbsp; 卷727_26 【赠罗隐】刘赞 
<br>
<br>人皆言子屈，独我谓君非。明主既难谒，青山何不归。 
<br>年虚侵雪鬓，尘枉污麻衣。自古逃名者，至今名岂微。
<br>
<br>
<br>
<br>&nbsp;&nbsp; 卷727_27 【句】刘赞 
<br>
<br>絮花飞起雪漫漫，长得宫娥带笑看。（《柳枝词》， 
<br>见《吟窗杂录》）
<br>
<br>
<br>
<br>&nbsp;&nbsp; 卷727_28 【洛阳道】任翻 
<br>
<br>憧憧洛阳道，尘下生春草。行者岂无家，无人在家老。 
<br>鸡鸣前结束，争去恐不早。百年路傍尽，白日车中晓。 
<br>求富江海狭，取贵山岳小。二端立在途，奔走无由了。
<br>
<br>
<br>
<br>&nbsp;&nbsp; 卷727_29 【春晴】任翻 
<br>
<br>楚国多春雨，柴门喜晚晴。幽人临水坐，好鸟隔花鸣。 
<br>野色临空阔，江流接海平。门前到溪路，今夜月分明。
<br>
<br>
<br>
<br>&nbsp;&nbsp; 卷727_30 【秋晚郊居】任翻 
<br>
<br>远声霜后树，秋色水边村。野径无来客，寒风自动门。 
<br>海山藏日影，江月落潮痕。惆怅高飞晚，年年别故园。
<br>
<br>
<br>
<br>&nbsp;&nbsp; 卷727_31 【秋晚途次】任翻 
<br>
<br>秋色满行路，此时心不闲。孤贫游上国，少壮有衰颜。 
<br>众鸟已归树，旅人犹过山。萧条远林外，风急水潺潺。
<br>
<br>
<br>
<br>&nbsp;&nbsp; 卷727_32 【葛仙井】任翻 
<br>
<br>古井碧沈沈，分明见百寻。味甘传邑内，脉冷应山心。 
<br>圆入月轮净，直涵峰影深。自从仙去后，汲引到如今。
<br>
<br>
<br>
<br>&nbsp;&nbsp; 卷727_33 【桐柏观】任翻 
<br>
<br>飘飘云外者，暂宿聚仙堂。半夜人无语，中宵月送凉。 
<br>鹤归高树静，萤过小池光。不得多时住，门开是事忙。
<br>
<br>
<br>
<br>&nbsp;&nbsp; 卷727_34 【冬暮野寺】任翻 
<br>
<br>江东寒近腊，野寺水天昏。无酒可销夜，随僧早闭门。 
<br>照墙灯影短，著瓦雪声繁。飘泊仍千里，清吟欲断魂。
<br>
<br>
<br>
<br>&nbsp;&nbsp; 卷727_35 【赠济禅师】任翻 
<br>
<br>碧峰秋寺内，禅客已无情。半顶发根白，一生心地清。 
<br>竹房侵月静，石径到门平。山下尘嚣路，终年誓不行。
<br>
<br>
<br>
<br>&nbsp;&nbsp; 卷727_36 【经堕泪碑】任翻 
<br>
<br>羊公传化地，千古事空存。碑已无文字，人犹敬子孙。 
<br>岘山长闭恨，汉水自流恩。数处烟岚色，分明是泪痕。
<br>
<br>
<br>
<br>&nbsp;&nbsp; 卷727_37 【长安冬夜书事】任翻 
<br>
<br>忧来长不寐，往事重思量。清渭几年客，故衣今夜霜。 
<br>春风谁识面，水国但牵肠。十二门车马，昏明各自忙。
<br>
<br>
<br>
<br>&nbsp;&nbsp; 卷727_38 【越江渔父】任翻 
<br>
<br>借问钓鱼者，持竿多少年。眼明汀岛畔，头白子孙前。 
<br>棹入花时浪，灯留雨夜船。越江深见底，谁识此心坚。
<br>
<br>
<br>
<br>&nbsp;&nbsp; 卷727_39 【哭友人】任翻 
<br>
<br>逢著南州史，江边哭问君。送终时有雪，归葬处无云。 
<br>官库惟留剑，邻僧共结坟。儿孙未成立，谁与集遗文。
<br>
<br>
<br>
<br>&nbsp;&nbsp; 卷727_40 【送李衡】任翻 
<br>
<br>羁栖亲故少，远别惜清才。天畔出相送，路长知未回。 
<br>欲销今日恨，强把异乡杯。君去南堂后，应无客到来。
<br>
<br>
<br>
<br>&nbsp;&nbsp; 卷727_41 【宫怨】任翻 
<br>
<br>泪干红落脸，心尽白垂头。自此方知怨，从来岂信愁。
<br>
<br>
<br>
<br>&nbsp;&nbsp; 卷727_42 【惜花】任翻 
<br>
<br>无语与花别，细看枝上红。明年又相见，还恐是愁中。
<br>
<br>
<br>
<br>&nbsp;&nbsp; 卷727_43 【宿巾子山禅寺】任翻 
<br>
<br>绝顶新秋生夜凉，鹤翻松露滴衣裳。
<br>前峰月映半江水，僧在翠微开竹房。
<br>
<br>
<br>
<br>&nbsp;&nbsp; 卷727_44 【再游巾子山寺】任翻 
<br>
<br>灵江江上帻峰寺，三十年来两度登。
<br>野鹤尚巢松树遍，竹房不见旧时僧。
<br>
<br>
<br>
<br>&nbsp;&nbsp; 卷727_45 【三游巾子山寺感述】任翻 
<br>
<br>清秋绝顶竹房开，松鹤何年去不回。
<br>惟有前峰明月在，夜深犹过半江来。
<br>
<br>
<br>
<br>&nbsp;&nbsp; 卷727_46 【画山水图答大愚】荆浩 
<br>
<br>恣意纵横扫，峰峦次第成。笔尖寒树瘦，墨淡野云轻。 
<br>岩石喷泉窄，山根到水平。禅房时一展，兼称苦空情。
<br>
<br>
<br>
<br>&nbsp;&nbsp; 卷727_47 【宿顾城二首（顾城在范县东）】张直 
<br>
<br>绿草展青裀，樾影连春树。茅屋八九家，农器六七具。 
<br>主人有好怀，搴衣留我住。春酒新泼醅，香美连糟滤。 
<br>一醉卧花阴，明朝送君去。
<br>
<br>醉卧夜将半，土底闻鸡啼。惊骇问主人，为我剖荒迷。 
<br>武汤东伐韦，固君含悲凄。神夺悔悟魄，幻化为石鸡。 
<br>形骸仅盈寸，咿喔若啁蜺。吾村耕耘叟，多获于锄犁。
<br>
<br>
<br>
<br>&nbsp;&nbsp; 卷727_48 【题桃源僧】陈光 
<br>
<br>桃源有僧舍，跬步异人天。花乱似无主，鹤鸣疑有仙。 
<br>轩廊明野色，松桧湿春烟。定拟辞尘境，依师过晚年。
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷728_1 【吟叙】周昙 
<br>
<br>历代兴亡亿万心，圣人观古贵知今。
<br>古今成败无多事，月殿花台幸一吟。
<br>
<br>
<br>&nbsp;&nbsp; 卷728_2 【闲吟】周昙 
<br>
<br>考摭妍媸用破心，剪裁千古献当今。
<br>闲吟不是闲吟事，事有闲思闲要吟。
<br>
<br>
<br>
<br>&nbsp;&nbsp; 卷728_3 【唐虞门·唐尧】周昙 
<br>
<br>祅氛不起瑞烟轻，端拱垂衣日月明。
<br>传事四方无外役，茅茨深处土阶平。
<br>
<br>
<br>
<br>&nbsp;&nbsp; 卷728_4 【唐虞门·虞舜】周昙 
<br>
<br>进善惩奸立帝功，功成揖让益温恭。
<br>满朝卿士多元凯，为黜兜苗与四凶。
<br>
<br>
<br>
<br>&nbsp;&nbsp; 卷728_5 【唐虞门·舜妃】周昙 
<br>
<br>苍梧一望隔重云，帝子悲寻不记春。
<br>何事泪痕偏在竹，贞姿应念节高人。
<br>
<br>
<br>
<br>&nbsp;&nbsp; 卷728_6 【唐虞门·再吟】周昙 
<br>
<br>潇湘何代泣幽魂，骨化重泉志尚存。
<br>若道地中休下泪，不应新竹有啼痕。
<br>
<br>
<br>
<br>&nbsp;&nbsp; 卷728_7 【三代门·夏禹】周昙 
<br>
<br>尧违天孽赖询谟，顿免洪波浸碧虚。
<br>海内生灵微伯禹，尽应随浪化为鱼。
<br>
<br>
<br>
<br>&nbsp;&nbsp; 卷728_8 【三代门·再吟】周昙 
<br>
<br>万古龙门一旦开，无成甘死作黄能。
<br>司空定有匡尧术，九载之前何处来。
<br>
<br>
<br>
<br>&nbsp;&nbsp; 卷728_9 【三代门·太康】周昙 
<br>
<br>师保何人为琢磨，安知父祖苦辛多。
<br>酒酣禽色方为乐，讵肯闲听五子歌。
<br>
<br>
<br>
<br>&nbsp;&nbsp; 卷728_10 【三代门·后稷】周昙 
<br>
<br>人惟邦本本由农，旷古谁高后稷功。
<br>百谷且繁三曜在，牲牢郊祀信无穷。
<br>
<br>
<br>
<br>&nbsp;&nbsp; 卷728_11 【三代门·文王】周昙 
<br>
<br>昭然明德报天休，礿祭惟馨胜杀牛。
<br>二老五侯何所诈，不归商受尽归周。
<br>
<br>
<br>
<br>&nbsp;&nbsp; 卷728_12 【三代门·武王】周昙 
<br>
<br>文王寝膳武王随，内竖言安色始怡。
<br>七载岂堪囚羑里，一夫为报亦何疑。
<br>
<br>
<br>
<br>&nbsp;&nbsp; 卷728_13 【三代门·太公】周昙 
<br>
<br>昌猎关西纣猎东，纣怜崇虎弃非熊。
<br>危邦自谓多麟凤，肯把王纲取钓翁。
<br>
<br>
<br>
<br>&nbsp;&nbsp; 卷728_14 【三代门·再吟】周昙 
<br>
<br>东邻不事事西邻，御物卑和物自亲。
<br>天下言知天下者，兆人无主属贤人。
<br>
<br>
<br>
<br>&nbsp;&nbsp; 卷728_15 【三代门·又吟】周昙 
<br>
<br>千妖万态逞妍姿，破国亡家更是谁。
<br>匡政必能除苟媚，去邪当断勿狐疑。
<br>
<br>
<br>
<br>&nbsp;&nbsp; 卷728_16 【三代门·子牙妻】周昙 
<br>
<br>陵柏无心竹变秋，不能同戚拟同休。
<br>岁寒焉在空垂涕，覆水如何欲再收。
<br>
<br>
<br>
<br>&nbsp;&nbsp; 卷728_17 【三代门·周公】周昙 
<br>
<br>文武传芳百代基，几多贤哲守成规。
<br>仍闻吐握延儒素，犹恐民疵未尽知。
<br>
<br>
<br>
<br>&nbsp;&nbsp; 卷728_18 【三代门·夷齐】周昙 
<br>
<br>让国由衷义亦乖，不知天命匹夫才。
<br>将除暴虐诚能阻，何异崎岖助纣来。
<br>
<br>
<br>
<br>&nbsp;&nbsp; 卷728_19 【三代门·管蔡】周昙 
<br>
<br>伊商胡越尚同图，管蔡如何有异谟。
<br>不念祖宗危社稷，强于仁圣遣行诛。
<br>
<br>
<br>
<br>&nbsp;&nbsp; 卷728_20 【三代门·成王】周昙 
<br>
<br>成王有过伯禽笞，圣惠能新日自奇。
<br>王道既成何所感，越裳呈瑞凤来仪。
<br>
<br>
<br>
<br>&nbsp;&nbsp; 卷728_21 【三代门·幽王】周昙 
<br>
<br>狼烟篝火为边尘，烽候那宜悦妇人。
<br>厚德未闻闻厚色，不亡家国幸亡身。
<br>
<br>
<br>
<br>&nbsp;&nbsp; 卷728_22 【三代门·平王】周昙 
<br>
<br>犬戎西集杀幽王，邦土何由不便亡。
<br>宜臼东来年更远，川流难绝信源长。
<br>
<br>
<br>
<br>&nbsp;&nbsp; 卷728_23 【春秋战国门·祭足】周昙 
<br>
<br>吴鲁燕韩岂别宗，曾无外御但相攻。
<br>当时周郑谁为相，交质将何服远戎。
<br>
<br>
<br>
<br>&nbsp;&nbsp; 卷728_24 【春秋战国门·再吟】周昙 
<br>
<br>周室衰微不共匡，干戈终日互争强。
<br>诸侯若解尊天子，列国何因次第亡。
<br>
<br>
<br>
<br>&nbsp;&nbsp; 卷728_25 【春秋战国门·隐公】周昙 
<br>
<br>今古难堤是小人，苟希荣宠任相亲。
<br>陈谋不信怀忧惧，反间须防却害身。
<br>
<br>
<br>
<br>&nbsp;&nbsp; 卷728_26 【春秋战国门·庄公】周昙 
<br>
<br>齐甲强临力有馀，鲁庄为战念区区。
<br>鱼丽三鼓微曹刿，肉食安能暇远谟。
<br>
<br>
<br>
<br>&nbsp;&nbsp; 卷728_27 【春秋战国门·哀公】周昙 
<br>
<br>贤为邻用国忧危，庙算无非委艳奇。
<br>两叶翠娥春乍展，一毛须去不难吹。
<br>
<br>
<br>
<br>&nbsp;&nbsp; 卷728_28 【春秋战国门·再吟】周昙 
<br>
<br>好龙天为降真龙，及见真龙瘁厥躬。
<br>接下不勤徒好士，叶公何异鲁哀公。
<br>
<br>
<br>
<br>&nbsp;&nbsp; 卷728_29 【春秋战国门·平公】周昙 
<br>
<br>鸿鹄轻腾万里高，何殊朝野得贤豪。
<br>能知翼戴穹苍力，不是蒙茸腹背毛。
<br>
<br>
<br>
<br>&nbsp;&nbsp; 卷728_30 【春秋战国门·文公】周昙 
<br>
<br>灭虢吞虞未息兵，柔秦败楚霸威成。
<br>文公徒欲三强服，分晋元来是六卿。
<br>
<br>
<br>
<br>&nbsp;&nbsp; 卷728_31 【春秋战国门·景公】周昙 
<br>
<br>觉病当宜早问师，病深难疗恨难追。
<br>晋侯徒有秦医缓，疾在膏肓救已迟。
<br>
<br>
<br>
<br>&nbsp;&nbsp; 卷728_32 【春秋战国门·卫灵公】周昙 
<br>
<br>子鱼无隐欲源清，死不忘忠感卫灵。
<br>伯玉既亲知德润，残桃休吃悟兰馨。
<br>
<br>
<br>
<br>&nbsp;&nbsp; 卷728_33 【春秋战国门·陈灵公】周昙 
<br>
<br>谁与陈君嫁祸来，孔宁行父夏姬媒。
<br>灵公徒认徵舒面，至死何曾识祸胎。
<br>
<br>
<br>
<br>&nbsp;&nbsp; 卷728_34 【春秋战国门·陈蔡君】周昙 
<br>
<br>楚聘宣尼欲道光，是时陈蔡畏邻强。
<br>庸谋但解遮贤路，不解迎贤谋自昌。
<br>
<br>
<br>
<br>&nbsp;&nbsp; 卷728_35 【春秋战国门·楚惠王】周昙 
<br>
<br>芹中遇蛭强为吞，不欲缘微有害人。
<br>何事免成心腹疾，皇天惟德是相亲。
<br>
<br>
<br>
<br>&nbsp;&nbsp; 卷728_36 【春秋战国门·楚怀王】周昙 
<br>
<br>不听陈轸信张仪，六里商於果见欺。
<br>既舍黔中西换得，又令生去益堪悲。
<br>
<br>
<br>
<br>&nbsp;&nbsp; 卷728_37 【春秋战国门·再吟】周昙 
<br>
<br>不得商於又失齐，楚怀方寸一何迷。
<br>明知秦是虎狼国，更忍车轮独向西。
<br>
<br>
<br>
<br>&nbsp;&nbsp; 卷728_38 【春秋战国门·韩惠王】周昙 
<br>
<br>韩惠开渠止暴秦，营田万顷饱秦人。
<br>何殊般肉供羸兽，兽壮安知不害身。
<br>
<br>
<br>
<br>&nbsp;&nbsp; 卷728_39 【春秋战国门·顷襄王】周昙 
<br>
<br>秦陷荆王死不还，只缘偏听子兰言。
<br>顷襄还信子兰语，忍使江鱼葬屈原。
<br>
<br>
<br>
<br>&nbsp;&nbsp; 卷728_40 【春秋战国门·武公】周昙 
<br>
<br>猛兽来兵只为文，岂宜凉德拟图尊。
<br>君看豹彩蒙麋质，人取无难必不存。
<br>
<br>
<br>
<br>&nbsp;&nbsp; 卷728_41 【春秋战国门·华元】周昙 
<br>
<br>未知军法忌偏颇，徒解于思腹漫皤。
<br>昔日羊斟曾不预，今朝为政事如何。
<br>
<br>
<br>
<br>&nbsp;&nbsp; 卷728_42 【春秋战国门·臧孙】周昙 
<br>
<br>诸孟憎吾似犬狞，贤臧哭孟倍伤情。
<br>季孙爱我如甘疾，疾足亡身药故宁。
<br>
<br>
<br>
<br>&nbsp;&nbsp; 卷728_43 【春秋战国门·公叔】周昙 
<br>
<br>吴起南奔魏国荒，必听公叔失贤良。
<br>无谋纵欲离安邑，可免河沟徙大梁。
<br>
<br>
<br>
<br>&nbsp;&nbsp; 卷728_44 【春秋战国门·庄辛】周昙 
<br>
<br>庄辛正谏谓妖词，兵及鄢陵始悔思。
<br>见兔必能知顾犬，亡羊补栈未为迟。
<br>
<br>
<br>
<br>&nbsp;&nbsp; 卷728_45 【春秋战国门·孙膑】周昙 
<br>
<br>曾嫌胜己害贤人，钻火明知速自焚。
<br>断足尔能行不足，逢君谁肯不酬君。
<br>
<br>
<br>
<br>&nbsp;&nbsp; 卷728_46 【春秋战国门·灵辄】周昙 
<br>
<br>失水枯鳞得再生，翳桑无地谢深情。
<br>朱轮未染酬恩血，公子何由见赤诚。
<br>
<br>
<br>
<br>&nbsp;&nbsp; 卷728_47 【春秋战国门·郭开】周昙 
<br>
<br>秦袭邯郸岁月深，何人沾赠郭开金。
<br>廉颇还国李牧在，安得赵王为尔擒。
<br>
<br>
<br>
<br>&nbsp;&nbsp; 卷728_48 【春秋战国门·乐羊】周昙 
<br>
<br>杯羹忍啜得非忠，巧佞胡为惑主聪。
<br>盈箧谤书能寝默，中山不是乐羊功。
<br>
<br>
<br>
<br>&nbsp;&nbsp; 卷728_49 【春秋战国门·虞卿】周昙 
<br>
<br>割地求和国必危，安知坚守绝来思。
<br>年年来伐年年割，割尽邯郸何所之。
<br>
<br>
<br>
<br>&nbsp;&nbsp; 卷728_50 【春秋战国门·豫让】周昙 
<br>
<br>门客家臣义莫俦，漆身吞炭不能休。
<br>中行智伯思何异，国士终期国士酬。
<br>
<br>
<br>
<br>&nbsp;&nbsp; 卷728_51 【春秋战国门·毛遂】周昙 
<br>
<br>不识囊中颖脱锥，功成方信有英奇。
<br>平原门下三千客，得力何曾是素知。
<br>
<br>
<br>
<br>&nbsp;&nbsp; 卷728_52 【春秋战国门·再吟】周昙 
<br>
<br>定获英奇不在多，然须设网遍山河。
<br>禽虽一目罗中得，岂可空张一目罗。
<br>
<br>
<br>
<br>&nbsp;&nbsp; 卷728_53 【春秋战国门·田文】周昙 
<br>
<br>下客常才不足珍，谁为狗盗脱强秦。
<br>秦关若待鸡鸣出，笑杀临淄土偶人。
<br>
<br>
<br>
<br>&nbsp;&nbsp; 卷728_54 【春秋战国门·再吟】周昙 
<br>
<br>门下三千各自矜，频弹剑客独无能。
<br>田文不厌无能客，三窟全身果有凭。
<br>
<br>
<br>
<br>&nbsp;&nbsp; 卷728_55 【春秋战国门·冯讙】周昙 
<br>
<br>兔窟穿成主再兴，辈流狐伏敢骄矜。
<br>冯讙不是无能者，要试君心欲展能。
<br>
<br>
<br>
<br>&nbsp;&nbsp; 卷728_56 【春秋战国门·章子】周昙 
<br>
<br>在家能子必能臣，齐将功成以孝闻。
<br>改葬义无欺死父，临戎安肯背生君。
<br>
<br>
<br>
<br>&nbsp;&nbsp; 卷728_57 【春秋战国门·卞和】周昙 
<br>
<br>磷磷谁为惑温温，至宝凡姿甚易分。
<br>自是时人多贵耳，目无明鉴使俱焚。
<br>
<br>
<br>
<br>&nbsp;&nbsp; 卷728_58 【春秋战国门·季札】周昙 
<br>
<br>吹毛霜刃过千金，生许徐君死挂林。
<br>宝剑徒称无价宝，行心更贵不欺心。
<br>
<br>
<br>
<br>&nbsp;&nbsp; 卷728_59 【春秋战国门·孙武】周昙 
<br>
<br>理国无难似理兵，兵家法令贵遵行。
<br>行刑不避君王宠，一笑随刀八阵成。
<br>
<br>
<br>
<br>&nbsp;&nbsp; 卷728_60 【春秋战国门·夫差】周昙 
<br>
<br>信听谗言疾不除，忠臣须杀竟何如。
<br>会稽既雪夫差死，泉下胡颜见子胥。
<br>
<br>
<br>
<br>&nbsp;&nbsp; 卷728_61 【春秋战国门·少孺】周昙 
<br>
<br>宝贵亲仁与善邻，邻兵何要互相臻。
<br>螳螂定是遭黄雀，黄雀须防挟弹人。
<br>
<br>
<br>
<br>&nbsp;&nbsp; 卷728_62 【春秋战国门·苏厉】周昙 
<br>
<br>百步穿杨箭不移，养由堪教听弘规。
<br>身隆业著未知退，勿遣功名一旦隳。
<br>
<br>
<br>
<br>&nbsp;&nbsp; 卷728_63 【春秋战国门·鬻拳】周昙 
<br>
<br>鬻拳强谏惧威刑，退省怀惭不顾生。
<br>双刖忍行留痛恨，惟君适足见忠诚。
<br>
<br>
<br>
<br>&nbsp;&nbsp; 卷728_64 【春秋战国门·荆轲】周昙 
<br>
<br>反刃相酬是匹夫，安知突骑驾群胡。
<br>有心为报怀权略，可在於期与地图。
<br>
<br>
<br>
<br>&nbsp;&nbsp; 卷728_65 【春秋战国门·再吟】周昙 
<br>
<br>几尺如霜利不群，恩仇未报反亡身。
<br>诚哉利器全由用，可惜吹毛不得人。
<br>
<br>
<br>
<br>&nbsp;&nbsp; 卷728_66 【春秋战国门·陈轸】周昙 
<br>
<br>丹青徒有逞喧哗，有足由来不是蛇。
<br>杀将破军为柱国，君今官极更何加。
<br>
<br>
<br>
<br>&nbsp;&nbsp; 卷728_67 【春秋战国门·田饶】周昙 
<br>
<br>厨抛败肉士怀饥，仓烂馀粮客未炊。
<br>临难欲行求死士，将何恩信致扶危。
<br>
<br>
<br>
<br>&nbsp;&nbsp; 卷728_68 【春秋战国门·鲍叔】周昙 
<br>
<br>忠臣祝寿吐嘉词，鲍叔临轩酒一卮。
<br>安不忘危臣所愿，愿思危困必无危。
<br>
<br>
<br>
<br>&nbsp;&nbsp; 卷728_69 【春秋战国门·晏婴】周昙 
<br>
<br>正人徒以刃相危，贪利忘忠死不为。
<br>麋鹿命悬当有处，驱车何必用奔驰。
<br>
<br>
<br>
<br>&nbsp;&nbsp; 卷728_70 【春秋战国门·再吟】周昙 
<br>
<br>下泽逢蛇盖是常，还如山上见豺狼。
<br>国中有怪非蛇兽，不用贤能是不祥。
<br>
<br>
<br>
<br>&nbsp;&nbsp; 卷728_71 【春秋战国门·又吟】周昙 
<br>
<br>马毙厩人欲就刑，百年临尽一言生。
<br>赖逢贤相能匡救，仍免吾君播恶声。
<br>
<br>
<br>
<br>&nbsp;&nbsp; 卷728_72 【春秋战国门·叔向】周昙 
<br>
<br>重禄存家不敢言，小臣忧祸亦如然。
<br>明开谏诤能无罪，只此宜为理国先。
<br>
<br>
<br>
<br>&nbsp;&nbsp; 卷728_73 【春秋战国门·师旷】周昙 
<br>
<br>老能劝学照馀生，似夜随灯到处明。
<br>往行前言如不见，暗中无烛若为行。
<br>
<br>
<br>
<br>&nbsp;&nbsp; 卷728_74 【春秋战国门·智伯】周昙 
<br>
<br>三国连兵敌就擒，晋阳城下碧波深。
<br>风涛撼处看沈赵，舟楫不从翻自沈。
<br>
<br>
<br>
<br>&nbsp;&nbsp; 卷728_75 【春秋战国门·再吟】周昙 
<br>
<br>攻城来下惜先分，一旦家邦属四邻。
<br>徒逞威强称智伯，不知权变是愚人。
<br>
<br>
<br>
<br>&nbsp;&nbsp; 卷728_76 【春秋战国门·襄子】周昙 
<br>
<br>君子常闻不迫危，城崩何用急重围。
<br>叛亡能退修文德，果见中牟以义归。
<br>
<br>
<br>
<br>&nbsp;&nbsp; 卷728_77 【春秋战国门·杨回】周昙 
<br>
<br>三逐乡闾五去君，莫知何地可容身。
<br>杨回不是逢英鉴，白首无成一旅人。
<br>
<br>
<br>
<br>&nbsp;&nbsp; 卷728_78 【春秋战国门·颜回】周昙 
<br>
<br>陋巷箪瓢困有年，是时端木饫腥膻。
<br>宣尼行教何形迹，不肯分甘救子渊。
<br>
<br>
<br>
<br>&nbsp;&nbsp; 卷728_79 【春秋战国门·子贡】周昙 
<br>
<br>救鲁亡吴事可伤，谁令利口说田常。
<br>吴亡必定由端木，鲁亦宜其运不长。
<br>
<br>
<br>
<br>&nbsp;&nbsp; 卷728_80 【春秋战国门·再吟】周昙 
<br>
<br>一言能使定安危，安己危人是所宜。
<br>仁义不思垂教化，背恩亡德岂儒为。
<br>
<br>
<br>
<br>&nbsp;&nbsp; 卷728_81 【春秋战国门·郑相】周昙 
<br>
<br>郑相清贤慎有馀，好鱼鱼至竟何如。
<br>退鱼留得终身禄，禄在何忧不得鱼。
<br>
<br>
<br>
<br>&nbsp;&nbsp; 卷728_82 【春秋战国门·子产】周昙 
<br>
<br>为政何门是化源，宽仁高下保安全。
<br>如嫌水德人多狎，拯溺宜将猛济宽。
<br>
<br>
<br>
<br>&nbsp;&nbsp; 卷728_83 【春秋战国门·管仲】周昙 
<br>
<br>美酒浓馨客要沽，门深谁敢强提壶。
<br>苟非贤主询贤士，肯信沽人畏子獹。
<br>
<br>
<br>
<br>&nbsp;&nbsp; 卷728_84 【春秋战国门·再吟】周昙 
<br>
<br>社鼠穿墙巧庇身，何由攻灌若为熏。
<br>能知窟穴依形势，不听谗邪是圣君。
<br>
<br>
<br>
<br>&nbsp;&nbsp; 卷728_85 【春秋战国门·范蠡】周昙 
<br>
<br>西子能令转嫁吴，会稽知尔啄姑苏。
<br>迹高尘外功成处，一叶翩翩在五湖。
<br>
<br>
<br>
<br>&nbsp;&nbsp; 卷728_86 【春秋战国门·屈原】周昙 
<br>
<br>满朝皆醉不容醒，众浊如何拟独清。
<br>江上流人真浪死，谁知浸润误深诚。
<br>
<br>
<br>
<br>&nbsp;&nbsp; 卷728_87 【春秋战国门·黄歇】周昙 
<br>
<br>春申随质若王图，为主轻生大丈夫。
<br>女子异心安足听，功成何更用阴谟。
<br>
<br>
<br>
<br>&nbsp;&nbsp; 卷728_88 【春秋战国门·王后】周昙 
<br>
<br>连环要解解非难，忽碎瑶阶一旦间。
<br>两国相持兵不解，会应俱碎似连环。
<br>
<br>
<br>
<br>&nbsp;&nbsp; 卷728_89 【春秋战国门·樊姬】周昙 
<br>
<br>侧影频移未退朝，喜逢贤相日从高。
<br>当时不有樊姬问，令尹何由进叔敖。
<br>
<br>
<br>
<br>&nbsp;&nbsp; 卷728_90 【春秋战国门·齐桓公】周昙 
<br>
<br>三往何劳万乘君，五来方见一微臣。
<br>微臣傲爵能轻主，霸主如何敢傲人。
<br>
<br>
<br>
<br>&nbsp;&nbsp; 卷728_91 【春秋战国门·中山君】周昙 
<br>
<br>敌临烹子一何庸，激怒来军速自攻。
<br>结怨岂思围不解，愚谋多以杀为雄。
<br>
<br>
<br>
<br>&nbsp;&nbsp; 卷728_92 【春秋战国门·赵简子】周昙 
<br>
<br>简子雄心蓄霸机，贤愚聊欲试诸儿。
<br>假言藏宝非真宝，不是生知焉得知。
<br>
<br>
<br>
<br>&nbsp;&nbsp; 卷728_93 【春秋战国门·再吟】周昙 
<br>
<br>谔谔能昌唯唯亡，亦由匡正得贤良。
<br>一从忠谠无周舍，吾过何人为短长。
<br>
<br>
<br>
<br>&nbsp;&nbsp; 卷728_94 【春秋战国门·赵宣子】周昙 
<br>
<br>门人曾不有提弥，连嗾呀呀孰敢支。
<br>临难若教无苟免，乱朝争那以獒为。
<br>
<br>
<br>
<br>&nbsp;&nbsp; 卷728_95 【春秋战国门·韩昭侯】周昙 
<br>
<br>去年秦伐我宜阳，今岁天灾旱且荒。
<br>对此不思人力困，楼门何可更高张。
<br>
<br>
<br>
<br>&nbsp;&nbsp; 卷728_96 【春秋战国门·魏文侯】周昙 
<br>
<br>冒雨如何固出畋，虑乖群约失乾乾。
<br>文侯不是贪禽者，示信将为教化先。
<br>
<br>
<br>
<br>&nbsp;&nbsp; 卷728_97 【春秋战国门·郤成子】周昙 
<br>
<br>陈乐无欢璧在隅，宰臣怀智有微谟。
<br>苟非成子当明哲，谁是仁人可托孤。
<br>
<br>
<br>
<br>&nbsp;&nbsp; 卷728_98 【春秋战国门·秦武阳】周昙 
<br>
<br>丱岁徒闻有壮名，及令为副误荆卿。
<br>是时环柱能相副，谁谓燕囚事不成。
<br>
<br>
<br>
<br>&nbsp;&nbsp; 卷728_99 【春秋战国门·田子方】周昙 
<br>
<br>太子无嫌礼乐亏，愿听贫富与安危。
<br>贱贫骄物贫终在，富贵骄人贵必隳。
<br>
<br>
<br>
<br>&nbsp;&nbsp; 卷728_100 【春秋战国门·淳于髡】周昙 
<br>
<br>穰穰何祷手何赍，一呷村浆与只鸡。
<br>以少求多诚可笑，还如轻币欲全齐。
<br>
<br>
<br>
<br>&nbsp;&nbsp; 卷728_101 【春秋战国门·再吟】周昙 
<br>
<br>戏问将何对所耽，滑稽无骨是常谭。
<br>昔时王者皆通四，近见君王只好三。
<br>
<br>
<br>
<br>&nbsp;&nbsp; 卷728_102 【春秋战国门·再吟】周昙 
<br>
<br>曲突徙薪不谓贤，焦头烂额飨盘筵。
<br>时人多是轻先见，不独田家国亦然。
<br>
<br>
<br>
<br>&nbsp;&nbsp; 卷728_103 【春秋战国门·田子奇】周昙 
<br>
<br>少年为吏虑非循，一骑奔追委使臣。
<br>使者不追何所对，车中缘见白头人。
<br>
<br>
<br>
<br>&nbsp;&nbsp; 卷728_104 【春秋战国门·百里奚】周昙 
<br>
<br>船骥由来是股肱，在虞虞灭在秦兴。
<br>裁量何异刀将尺，只系用之能不能。
<br>
<br>
<br>
<br>&nbsp;&nbsp; 卷728_105 【春秋战国门·孙叔敖】周昙 
<br>
<br>童稚逢蛇叹不祥，虑悲来者为埋藏。
<br>是知阳报由阴施，天爵昭然契日彰。
<br>
<br>
<br>
<br>&nbsp;&nbsp; 卷728_106 【春秋战国门·鲁仲连】周昙 
<br>
<br>昔迸烧牛发战机，夜奔惊火走燕师。
<br>今来跃马怀骄惰，十万如无一撮时。
<br>
<br>
<br>
<br>&nbsp;&nbsp; 卷728_107 【春秋战国门·宋子罕】周昙 
<br>
<br>子怜温润欲归仁，吾贵坚廉是宝身。
<br>自有不贪身内宝，玉人徒献外来珍。
<br>
<br>
<br>
<br>&nbsp;&nbsp; 卷728_108 【春秋战国门·宫之奇】周昙 
<br>
<br>虞虢相依自保安，谋臣吞度不为难。
<br>贪怜璧马迷香饵，肯信之奇谕齿寒。
<br>
<br>
<br>
<br>&nbsp;&nbsp; 卷728_109 【春秋战国门·王孙满】周昙 
<br>
<br>九牧金熔物像成，辞昏去乱祚休明。
<br>兴亡在德不在鼎，楚子何劳问重轻。
<br>
<br>
<br>
<br>&nbsp;&nbsp; 卷728_110 【春秋战国门·颜叔子】周昙 
<br>
<br>夜雨邻娃告屋倾，一宵从寄念悲惊。
<br>诚知独处从烧烛，君子行心要自明。
<br>
<br>
<br>
<br>&nbsp;&nbsp; 卷728_111 【春秋战国门·张孟谭】周昙 
<br>
<br>强兵四合国将危，赖有谋臣为发挥。
<br>城内蒿铜诚自有，无谋谁解见玄机。
<br>
<br>
<br>
<br>&nbsp;&nbsp; 卷728_112 【春秋战国门·公子无忌】周昙 
<br>
<br>按剑临笼震咄呼，鹞甘枭戮伏鸠辜。
<br>能怜钝拙诛豪俊，悯弱摧强真丈夫。
<br>
<br>
<br>
<br>&nbsp;&nbsp; 卷728_113 【春秋战国门·再吟】周昙 
<br>
<br>赵解重围魏再昌，信陵贤德日馨芳。
<br>昏蒙愚主听谗说，公子云亡国亦亡。
<br>
<br>
<br>
<br>&nbsp;&nbsp; 卷728_114 【春秋战国门·侯嬴朱亥】周昙 
<br>
<br>屠肆监门一贱微，信陵交结国人非。
<br>当时不是二君计，匹马那能解赵围。
<br>
<br>
<br>
<br>&nbsp;&nbsp; 卷728_115 【春秋战国门·再吟】周昙 
<br>
<br>走敌存亡义有馀，全由雄勇与英谟。
<br>但如公子能交结，朱亥侯嬴何代无。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷729_1 【秦门·胡亥】周昙 
<br>
<br>鹿马何难辨是非，宁劳卜筮问安危。
<br>权臣为乱多如此，亡国时君不自知。
<br>
<br>
<br>&nbsp;&nbsp; 卷729_2 【秦门·再吟】周昙 
<br>
<br>盗贼纵横主恶闻，遂为流矢犯君轩。
<br>怪言何不早言者，若使早言还不存。
<br>
<br>
<br>
<br>&nbsp;&nbsp; 卷729_3 【秦门·赵高】周昙 
<br>
<br>赵高胡亥速天诛，率土兴兵怨毒痡。
<br>丰沛见机群小吏，功成儿戏亦何殊。
<br>
<br>
<br>
<br>&nbsp;&nbsp; 卷729_4 【秦门·陈涉】周昙 
<br>
<br>秦法烦苛霸业隳，一夫攘臂万夫随。
<br>王侯无种英雄志，燕雀喧喧安得知。
<br>
<br>
<br>
<br>&nbsp;&nbsp; 卷729_5 【秦门·项籍】周昙 
<br>
<br>九垓垂定弃谋臣，一阵无功便杀身。
<br>壮士诚知轻性命，不思辜负八千人。
<br>
<br>
<br>
<br>&nbsp;&nbsp; 卷729_6 【秦门·范增】周昙 
<br>
<br>智士宁为暗主谟，范公曾不读兵书。
<br>平生心力为谁尽，一事无成空背疽。
<br>
<br>
<br>
<br>&nbsp;&nbsp; 卷729_7 【前汉门·高祖】周昙 
<br>
<br>爱子从烹报主时，安知强啜不含悲。
<br>太公悬命临刀几，忍取杯羹欲为谁。
<br>
<br>
<br>
<br>&nbsp;&nbsp; 卷729_8 【前汉门·再吟】周昙 
<br>
<br>北伐匈奴事可悲，当时将相是其谁。
<br>君臣束手平城里，三十万兵能忍饥。
<br>
<br>
<br>
<br>&nbsp;&nbsp; 卷729_9 【前汉门·周苛纪信】周昙 
<br>
<br>为主坚能不顾身，赴汤蹈火见忠臣。
<br>后来邦国论心义，谁是君王出热人。
<br>
<br>
<br>
<br>&nbsp;&nbsp; 卷729_10 【前汉门·酂侯】周昙 
<br>
<br>共怪酂侯第一功，咸称得地合先封。
<br>韩生不是萧君荐，猎犬何人为指踪。
<br>
<br>
<br>
<br>&nbsp;&nbsp; 卷729_11 【前汉门·曲逆侯】周昙 
<br>
<br>社肉分平未足奇，须观大用展无私。
<br>一朝如得宰天下，必使还如宰社时。
<br>
<br>
<br>
<br>&nbsp;&nbsp; 卷729_12 【前汉门·薛公】周昙 
<br>
<br>黥布称兵孰敢当，薛公三计为斟量。
<br>上中良策知非用，南取长沙是死乡。
<br>
<br>
<br>
<br>&nbsp;&nbsp; 卷729_13 【前汉门·条侯】周昙 
<br>
<br>上将风戈赏罚明，矛鋋严闭亚夫营。
<br>人君却禀将军令，按辔垂鞭为缓行。
<br>
<br>
<br>
<br>&nbsp;&nbsp; 卷729_14 【前汉门·平津侯】周昙 
<br>
<br>儒素逢时得自媒，忽从徒步列公台。
<br>北辰如不延吾辈，东阁何由逐汝开。
<br>
<br>
<br>
<br>&nbsp;&nbsp; 卷729_15 【前汉门·博陆侯】周昙 
<br>
<br>栋梁徒自保坚贞，毁穴难防雀鼠争。
<br>不是主人知诈伪，如何柱石免欹倾。
<br>
<br>
<br>
<br>&nbsp;&nbsp; 卷729_16 【前汉门·夏贺良】周昙 
<br>
<br>汉代中微亦再昌，忠臣忧国冀修禳。
<br>赤精符谶诚非妄，枉杀无辜夏贺良。
<br>
<br>
<br>
<br>&nbsp;&nbsp; 卷729_17 【前汉门·王莽】周昙 
<br>
<br>权归诸吕牝鸡鸣，殷鉴昭然讵可轻。
<br>新室不因崇外戚，水中安敢寄生营。
<br>
<br>
<br>
<br>&nbsp;&nbsp; 卷729_18 【前汉门·再吟】周昙 
<br>
<br>重赋严刑作祸胎，岂知由此乱离媒。
<br>家传揖让亦难济，况是身从倾篡来。
<br>
<br>
<br>
<br>&nbsp;&nbsp; 卷729_19 【前汉门·又吟】周昙 
<br>
<br>铜马朱眉满四方，总缘居摄乱天常。
<br>因君多少布衣士，不是公卿即帝王。
<br>
<br>
<br>
<br>&nbsp;&nbsp; 卷729_20 【前汉门·毛延寿】周昙 
<br>
<br>不拔金钗赂汉臣，徒嗟玉艳委胡尘。
<br>能知货贿移妍丑，岂独丹青画美人。
<br>
<br>
<br>
<br>&nbsp;&nbsp; 卷729_21 【前汉门·刘圣公】周昙 
<br>
<br>不纳良谋刘縯言，胡为衔璧向崇宣。
<br>伤哉乱帝途穷处，何必当时谮福先。
<br>
<br>
<br>
<br>&nbsp;&nbsp; 卷729_22 【前汉门·樊崇徐宣】周昙 
<br>
<br>庸中佼佼铁铮铮，百万长驱入帝京。
<br>首事纵隳三善在，归仁何虑不全生。
<br>
<br>
<br>
<br>&nbsp;&nbsp; 卷729_23 【前汉门·僭号公孙述】周昙 
<br>
<br>剑蜀金汤孰敢争，子阳才业匪雄英。
<br>方知在德不在险，危栈何曾阻汉兵。
<br>
<br>
<br>
<br>&nbsp;&nbsp; 卷729_24 【后汉门·光武】周昙 
<br>
<br>成败非儒孰可量，儒生何指指萧王。
<br>萧王得众能宽裕，吴汉归来帝业昌。
<br>
<br>
<br>
<br>&nbsp;&nbsp; 卷729_25 【后汉门·明帝】周昙 
<br>
<br>朝臣咸佞孰知非，张佚公忠语独奇。
<br>博士一言除太傅，谥为明帝信其宜。
<br>
<br>
<br>
<br>&nbsp;&nbsp; 卷729_26 【后汉门·桓帝】周昙 
<br>
<br>能嫌跋扈斩梁王，宁便荣枯信段张。
<br>襄楷忠言谁佞惑，忍教奸祸起萧墙。
<br>
<br>
<br>
<br>&nbsp;&nbsp; 卷729_27 【后汉门·灵帝】周昙 
<br>
<br>榜悬金价鬻官荣，千万为公五百卿。
<br>公瑾孔明穷退者，安知高卧遇雄英。
<br>
<br>
<br>
<br>&nbsp;&nbsp; 卷729_28 【后汉门·废帝】周昙 
<br>
<br>乱兵如猬走王师，社稷颠危孰为持。
<br>夜逐萤光寻道路，汉家天子步归时。
<br>
<br>
<br>
<br>&nbsp;&nbsp; 卷729_29 【后汉门·献帝】周昙 
<br>
<br>只为曹侯数贵人，普天黔首尽黄巾。
<br>汉灵早听侍中谏，安得献生称不辰。
<br>
<br>
<br>
<br>&nbsp;&nbsp; 卷729_30 【后汉门·再吟】周昙 
<br>
<br>咸怨刑科有党偏，耕夫无不事戎旃。
<br>是时老幼饥号处，一斛黄禾五百千。
<br>
<br>
<br>
<br>&nbsp;&nbsp; 卷729_31 【后汉门·子密】周昙 
<br>
<br>子密封侯岂所宜，能高德义必无为。
<br>当时若缚还彭氏，率土何忧不自归。
<br>
<br>
<br>
<br>&nbsp;&nbsp; 卷729_32 【后汉门·羊续】周昙 
<br>
<br>鱼悬洁白振清风，禄散亲宾岁自穷。
<br>单席寒厅惭使者，葛衣何以至三公。
<br>
<br>
<br>
<br>&nbsp;&nbsp; 卷729_33 【后汉门·杨震】周昙 
<br>
<br>为国推贤匪惠私，十金为报遽相危。
<br>无言暗室何人见，咫尺斯须已四知。
<br>
<br>
<br>
<br>&nbsp;&nbsp; 卷729_34 【后汉门·赵孝】周昙 
<br>
<br>绿林清旦正朝饥，岂计行人瘦与肥。
<br>为感在原哀叫切，鶺鴒休报听双飞。
<br>
<br>
<br>
<br>&nbsp;&nbsp; 卷729_35 【后汉门·马后】周昙 
<br>
<br>粗衣闲寂阅群书，荐达嫔妃广帝居。
<br>再实伤根嫌贵宠，惠慈劳悴育皇储。
<br>
<br>
<br>
<br>&nbsp;&nbsp; 卷729_36 【后汉门·魏博妻】周昙 
<br>
<br>萝挂青松是所依，松凋萝更改何枝。
<br>操刀必割腕可断，磐石徒坚心不移。
<br>
<br>
<br>
<br>&nbsp;&nbsp; 卷729_37 【后汉门·曹娥】周昙 
<br>
<br>心摧目断哭江濆，窥浪无踪日又昏。
<br>不入重泉寻水底，此生安得见沈魂。
<br>
<br>
<br>
<br>&nbsp;&nbsp; 卷729_38 【后汉门·周都妻】周昙 
<br>
<br>绿水双鸳一已沈，皇天更欲配何禽。
<br>不将血涕随霜刃，谁见朱殷未死心。
<br>
<br>
<br>
<br>&nbsp;&nbsp; 卷729_39 【后汉门·鲍宣妻】周昙 
<br>
<br>君恶奢华意不欢，一言从俭亦何难。
<br>但能和乐同琴瑟，未必恩情在绮纨。
<br>
<br>
<br>
<br>&nbsp;&nbsp; 卷729_40 【后汉门·吕母】周昙 
<br>
<br>狱无良吏雪无由，处处戈鋋自执仇。
<br>吕母衔冤穷老妇，亦能为帅复私雠。
<br>
<br>
<br>
<br>&nbsp;&nbsp; 卷729_41 【三国门·蜀先主】周昙 
<br>
<br>豫州军败信途穷，徐庶推能荐卧龙。
<br>不是卑词三访谒，谁令玄德主巴邛。
<br>
<br>
<br>
<br>&nbsp;&nbsp; 卷729_42 【三国门·再吟】周昙 
<br>
<br>一家区宇忽三分，龌龊车书曷足论。
<br>定有伊姜为佐辅，忍教鸿雁各乾坤。
<br>
<br>
<br>
<br>&nbsp;&nbsp; 卷729_43 【三国门·后主】周昙 
<br>
<br>万峰如剑载前来，危阁横空信险哉。
<br>对此玄休长叹息，方知刘禅是庸才。
<br>
<br>
<br>
<br>&nbsp;&nbsp; 卷729_44 【三国门·吴后主】周昙 
<br>
<br>吴宫季主恣骄奢，移尽江南百媚花。
<br>一旦狂风江上起，花随风散落谁家。
<br>
<br>
<br>
<br>&nbsp;&nbsp; 卷729_45 【三国门·王表】周昙 
<br>
<br>王表闻声莫见身，吴中敬事甚君亲。
<br>是知邦国将亡灭，不听人臣听鬼神。
<br>
<br>
<br>
<br>&nbsp;&nbsp; 卷729_46 【三国门·鲁肃】周昙 
<br>
<br>轻财重义见英奇，圣主贤臣是所依。
<br>公瑾窘饥求子敬，一言才起数船归。
<br>
<br>
<br>
<br>&nbsp;&nbsp; 卷729_47 【晋门·晋武帝】周昙 
<br>
<br>汉贪金帛鬻公卿，财赡羸军冀国宁。
<br>晋武鬻官私室富，是知犹不及桓灵。
<br>
<br>
<br>
<br>&nbsp;&nbsp; 卷729_48 【晋门·再吟】周昙 
<br>
<br>君人为理在安民，论道求贤德自新。
<br>经国远图无所问，何曾言指一何神。
<br>
<br>
<br>
<br>&nbsp;&nbsp; 卷729_49 【晋门·惠帝】周昙 
<br>
<br>蛙鸣堪笑问官私，更劝饥人食肉糜。
<br>蒙昧万机犹妇女，寇戎安得不纷披。
<br>
<br>
<br>
<br>&nbsp;&nbsp; 卷729_50 【晋门·贾后】周昙 
<br>
<br>贾后甘为废戮人，齐王还杀赵王伦。
<br>一从天下无真主，瓜割中原四百春。
<br>
<br>
<br>
<br>&nbsp;&nbsp; 卷729_51 【晋门·怀帝】周昙 
<br>
<br>蕃汉戈矛遍九垓，两京簪绂走黄埃。
<br>刘聪大会平阳日，遣帝行觞事可哀。
<br>
<br>
<br>
<br>&nbsp;&nbsp; 卷729_52 【晋门·愍帝】周昙 
<br>
<br>耕牛吃尽大田荒，二两黄金籴斗粮。
<br>御粥又闻无麴屑，不降胡虏奈饥肠。
<br>
<br>
<br>
<br>&nbsp;&nbsp; 卷729_53 【晋门·郭钦】周昙 
<br>
<br>谁疑忠谏郭钦言，不逐戎夷出塞垣。
<br>晋室既无明圣主，果为胡虏乱中原。
<br>
<br>
<br>
<br>&nbsp;&nbsp; 卷729_54 【晋门·王夷甫】周昙 
<br>
<br>六合谁为辅弼臣，八风昏处尽胡尘。
<br>是知济弱扶倾术，不属高谈虚论人。
<br>
<br>
<br>
<br>&nbsp;&nbsp; 卷729_55 【晋门·王茂弘】周昙 
<br>
<br>韩魏荆扬日岂堪，胡风看欲过江南。
<br>中原一片生灵血，谁秉王纲色不惭。
<br>
<br>
<br>
<br>&nbsp;&nbsp; 卷729_56 【晋门·吴隐之】周昙 
<br>
<br>闻说贪泉近郁林，隐之今日得深斟。
<br>徒言滴水能穿石，其那坚贞匪石心。
<br>
<br>
<br>
<br>&nbsp;&nbsp; 卷729_57 【晋门·再吟】周昙 
<br>
<br>贪泉何处是泉源，只在灵台一点间。
<br>必也心源元自有，此泉何必在江山。
<br>
<br>
<br>
<br>&nbsp;&nbsp; 卷729_58 【六朝门·前赵刘聪】周昙 
<br>
<br>戎羯谁令识善言，刑将不舍遽能原。
<br>垂成却罢凤仪殿，仍改逍遥纳谏园。
<br>
<br>
<br>
<br>&nbsp;&nbsp; 卷729_59 【六朝门·前凉张轨】周昙 
<br>
<br>官从主簿至专征，谁遣凉王破赵名。
<br>益信用贤由拔擢，穰苴不是将家生。
<br>
<br>
<br>
<br>&nbsp;&nbsp; 卷729_60 【六朝门·后魏武帝】周昙 
<br>
<br>太武南征似卷蓬，徐阳兖蔡杀皆空。
<br>从来吊伐宁如此，千里无烟血草红。
<br>
<br>
<br>
<br>&nbsp;&nbsp; 卷729_61 【六朝门·三废帝】周昙 
<br>
<br>明庄节闵并罹殃，命在朱高二悖王。
<br>已叹一年三易换，更嗟殴辱下东廊。
<br>
<br>
<br>
<br>&nbsp;&nbsp; 卷729_62 【六朝门·苻坚】周昙 
<br>
<br>百万南征几马归，叛亡如猬亦何悲。
<br>宾擒敌国诸戎主，更遣权兵过在谁。
<br>
<br>
<br>
<br>&nbsp;&nbsp; 卷729_63 【六朝门·再呤】周昙 
<br>
<br>空知勇锐不知兵，困兽孤军未可轻。
<br>安有长驱百馀万，身驰几旅欲先征。
<br>
<br>
<br>
<br>&nbsp;&nbsp; 卷729_64 【六朝门·又吟】周昙 
<br>
<br>水影星光怪异多，不思修德事干戈。
<br>无谋拒谏仍轻敌，国破身擒将奈何。
<br>
<br>
<br>
<br>&nbsp;&nbsp; 卷729_65 【六朝门·宋武帝】周昙 
<br>
<br>栖栖老楚未遭时，债主凭陵似迫危。
<br>人杰既为王谧识，刁逵诛斩独何悲。
<br>
<br>
<br>
<br>&nbsp;&nbsp; 卷729_66 【六朝门·二废帝】周昙 
<br>
<br>肆意荒狂杀不辜，方嗟废帝又苍梧。
<br>自言威震为英武，肯虑湘东与玉夫。
<br>
<br>
<br>
<br>&nbsp;&nbsp; 卷729_67 【六朝门·齐废帝东昏侯】周昙 
<br>
<br>定策谁扶捕鼠儿，不忧萧衍畏潘妃。
<br>长围既合刀临项，犹惜金钱对落晖。
<br>
<br>
<br>
<br>&nbsp;&nbsp; 卷729_68 【六朝门·梁武帝】周昙 
<br>
<br>梁武年高厌六龙，繁华声色尽归空。
<br>不求贤德追尧舜，翻作忧囚一病翁。
<br>
<br>
<br>
<br>&nbsp;&nbsp; 卷729_69 【六朝门·再吟】周昙 
<br>
<br>兴亡何故遽环回，汤纣身为事可哀。
<br>莫是自长嫌胜己，蔽贤犹执匹夫才。
<br>
<br>
<br>
<br>&nbsp;&nbsp; 卷729_70 【六朝门·简文帝】周昙 
<br>
<br>救兵方至强抽军，与贼开城是简文。
<br>曲项琵琶催酒处，不图为乐向谁云。
<br>
<br>
<br>
<br>&nbsp;&nbsp; 卷729_71 【六朝门·元帝】周昙 
<br>
<br>木栅江城困魏军，王褒横议遏谋臣。
<br>宾降未免俱为戮，一死安能谢益仁。
<br>
<br>
<br>
<br>&nbsp;&nbsp; 卷729_72 【六朝门·谢举】周昙 
<br>
<br>叛奴逃数岂堪留，忠节曾无肯到头。
<br>朱异早能同远见，青衫宁假帝登楼。
<br>
<br>
<br>
<br>&nbsp;&nbsp; 卷729_73 【六朝门·朱异】周昙 
<br>
<br>徒览儒书不学兵，彦和虚得不廉名。
<br>四郊多垒犹相罪，国破将何谢太清。
<br>
<br>
<br>
<br>&nbsp;&nbsp; 卷729_74 【六朝门·傅昭】周昙 
<br>
<br>为政残苛兽亦饥，除饥机在养疲羸。
<br>人能善政兽何暴，焉用劳人以槛为。
<br>
<br>
<br>
<br>&nbsp;&nbsp; 卷729_75 【六朝门·宣帝】周昙 
<br>
<br>宣帝骄奢恣所为，后宫升降略无时。
<br>乘危自有妻公在，安许鸾凰是尉迟。
<br>
<br>
<br>
<br>&nbsp;&nbsp; 卷729_76 【六朝门·李集】周昙 
<br>
<br>忠谏能坚信正臣，三沈三屈竟何云。
<br>每沈良久方能语，及语还呼桀纣君。
<br>
<br>
<br>
<br>&nbsp;&nbsp; 卷729_77 【隋门·隋文帝】周昙 
<br>
<br>孤儿寡妇忍同欺，辅政刚教篡夺为。
<br>矫诏必能疏昉译，直臣诚合重颜仪。
<br>
<br>
<br>
<br>&nbsp;&nbsp; 卷729_78 【隋门·独孤后】周昙 
<br>
<br>腹生奚强有亲疏，怜者为贤弃者愚。
<br>储贰不遭谗构死，隋亡宁便在江都。
<br>
<br>
<br>
<br>&nbsp;&nbsp; 卷729_79 【隋门·炀帝】周昙 
<br>
<br>拒谏劳兵作祸基，穷奢极武向戎夷。
<br>兆人疲弊不堪命，天下嗷嗷新主资。
<br>
<br>
<br>
<br>&nbsp;&nbsp; 卷729_80 【隋门·贺若弼】周昙 
<br>
<br>破敌将军意气豪，请除倾国斩妖娆。
<br>红绡忍染娇春雪，瞪目看行切玉刀。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷730_1 【上清辞五首】李九龄 
<br>
<br>入海浮生汗漫秋，紫皇高宴五云楼。
<br>霓裳曲罢天风起，吹散仙香满十洲。
<br>
<br>楼锁彤霞地绝尘，碧桃花发九天春。
<br>东皇近日慵游宴，闲煞瑶池五色麟。
<br>
<br>上清仙路有丹梯，影响行人到即迷。
<br>不会无端个渔父，阿谁教入武陵溪。
<br>
<br>本来方朔是真仙，偶别丹台未得还。
<br>何事玉皇消息晚，忍教憔悴向人间。
<br>
<br>新拜天官上玉都，紫皇亲授五灵符。
<br>群仙个个来相问，人世风光似此无。
<br>
<br>
<br>&nbsp;&nbsp; 卷730_2 【读三国志】李九龄 
<br>
<br>有国由来在得贤，莫言兴废是循环。
<br>武侯星落周瑜死，平蜀降吴似等闲。
<br>
<br>
<br>
<br>&nbsp;&nbsp; 卷730_3 【山舍南溪小桃花】李九龄 
<br>
<br>一树繁英夺眼红，开时先合占东风。
<br>可怜地僻无人赏，抛掷深山乱木中。
<br>
<br>
<br>
<br>&nbsp;&nbsp; 卷730_4 【春行遇雨】李九龄 
<br>
<br>夹路轻风撼柳条，雨侵春态动无憀。
<br>采香陌上谁家女，湿损钗头翡翠翘。
<br>
<br>
<br>
<br>&nbsp;&nbsp; 卷730_5 【登楼寄远】李九龄 
<br>
<br>满城春色花如雪，极目烟光月似钩。
<br>总是动人乡思处，更堪容易上高楼。
<br>
<br>
<br>
<br>&nbsp;&nbsp; 卷730_6 【望思台】李九龄 
<br>
<br>汉武年高慢帝图，任人曾不问贤愚。
<br>直饶四老依前出，消得江充宠佞无。
<br>
<br>
<br>
<br>&nbsp;&nbsp; 卷730_7 【山舍偶题】李九龄 
<br>
<br>门掩松萝一径深，偶携藜杖出前林。
<br>谁知尽日看山坐，万古兴亡总在心。
<br>
<br>
<br>
<br>&nbsp;&nbsp; 卷730_8 【荆溪夜泊】李九龄 
<br>
<br>点点渔灯照浪清，水烟疏碧月胧明。
<br>小滩惊起鸳鸯处，一双采莲船过声。
<br>
<br>
<br>
<br>&nbsp;&nbsp; 卷730_9 【旅舍卧病】李九龄 
<br>
<br>家隔西秦无远信，身随东洛度流年。
<br>病来旅馆谁相问，牢落闲庭一树蝉。
<br>
<br>
<br>
<br>&nbsp;&nbsp; 卷730_10 【登昭福寺楼】李九龄 
<br>
<br>旅怀秋兴正无涯，独倚危楼四望赊。
<br>谷变陵迁何处问，满川空有旧烟霞。
<br>
<br>
<br>
<br>&nbsp;&nbsp; 卷730_11 【代边将】李九龄 
<br>
<br>雪冻阴河半夜风，战回狂虏血漂红。
<br>据鞍遥指长安路，须刻麟台第一功。
<br>
<br>
<br>
<br>&nbsp;&nbsp; 卷730_12 【夜与张舒话别】李九龄 
<br>
<br>愁听南楼角又吹，晓鸡啼后更分离。
<br>如何销得凄凉思，更劝灯前酒一卮。
<br>
<br>
<br>
<br>&nbsp;&nbsp; 卷730_13 【寒梅词】李九龄 
<br>
<br>霜梅先拆岭头枝，万卉千花冻不知。
<br>留得和羹滋味在，任他风雪苦相欺。
<br>
<br>
<br>
<br>&nbsp;&nbsp; 卷730_14 【题灵泉寺】李九龄 
<br>
<br>入谷先生一阵香，异花奇木簇禅堂。
<br>可怜门外高低路，万毂千蹄日日忙。
<br>
<br>
<br>
<br>&nbsp;&nbsp; 卷730_15 【宿张正字别业】李九龄 
<br>
<br>茅屋萧寥烟暗后，松窗寂历月明初。
<br>此时谁念孤吟客，唯有黄公一帙书。
<br>
<br>
<br>
<br>&nbsp;&nbsp; 卷730_16 【鹤】李九龄 
<br>
<br>天上瑶池覆五云，玉麟金凤好为群。
<br>不须更饮人间水，直是清流也汗君。
<br>
<br>
<br>
<br>&nbsp;&nbsp; 卷730_17 【过相思谷】李九龄 
<br>
<br>悠悠信马春山曲，芳草和烟铺嫩绿。
<br>正被离愁著莫人，那堪更过相思谷。
<br>
<br>
<br>
<br>&nbsp;&nbsp; 卷730_18 【写庄子】李九龄 
<br>
<br>圣泽安排当散地，贤侯优贷借新居。
<br>闲中亦有闲生计，写得南华一部书。
<br>
<br>
<br>
<br>&nbsp;&nbsp; 卷730_19 【山中寄友人】李九龄 
<br>
<br>乱云堆里结茅庐，已共红尘迹渐疏。
<br>莫问野人生计事，窗前流水枕前书。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷731_1 【津亭】胡宿 
<br>
<br>津亭欲阕戒棠舟，五两风来不暂留。西北浮云连魏阙， 
<br>东南初日满秦楼。层城渺渺人伤别，芳草萋萋客倦游。 
<br>平乐旧欢收不得，更凭飞梦到瀛洲。
<br>
<br>
<br>&nbsp;&nbsp; 卷731_2 【古别】胡宿 
<br>
<br>长道何年祖軷休，风帆不断岳阳楼。佳人挟瑟漳河晓， 
<br>壮士悲歌易水秋。九帐青油徒自负，百壶芳醑岂消忧。 
<br>至今长乐坡前水，不啻秦人怨陇头。
<br>
<br>
<br>
<br>&nbsp;&nbsp; 卷731_3 【塞上】胡宿 
<br>
<br>汉家神箭定天山，烟火相望万里间。契利请盟金匕酒， 
<br>将军归卧玉门关。云沈老上妖氛断，雪照回中探骑闲。 
<br>五饵已行王道胜，绝无刁斗至阗颜。
<br>
<br>
<br>
<br>&nbsp;&nbsp; 卷731_4 【寄昭潭王中立】胡宿 
<br>
<br>高弦一弄武陵深，六幕天空万里心。吴苑歌骊成久别， 
<br>楚峰回雁好归音。十千美酒花期隔，三百枯棋弈思沈。 
<br>莫上孤城频送目，浮云西北是家林。
<br>
<br>
<br>
<br>&nbsp;&nbsp; 卷731_5 【雪】胡宿 
<br>
<br>屏翳驱云结夜阴，素花飘坠恶氛沈。色欺曹国麻衣浅， 
<br>寒入荆王翠被深。天上明河银作水，海中仙树玉为林。 
<br>日高独拥鹴裘卧，谁乞长安取酒金。
<br>
<br>
<br>
<br>&nbsp;&nbsp; 卷731_6 【冲虚观】胡宿 
<br>
<br>五粒青松护翠苔，石门岑寂断纤埃。水浮花片知仙路， 
<br>风递鸾声认啸台。桐井晓寒千乳敛，茗园春嫩一旗开。 
<br>驰烟未勒山亭字，可是英灵许再来。
<br>
<br>
<br>
<br>&nbsp;&nbsp; 卷731_7 【淮南发运赵邢州被诏归阙】胡宿 
<br>
<br>天台封诏紫泥馨，马首前瞻北斗城。人在函关先望气， 
<br>帝于京兆最知名。一区东第趋晨近，数刻西厢接昼荣。 
<br>正是两宫裁化日，百金双璧拜虞卿。
<br>
<br>
<br>
<br>&nbsp;&nbsp; 卷731_8 【天街晓望】胡宿 
<br>
<br>长乐才闻一叩钟，百官初谒未央宫。金波穆穆沙堤月， 
<br>玉树琤琤上苑风。香重椒兰横结雾，气寒龙虎远浮空。 
<br>嗟余索米无人问，行避霜台御史骢。
<br>
<br>
<br>
<br>&nbsp;&nbsp; 卷731_9 【淮南王】胡宿 
<br>
<br>贪铸金钱盗写符，何曾七国戒前车。长生不待炉中药， 
<br>鸿宝谁收箧里书。碧井床空天影在，小山人去桂丛疏。 
<br>云中鸡犬无消息，麦秀渐渐遍故墟。
<br>
<br>
<br>
<br>&nbsp;&nbsp; 卷731_10 【赵宗道归辇下】胡宿 
<br>
<br>沿牒相逢楚水湄，竹林文酒此攀嵇。半毡未暖还伤别， 
<br>一臂初交又解携。江浦呕哑风送橹，河桥勃窣柳垂堤。 
<br>明年四月秦关到，洗眼扬州看马蹄。
<br>
<br>
<br>
<br>&nbsp;&nbsp; 卷731_11 【忆荐福寺牡丹】胡宿 
<br>
<br>十日春风隔翠岑，只应繁朵自成阴。樽前可要人颓玉， 
<br>树底遥知地侧金。花界三千春渺渺，铜槃十二夜沈沈。 
<br>雕槃分篸何由得，空作西州拥鼻吟。
<br>
<br>
<br>
<br>&nbsp;&nbsp; 卷731_12 【次韵和朱况雨中之什】胡宿 
<br>
<br>苍野迷云黯不归，远风吹雨入岩扉。石床润极琴丝缓， 
<br>水阁寒多酒力微。夕梦将成还滴滴，春心欲断正霏霏。 
<br>忧花惜月长如此，争得东阳病骨肥。
<br>
<br>
<br>
<br>&nbsp;&nbsp; 卷731_13 【感旧】胡宿 
<br>
<br>千里青云未致身，马蹄空踏几年尘。曾迷玉洞花光老， 
<br>欲过金城柳眼新。粉壁已沈题凤字，酒垆犹记姓黄人。 
<br>坞中横笛偏多感，一涕阑干白角巾。
<br>
<br>
<br>
<br>&nbsp;&nbsp; 卷731_14 【城南】胡宿 
<br>
<br>昨夜轻阴结夕霏，城南十里有香泥。初闻山鸟惊新哢， 
<br>遥见林花识旧蹊。荡桨远从芳草渡，垫巾还傍绿杨堤。 
<br>罗敷正苦桑蚕事，惆怅南来五马蹄。
<br>
<br>
<br>
<br>&nbsp;&nbsp; 卷731_15 【早夏】胡宿 
<br>
<br>井辖投多思不禁，密垂珠箔昼沈沈。睡惊燕语频移枕， 
<br>病起蛛丝半在琴。雨径乱花埋宿艳，月轩修竹转凉阴。 
<br>一春酒费知多少，探尽囊中换赋金。
<br>
<br>
<br>
<br>&nbsp;&nbsp; 卷731_16 【侯家】胡宿 
<br>
<br>洞户春迟漏箭长，短辕初返雒阳傍。彩云按曲青岑醴， 
<br>沈水薰衣白璧堂。前槛兰苕依玉树，后园桐叶护银床。 
<br>宴残红烛长庚烂，还促朝珂谒未央。
<br>
<br>
<br>
<br>&nbsp;&nbsp; 卷731_17 【函谷关】胡宿 
<br>
<br>天开函谷壮关中，万古惊尘向此空。望气竟能知老子， 
<br>弃繻何不识终童。谩持白马先生论，未抵鸣鸡下客功。 
<br>符命已归如掌地，一丸曾误隗王东。
<br>
<br>
<br>
<br>&nbsp;&nbsp; 卷731_18 【残花】胡宿 
<br>
<br>雨压残红一夜凋，晓来帘外正飘摇。数枝翠叶空相对， 
<br>万片香魂不可招。长乐梦回春寂寂，武陵人去水迢迢。 
<br>愁将玉笛传遗恨，苦被芳风透绮寮。
<br>
<br>
<br>
<br>&nbsp;&nbsp; 卷731_19 【次韵徐爽见寄】胡宿 
<br>
<br>五两青丝帝渥深，平时可敢叹英沈。侏儒自是长三尺， 
<br>澼纩都来直数金。寂寞死灰人丧偶，婆娑生意树交阴。 
<br>年来想见琼枝色，久梦蘧蘧到竹林。
<br>
<br>
<br>
<br>&nbsp;&nbsp; 卷731_20 【华清宫】杜常 
<br>
<br>行尽江南数十程，晓星残月入华清。
<br>朝元阁上西风急，都入长杨作雨声。
<br>
<br>
<br>
<br>&nbsp;&nbsp; 卷731_21 【题文川村居】滕白 
<br>
<br>种茶岩接红霞坞，灌稻泉生白石根。
<br>皤腹老翁眉似雪，海棠花下戏儿孙。
<br>
<br>
<br>
<br>&nbsp;&nbsp; 卷731_22 【燕】滕白 
<br>
<br>短羽新来别海阳，真珠高卷语雕梁。
<br>佳人未必全听尔，正把金针绣凤凰。
<br>
<br>
<br>
<br>&nbsp;&nbsp; 卷731_23 【题严君观】王喦 
<br>
<br>寒云古木罩星台，凡骨仙踪信可哀。
<br>二十年前曾此到，一千年内未归来。
<br>
<br>
<br>
<br>&nbsp;&nbsp; 卷731_24 【山中有所思】王喦 
<br>
<br>零零夜雨渍愁根，触物伤离好断魂。
<br>莫怪杜鹃飞去尽，紫微花里有啼猿。
<br>
<br>
<br>
<br>&nbsp;&nbsp; 卷731_25 【燕】王喦 
<br>
<br>一巢功绩破春光，絮落花残两翅狂。
<br>月树风枝不栖去，强来言语泥雕梁。
<br>
<br>
<br>
<br>&nbsp;&nbsp; 卷731_26 【贫女】王喦 
<br>
<br>难把菱花照素颜，试临春水插花看。
<br>木兰船上游春子，笑把荆钗下远滩。
<br>
<br>
<br>
<br>&nbsp;&nbsp; 卷731_27 【杪春寄友人】王喦 
<br>
<br>何处相逢万事忙，卓家楼上百淘香。
<br>明朝渐近山僧寺，更为残花醉一场。
<br>
<br>
<br>
<br>&nbsp;&nbsp; 卷731_28 【回旧山】王喦 
<br>
<br>庾家楼上谢家池，处处风烟少旧知。
<br>明日落花谁共醉，野溪猿鸟恨归迟。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
