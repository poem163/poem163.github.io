<HTML>
<HEAD>
<TITLE>全唐诗 卷675-677 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangChao/">唐朝诗选</a> <font color=4C4C4C>&gt;&gt; </font><a href="../../html/QuanTangShi/">《全唐诗》</a> <FONT color=#BCB6A0>&gt;&gt;</font> 全唐诗 卷675-677</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全唐诗 卷675-677</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-05&nbsp;&nbsp;文章类别:《全唐诗》&nbsp;&nbsp;阅读次数:<script language=javascript src="../../hits.php?articleid=6208"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全唐诗 卷675-677')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全唐诗 卷675-677]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 &nbsp;&nbsp; 卷675_1 【喜秀上人相访】郑谷 
<br>
<br>雪初开一径，师忽扣双扉。老大情相近，林泉约共归。 
<br>忧荣栖省署，孤僻谢朝衣。他夜松堂宿，论诗更入微。
<br>
<br>
<br>&nbsp;&nbsp; 卷675_2 【夕阳】郑谷 
<br>
<br>夕阳秋更好，敛敛蕙兰中。极浦明残雨，长天急远鸿。 
<br>僧窗留半榻，渔舸透疏篷。莫恨清光尽，寒蟾即照空。
<br>
<br>
<br>
<br>&nbsp;&nbsp; 卷675_3 【摇落】郑谷 
<br>
<br>夜来摇落悲，桑枣半空枝。故国无消息，流年有乱离。 
<br>霜秦闻雁早，烟渭认帆迟。日暮寒鼙急，边军在雍岐。
<br>
<br>
<br>
<br>&nbsp;&nbsp; 卷675_4 【西蜀净众寺松溪八韵兼寄小笔崔处士】郑谷 
<br>
<br>松因溪得名，溪吹答松声。缭绕能穿寺，幽奇不在城。 
<br>寒烟斋后散，春雨夜中平。染岸苍苔古，翘沙白鸟明。 
<br>澄分僧影瘦，光彻客心清。带梵侵云响，和钟击石鸣。 
<br>淡烹新茗爽，暖泛落花轻。此景吟难尽，凭君画入京。
<br>
<br>
<br>
<br>&nbsp;&nbsp; 卷675_5 【迁客】郑谷 
<br>
<br>离夜闻横笛，可堪吹鹧鸪。雪冤知早晚，雨泣渡江湖。 
<br>秋树吹黄叶，腊烟垂绿芜。虞翻归有日，莫便哭穷途。
<br>
<br>
<br>
<br>&nbsp;&nbsp; 卷675_6 【蔡处士】郑谷 
<br>
<br>无著复无求，平生不解愁。鬻蔬贫洁净，中酒病风流。 
<br>旨趣陶山相，诗篇沈隐侯。小斋江色里，篱柱系渔舟。
<br>
<br>
<br>
<br>&nbsp;&nbsp; 卷675_7 【予尝有雪景一绝为人所讽吟段赞善小笔精微…诗谢之】郑谷 
<br>
<br>赞善贤相后，家藏名画多。留心于绘素，得事在烟波。 
<br>属兴同吟咏，成功更琢磨。爱予风雪句，幽绝写渔蓑。
<br>
<br>
<br>
<br>&nbsp;&nbsp; 卷675_8 【京兆府试残月如新月】郑谷 
<br>
<br>荣落何相似，初终却一般。犹疑和夕照，谁信堕朝寒。 
<br>水木辉华别，诗家比象难。佳人应误拜，栖鸟反求安。 
<br>屈指期轮满，何心谓影残。庾楼清赏处，吟彻曙钟看。
<br>
<br>
<br>
<br>&nbsp;&nbsp; 卷675_9 【咸通十四年府试木向荣（题中用韵）】郑谷 
<br>
<br>园林青气动，众木散寒声。败叶墙阴在，滋条雪后荣。 
<br>欣欣春令早，蔼蔼日华轻。庾岭梅先觉，隋堤柳暗惊。 
<br>山川应物候，皋壤起农情。只待花开日，连栖出谷莺。
<br>
<br>
<br>
<br>&nbsp;&nbsp; 卷675_10 【丞相孟夏祗荐南郊纪献十韵】郑谷 
<br>
<br>节应清和候，郊宫事洁羞。至诚闻上帝，明德祀圆丘。 
<br>雅用陶匏器，馨非黍稷流。就阳陈盛礼，匡国祷鸿休。 
<br>渐晓兰迎露，微凉麦弄秋。寿山横紫阁，瑞霭抱皇州。 
<br>外肃通班序，中严锡庆优。奏歌三酒备，表敬百神柔。 
<br>池碧将还凤，原清再问牛。万方瞻辅翼，共贺赞皇猷。
<br>
<br>
<br>
<br>&nbsp;&nbsp; 卷675_11 【叙事感恩上狄右丞】郑谷 
<br>
<br>昔岁曾投贽，关河在左冯。庾公垂顾遇，王粲许从容。 
<br>首荐叨殊礼，全家寓近封。白楼陪写望，青眼感遭逢。 
<br>顾念梁间燕，深怜涧底松。岚光莲岳逼，酒味菊花浓。 
<br>寇难旋移国，漂离几听蛩。半生悲逆旅，二纪间门墉。 
<br>蜀雪随僧蹋，荆烟逐雁冲。凋零归两鬓，举止失前踪。 
<br>得事虽甘晚，陈诗未肯慵。迩来趋九仞，又伴赏三峰。 
<br>栖托情何限，吹嘘意数重。自兹俦侣内，无复叹龙钟。
<br>
<br>
<br>
<br>&nbsp;&nbsp; 卷675_12 【咏怀】郑谷 
<br>
<br>迂疏虽可欺，心路甚男儿。薄宦浑无味，平生粗有诗。 
<br>淡交终不破，孤达晚相宜。直夜花前唤，朝寒雪里追。 
<br>竹声输我听，茶格共僧知。景物还多感，情怀偶不卑。 
<br>溪莺喧午寝，山蕨止春饥。险事销肠酒，清欢敌手棋。 
<br>香锄抛药圃，烟艇忆莎陂。自许亨途在，儒纲复振时。
<br>
<br>
<br>
<br>&nbsp;&nbsp; 卷675_13 【乾符丙申岁奉试春涨曲江池（用春字）】郑谷 
<br>
<br>王泽尚通津，恩波此日新。深疑一夜雨，宛似五湖春。 
<br>泛滟翘振鹭，澄清跃紫鳞。翠低孤屿柳，香失半汀蘋。 
<br>凤辇寻佳境，龙舟命近臣。桂花如入手，愿作从游人。
<br>
<br>
<br>
<br>&nbsp;&nbsp; 卷675_14 【华山】郑谷 
<br>
<br>峭仞耸巍巍，晴岚染近畿。孤高不可状，图写尽应非。 
<br>绝顶神仙会，半空鸾鹤归。云台分远霭，树谷隐斜晖。 
<br>坠石连村响，狂雷发庙威。气中寒渭阔，影外白楼微。 
<br>云对莲花落，泉横露掌飞。乳悬危磴滑，樵彻上方稀。 
<br>淡泊生真趣，逍遥息世机。野花明涧路，春藓涩松围。 
<br>远洞时闻磬，群僧昼掩扉。他年洗尘骨，香火愿相依。
<br>
<br>
<br>
<br>&nbsp;&nbsp; 卷675_15 【入阁】郑谷 
<br>
<br>秘殿临轩日，和銮返正年。两班文武盛，百辟羽仪全。 
<br>霜漏清中禁，风旗拂曙天。门严新勘契，仗入乍承宣。 
<br>玉几当红旭，金炉纵碧烟。对扬称法吏，赞引出宫钿。 
<br>言动挥毫疾，雍容执簿专。寿山晴叆叇，颢气暖连延。 
<br>礼有鸳鸾集，恩无雨露偏。小臣叨备位，歌咏泰阶前。
<br>
<br>
<br>
<br>&nbsp;&nbsp; 卷675_16 【故少师从翁隐岩别墅乱后榛芜感旧怆怀遂有追纪】郑谷 
<br>
<br>风骚为主人，凡俗仰清尘。密行称闺阃，明诚动搢绅。 
<br>周旋居显重，内外掌丝纶。妙主蓬壶籍，忠为社稷臣。 
<br>大仪墙仞峻，东辖纪纲新。闻善常开口，推公岂为身。 
<br>立朝鸣珮重，归宅典衣贫。半醉看花晚，中餐煮菜春。 
<br>晴台随鹿上，幽墅结僧邻。理论知清越，生徒得李频。 
<br>药香沾笔砚，竹色染衣巾。寄鹤眠云叟，骑驴入室宾。 
<br>近将姚监比，僻与段卿亲。叶积池边路，茶迟雪后薪。 
<br>所难留著述，谁不秉陶钧。丧乱时多变，追思事已陈。 
<br>浮华重发作，雅正甚湮沦。宗从今何在，依栖素有因。 
<br>七松无影响，双泪益悲辛。犹喜于门秀，年来屈复伸。
<br>
<br>
<br>
<br>&nbsp;&nbsp; 卷675_17 【送吏部曹郎中免官南归】郑谷 
<br>
<br>高名向己求，古韵古无俦。风月抛兰省，江山复桂州。 
<br>贤人知止足，中岁便归休。云鹤深相待，公卿不易留。 
<br>满朝张祖席，半路上仙舟。箧重藏吴画，茶新换越瓯。 
<br>郡迎红烛宴，寺宿翠岚楼。触目成幽兴，全家是胜游。 
<br>篷声渔叟雨，苇色鹭鸶秋。久别郊园改，将归里巷修。 
<br>桑麻胜禄食，节序免乡愁。阳朔花迎棹，崇贤叶满沟。 
<br>席春欢促膝，檐日暖梳头。道畅应为蝶，时来必问牛。 
<br>终须康庶品，未爽漱寒流。议在归群望，情难恋自由。 
<br>小生诚浅拙，早岁便依投。夏课每垂奖，雪天常见忧。 
<br>远招陪宿直，首荐向公侯。攀送偏挥洒，龙钟志未酬。
<br>
<br>
<br>
<br>&nbsp;&nbsp; 卷675_18 【回銮】郑谷 
<br>
<br>妖星沈雨露，和气满京关。上将忠勋立，明君法驾还。 
<br>顺风调雅乐，夹道序群班。香泛传宣里，尘清指顾间。 
<br>楼台新紫气，云物旧黄山。晓渭行朝肃，秋郊旷望闲。 
<br>庙灵安国步，日角动天颜。浩浩升平曲，流歌彻百蛮。
<br>
<br>
<br>
<br>&nbsp;&nbsp; 卷675_19 【峡中】郑谷 
<br>
<br>万重烟霭里，隐隐见夔州。夜静明月峡，春寒堆雪楼。 
<br>独吟谁会解，多病自淹留。往事如今日，聊同子美愁。
<br>
<br>
<br>
<br>&nbsp;&nbsp; 卷675_20 【蜀中寓止夏日自贻】郑谷 
<br>
<br>展转欹孤枕，风帏信寂寥。涨江垂螮蝀，骤雨闹芭蕉。 
<br>道阻归期晚，年加记性销。故人衰飒尽，相望在行朝。
<br>
<br>
<br>
<br>&nbsp;&nbsp; 卷675_21 【试笔偶书】郑谷 
<br>
<br>沙鸟与山麋，由来性不羁。可凭唯在道，难解莫过诗。 
<br>任笑孤吟僻，终嫌巧宦卑。乖慵恩地恕，冷淡好僧知。 
<br>华省惭公器，沧江负钓师。露花春直夜，烟鼓早朝时。 
<br>世路多艰梗，家风免坠遗。殷勤一蓑雨，只得梦中披。
<br>
<br>
<br>
<br>&nbsp;&nbsp; 卷675_22 【奔避】郑谷 
<br>
<br>奔避投人远，漂离易感恩。愁髯霜飒飒，病眼泪昏昏。 
<br>孤馆秋声树，寒江落照村。更闻归路绝，新寨截荆门。
<br>
<br>
<br>
<br>&nbsp;&nbsp; 卷675_23 【吊水部贾员外嵩】郑谷 
<br>
<br>八韵与五字，俱为时所先。幽魂应自慰，李白墓相连。
<br>
<br>
<br>
<br>&nbsp;&nbsp; 卷675_24 【贫女吟】郑谷 
<br>
<br>尘压鸳鸯废锦机，满头空插丽春枝。
<br>东邻舞妓多金翠，笑剪灯花学画眉。
<br>
<br>
<br>
<br>&nbsp;&nbsp; 卷675_25 【席上贻歌者】郑谷 
<br>
<br>花月楼台近九衢，清歌一曲倒金壶。
<br>座中亦有江南客，莫向春风唱鹧鸪。
<br>
<br>
<br>
<br>&nbsp;&nbsp; 卷675_26 【菊】郑谷 
<br>
<br>王孙莫把比荆蒿，九日枝枝近鬓毛。
<br>露湿秋香满池岸，由来不羡瓦松高。
<br>
<br>
<br>
<br>&nbsp;&nbsp; 卷675_27 【下峡】郑谷 
<br>
<br>忆子啼猿绕树哀，雨随孤棹过阳台。
<br>波头未白人头白，瞥见春风滟滪堆。
<br>
<br>
<br>
<br>&nbsp;&nbsp; 卷675_28 【文昌寓直】郑谷 
<br>
<br>何逊空阶夜雨平，朝来交直雨新晴。
<br>落花乱上花砖上，不忍和苔蹋紫英。
<br>
<br>
<br>
<br>&nbsp;&nbsp; 卷675_29 【街西晚归】郑谷 
<br>
<br>御沟春水绕闲坊，信马归来傍短墙。
<br>幽榭名园临紫陌，晚风时带牡丹香。
<br>
<br>
<br>
<br>&nbsp;&nbsp; 卷675_30 【十日菊】郑谷 
<br>
<br>节去蜂愁蝶不知，晓庭还绕折残枝。
<br>自缘今日人心别，未必秋香一夜衰。
<br>
<br>
<br>
<br>&nbsp;&nbsp; 卷675_31 【鹭鸶】郑谷 
<br>
<br>闲立春塘烟淡淡，静眠寒苇雨飕飕。
<br>渔翁归后汀沙晚，飞下滩头更自由。
<br>
<br>
<br>
<br>&nbsp;&nbsp; 卷675_32 【柳】郑谷 
<br>
<br>半烟半雨江桥畔，映杏映桃山路中。
<br>会得离人无限意，千丝万絮惹春风。
<br>
<br>
<br>
<br>&nbsp;&nbsp; 卷675_33 【下第退居二首】郑谷 
<br>
<br>年来还未上丹梯，且著渔蓑谢故溪。
<br>落尽梨花春又了，破篱残雨晚莺啼。
<br>
<br>未尝青杏出长安，豪士应疑怕牡丹。
<br>只有退耕耕不得，茫然村落水吹残。
<br>
<br>
<br>
<br>&nbsp;&nbsp; 卷675_34 【江宿闻芦管（商船小童善吹）】郑谷 
<br>
<br>塞曲凄清楚水滨，声声吹出落梅春。
<br>须知风月千樯下，亦有葫芦河畔人。
<br>
<br>
<br>
<br>&nbsp;&nbsp; 卷675_35 【闲题】郑谷 
<br>
<br>举世何人肯自知，须逢精鉴定妍媸。
<br>若教嫫母临明镜，也道不劳红粉施。
<br>
<br>
<br>
<br>&nbsp;&nbsp; 卷675_36 【曲江春草】郑谷 
<br>
<br>花落江堤蔟暖烟，雨馀草色远相连。
<br>香轮莫辗青青破，留与愁人一醉眠。
<br>
<br>
<br>
<br>&nbsp;&nbsp; 卷675_37 【雪中偶题】郑谷 
<br>
<br>乱飘僧舍茶烟湿，密洒歌楼酒力微。
<br>江上晚来堪画处，渔人披得一蓑归。
<br>
<br>
<br>
<br>&nbsp;&nbsp; 卷675_38 【题慈恩寺默公院】郑谷 
<br>
<br>虽近曲江居古寺，旧山终忆九华峰。
<br>春来老病厌迎送，剪却牡丹栽野松。
<br>
<br>
<br>
<br>&nbsp;&nbsp; 卷675_39 【江上阻风】郑谷 
<br>
<br>水天春暗暮寒浓，船闭篷窗细雨中。
<br>闻道渔家酒初熟，晚来翻喜打头风。
<br>
<br>
<br>
<br>&nbsp;&nbsp; 卷675_40 【淮上与友人别】郑谷 
<br>
<br>扬子江头杨柳春，杨花愁杀渡江人。
<br>数声风笛离亭晚，君向潇湘我向秦。
<br>
<br>
<br>
<br>&nbsp;&nbsp; 卷675_41 【忍公小轩二首】郑谷 
<br>
<br>松溪水色绿于松，每到松溪到暮钟。
<br>闲得心源只如此，问禅何必向双峰。
<br>
<br>旧游前事半埃尘，多向林中结净因。
<br>一念一炉香火里，后身唯愿似师身。
<br>
<br>
<br>
<br>&nbsp;&nbsp; 卷675_42 【淮上渔者】郑谷 
<br>
<br>白头波上白头翁，家逐船移浦浦风。
<br>一尺鲈鱼新钓得，儿孙吹火荻花中。
<br>
<br>
<br>
<br>&nbsp;&nbsp; 卷675_43 【兴州江馆】郑谷 
<br>
<br>向蜀还秦计未成，寒蛩一夜绕床鸣。
<br>愁眠不稳孤灯尽，坐听嘉陵江水声。
<br>
<br>
<br>
<br>&nbsp;&nbsp; 卷675_44 【题无本上人小斋】郑谷 
<br>
<br>寒寺唯应我访师，人稀境静雪销迟。
<br>竹西落照侵窗好，堪惜归时落照时。
<br>
<br>
<br>
<br>&nbsp;&nbsp; 卷675_45 【七祖院小山】郑谷 
<br>
<br>小巧功成雨藓斑，轩车日日扣松关。
<br>峨嵋咫尺无人去，却向僧窗看假山。
<br>
<br>
<br>
<br>&nbsp;&nbsp; 卷675_46 【定水寺行香】郑谷 
<br>
<br>听经看画绕虚廊，风拂金炉待赐香。
<br>丞相未来春雪密，暂偷闲卧老僧床。
<br>
<br>
<br>
<br>&nbsp;&nbsp; 卷675_47 【浯溪】郑谷 
<br>
<br>湛湛清江叠叠山，白云白鸟在其间。
<br>渔翁醉睡又醒睡，谁道皇天最惜闲。
<br>
<br>
<br>
<br>&nbsp;&nbsp; 卷675_48 【闷题】郑谷 
<br>
<br>莫厌九衢尘土间，秋晴满眼是南山。
<br>僧家未必全无事，道著访僧心且闲。
<br>
<br>
<br>
<br>&nbsp;&nbsp; 卷675_49 【重访黄神谷策禅者】郑谷 
<br>
<br>初尘芸阁辞禅阁，却访支郎是老郎。
<br>我趣转卑师趣静，数峰秋雪一炉香。
<br>
<br>
<br>
<br>&nbsp;&nbsp; 卷675_50 【别修觉寺无本上人】郑谷 
<br>
<br>松上闲云石上苔，自嫌归去夕阳催。
<br>山门握手无他语，只约今冬看雪来。
<br>
<br>
<br>
<br>&nbsp;&nbsp; 卷675_51 【赠日东鉴禅师】郑谷 
<br>
<br>故国无心渡海潮，老禅方丈倚中条。
<br>夜深雨绝松堂静，一点山萤照寂寥。
<br>
<br>
<br>
<br>&nbsp;&nbsp; 卷675_52 【传经院壁画松】郑谷 
<br>
<br>危根瘦尽耸孤峰，珍重江僧好笔踪。
<br>得向游人多处画，却胜涧底作真松。
<br>
<br>
<br>
<br>&nbsp;&nbsp; 卷675_53 【高蟾先辈以诗笔相示抒成寄酬】郑谷 
<br>
<br>张生故国三千里，知者唯应杜紫微。
<br>君有君恩秋后叶，可能更羡谢玄晖。
<br>
<br>
<br>
<br>&nbsp;&nbsp; 卷675_54 【为人题】郑谷 
<br>
<br>泪湿孤鸾晓镜昏，近来方解惜青春。
<br>杏花杨柳年年好，不忍回看旧写真。
<br>
<br>
<br>
<br>&nbsp;&nbsp; 卷675_55 【越鸟】郑谷 
<br>
<br>背霜南雁不到处，倚棹北人初听时。
<br>梅雨满江春草歇，一声声在荔枝枝。
<br>
<br>
<br>
<br>&nbsp;&nbsp; 卷675_56 【黄莺】郑谷 
<br>
<br>春云薄薄日辉辉，宫树烟深隔水飞。
<br>应为能歌系仙籍，麻姑乞与女真衣。
<br>
<br>
<br>
<br>&nbsp;&nbsp; 卷675_57 【失鹭鸶】郑谷 
<br>
<br>野格由来倦小池，惊飞却下碧江涯。
<br>月昏风急何处宿，秋岸萧萧黄苇枝。
<br>
<br>
<br>
<br>&nbsp;&nbsp; 卷675_58 【苔钱】郑谷 
<br>
<br>春红秋紫绕池台，个个圆如济世财。
<br>雨后无端满穷巷，买花不得买愁来。
<br>
<br>
<br>
<br>&nbsp;&nbsp; 卷675_59 【莲叶】郑谷 
<br>
<br>移舟水溅差差绿，倚槛风摇柄柄香。
<br>多谢浣溪人不折，雨中留得盖鸳鸯。
<br>
<br>
<br>
<br>&nbsp;&nbsp; 卷675_60 【蜀中赏海棠】郑谷 
<br>
<br>浓淡芳春满蜀乡，半随风雨断莺肠。
<br>浣花溪上堪惆怅，子美无心为发扬。
<br>
<br>
<br>
<br>&nbsp;&nbsp; 卷675_61 【投所知】郑谷 
<br>
<br>砌下芝兰新满径，门前桃李旧垂阴。
<br>却应回念江边草，放出春烟一寸心。
<br>
<br>
<br>
<br>&nbsp;&nbsp; 卷675_62 【早入谏院二首】郑谷 
<br>
<br>玉阶春冷未催班，暂拂尘衣就笏眠。
<br>孤立小心还自笑，梦魂潜绕御炉烟。
<br>
<br>紫云重叠抱春城，廊下人稀唱漏声。
<br>偷得微吟斜倚柱，满衣花露听宫莺。
<br>
<br>
<br>
<br>&nbsp;&nbsp; 卷675_63 【忝官谏垣明日转对】郑谷 
<br>
<br>吾君英睿相君贤，其那寰区未晏然。
<br>明日翠华春殿下，不知何语可闻天。
<br>
<br>
<br>
<br>&nbsp;&nbsp; 卷675_64 【再经南阳】郑谷 
<br>
<br>平芜漠漠失楼台，昔日游人乱后来。
<br>寥落墙匡春欲暮，烧残官树有花开。
<br>
<br>
<br>
<br>&nbsp;&nbsp; 卷675_65 【赠下第举公】郑谷 
<br>
<br>见君失意我惆怅，记得当年落第情。
<br>出去无憀归又闷，花南慢打讲钟声。
<br>
<br>
<br>
<br>&nbsp;&nbsp; 卷675_66 【春阴】郑谷 
<br>
<br>推琴当酒度春阴，不解谋生只解吟。
<br>舞蝶歌莺莫相试，老郎心是老僧心。
<br>
<br>
<br>
<br>&nbsp;&nbsp; 卷675_67 【送张逸人】郑谷 
<br>
<br>人间疏散更无人，浪兀孤舟酒兀身。
<br>芦笋鲈鱼抛不得，五陵珍重五湖春。
<br>
<br>
<br>
<br>&nbsp;&nbsp; 卷675_68 【初还京师寓止府署偶题屋壁】郑谷 
<br>
<br>秋光不见旧亭台，四顾荒凉瓦砾堆。
<br>火力不能销地力，乱前黄菊眼前开。
<br>
<br>
<br>
<br>&nbsp;&nbsp; 卷675_69 【擢第后入蜀经罗村，路见海棠盛开偶有题咏】郑谷 
<br>
<br>上国休夸红杏艳，深溪自照绿苔矶。一枝低带流莺睡， 
<br>数片狂和舞蝶飞。堪恨路长移不得，可无人与画将归。 
<br>手中已有新春桂，多谢烟香更入衣。
<br>
<br>
<br>
<br>&nbsp;&nbsp; 卷675_70 【次韵和礼部卢侍郎江上秋夕寓怀】郑谷 
<br>
<br>卢郎到处觉风生，蜀郡留连亚相情。乱后江山悲庾信， 
<br>夜来烟月属袁宏。梦归兰省寒星动，吟向莎洲宿鹭惊。 
<br>未脱白衣头半白，叨陪属和倍为荣。
<br>
<br>
<br>
<br>&nbsp;&nbsp; 卷675_71 【宜春再访芳公言公幽斋写怀叙事，因赋长言】郑谷 
<br>
<br>入门长恐先师在，香印纱灯似昔年，涧路萦回斋处远， 
<br>松堂虚豁讲声圆。顷为弟子曾同社，今忝星郎更契缘。 
<br>顾渚一瓯春有味，中林话旧亦潸然。
<br>
<br>
<br>
<br>&nbsp;&nbsp; 卷675_72 【读李白集】郑谷 
<br>
<br>何事文星与酒星，一时钟在李先生。
<br>高吟大醉三千首，留著人间伴月明。
<br>
<br>
<br>
<br>&nbsp;&nbsp; 卷675_73 【卷末偶题三首】郑谷 
<br>
<br>一卷疏芜一百篇，名成未敢暂忘筌。
<br>何如海日生残夜，一句能令万古传。
<br>
<br>七岁侍行湖外去，岳阳楼上敢题诗。
<br>如今寒晚无功业，何以胜任国士知。
<br>
<br>一第由来是出身，垂名俱为国风陈。
<br>此生若不知骚雅，孤宦如何作近臣。
<br>
<br>
<br>
<br>&nbsp;&nbsp; 卷675_74 【读前集二首】郑谷 
<br>
<br>殷璠裁鉴英灵集，颇觉同才得旨深。
<br>何事后来高仲武，品题间气未公心。
<br>
<br>风骚如线不胜悲，国步多艰即此时。
<br>爱日满阶看古集，只应陶集是吾师。
<br>
<br>
<br>
<br>&nbsp;&nbsp; 卷675_75 【渚宫乱后作】郑谷 
<br>
<br>乡人来话乱离情，泪滴残阳问楚荆。白社已应无故老， 
<br>清江依旧绕空城。高秋军旅齐山树，昔日渔家是野营。 
<br>牢落故居灰烬后，黄花紫蔓上墙生。
<br>
<br>
<br>
<br>&nbsp;&nbsp; 卷675_76 【鹧鸪（谷以此诗得名，时号为郑鹧鸪）】郑谷 
<br>
<br>暖戏烟芜锦翼齐，品流应得近山鸡。雨昏青草湖边过， 
<br>花落黄陵庙里啼。游子乍闻征袖湿，佳人才唱翠眉低。 
<br>相呼相应湘江阔，苦竹丛深春日西。
<br>
<br>
<br>
<br>&nbsp;&nbsp; 卷675_77 【燕】郑谷 
<br>
<br>年去年来来去忙，春寒烟暝渡潇湘。低飞绿岸和梅雨， 
<br>乱入红楼拣杏梁。闲几砚中窥水浅，落花径里得泥香。 
<br>千言万语无人会，又逐流莺过短墙。
<br>
<br>
<br>
<br>&nbsp;&nbsp; 卷675_78 【侯家鹧鸪】郑谷 
<br>
<br>江天梅雨湿江蓠，到处烟香是此时。苦竹岭无归去日， 
<br>海棠花落旧栖枝。春宵思极兰灯暗，晓月啼多锦幕垂。 
<br>唯有佳人忆南国，殷勤为尔唱愁词。
<br>
<br>
<br>
<br>&nbsp;&nbsp; 卷675_79 【雁】郑谷 
<br>
<br>八月悲风九月霜，蓼花红淡苇条黄。石头城下波摇影， 
<br>星子湾西云间行。惊散渔家吹短笛，失群征戍锁残阳。 
<br>故乡闻尔亦惆怅，何况扁舟非故乡。
<br>
<br>
<br>
<br>&nbsp;&nbsp; 卷675_80 【水（西蜀净众寺五题）】郑谷 
<br>
<br>竹院松廊分数派，不空清泚亦逶迤。落花相逐去何处， 
<br>幽鹭独来无限时。洗钵老僧临岸久，钓鱼闲客卷纶迟。 
<br>晚晴一片连莎绿，悔与沧浪有旧期。
<br>
<br>
<br>
<br>&nbsp;&nbsp; 卷675_81 【海棠】郑谷 
<br>
<br>春风用意匀颜色，销得携觞与赋诗。秾丽最宜新著雨， 
<br>娇饶全在欲开时。莫愁粉黛临窗懒，梁广丹青点笔迟。 
<br>朝醉暮吟看不足，羡他蝴蝶宿深枝。
<br>
<br>
<br>
<br>&nbsp;&nbsp; 卷675_82 【竹】郑谷 
<br>
<br>宜烟宜雨又宜风，拂水藏村复间松。移得萧骚从远寺， 
<br>洗来疏净见前峰。侵阶藓拆春芽迸，绕径莎微夏荫浓。 
<br>无赖杏花多意绪，数枝穿翠好相容。
<br>
<br>
<br>
<br>&nbsp;&nbsp; 卷675_83 【荔枝树】郑谷 
<br>
<br>二京曾见画图中，数本芳菲色不同。孤棹今来巴徼外， 
<br>一枝烟雨思无穷。夜郎城近含香瘴，杜宇巢低起暝风。 
<br>肠断渝泸霜霰薄，不教叶似灞陵红。
<br>
<br>
<br>
<br>&nbsp;&nbsp; 卷675_84 【锦二首】郑谷 
<br>
<br>布素豪家定不看，若无文彩入时难。红迷天子帆边日， 
<br>紫夺星郎帐外兰。春水濯来云雁活，夜机挑处雨灯寒。 
<br>舞衣转转求新样，不问流离桑柘残。
<br>
<br>文君手里曙霞生，美号仍闻借蜀城。夺得始知袍更贵， 
<br>著归方觉昼偏荣。宫花颜色开时丽，池雁毛衣浴后明。 
<br>礼部郎官人所重，省中别占好窠名。
<br>
<br>
<br>
<br>&nbsp;&nbsp; 卷675_85 【蜡烛】郑谷 
<br>
<br>仙漏迟迟出建章，宫帘不动透清光。金闱露白新裁诏， 
<br>画阁春红正试妆。泪滴杯盘何所恨，烬飘兰麝暗和香。 
<br>多情更有分明处，照得歌尘下燕梁。
<br>
<br>
<br>
<br>&nbsp;&nbsp; 卷675_86 【灯】郑谷 
<br>
<br>雨向莎阶滴未休，冷光孤恨两悠悠。船中闻雁洞庭宿， 
<br>床下有蛩长信秋。背照翠帘新洒别，不挑红烬正含愁。 
<br>萧骚寒竹南窗静，一局闲棋为尔留。
<br>
<br>
<br>
<br>&nbsp;&nbsp; 卷675_87 【宗人作尉唐昌官署幽胜而又博学精富得以言谈…留书屋壁】郑谷 
<br>
<br>公堂潇洒有林泉，只隔苔墙是渚田。宗党相亲离乱世， 
<br>春秋闲论战争年。远江惊鹭来池口，绝顶归云过竹边。 
<br>风雨夜长同一宿，旧游多共忆樊川。
<br>
<br>
<br>
<br>&nbsp;&nbsp; 卷675_88 【为户部李郎中与令季端公寓止渠州江寺偶作寄献】郑谷 
<br>
<br>退居潇洒寄禅关，高挂朝簪净室间。孤岛虽留双鹤歇， 
<br>五云争放二龙闲。轻舟共泛花边水，野屐同登竹外山。 
<br>仙署金闺虚位久，夜清应梦近天颜。
<br>
<br>
<br>
<br>&nbsp;&nbsp; 卷675_89 【重阳日访元秀上人】郑谷 
<br>
<br>红叶黄花秋景宽，醉吟朝夕在樊川。却嫌今日登山俗， 
<br>且共高僧对榻眠。别画长怀吴寺壁，宜茶偏赏霅溪泉。 
<br>归来童稚争相笑，何事无人与酒船。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp; 卷676_1 【阙下春日】郑谷 
<br>
<br>建章宫殿紫云飘，春漏迟迟下绛霄。绮陌暖风嘶去马， 
<br>粉廊初日照趋朝。花经宿雨香难拾，莺在豪家语更娇。 
<br>秦楚年年有离别，扬鞭挥袖灞陵桥。
<br>
<br>
<br>&nbsp;&nbsp; 卷676_2 【赠刘神童（六岁及第）】郑谷 
<br>
<br>习读在前生，僧谈足可明。还家虽解喜，登第未知荣。 
<br>时果曾沾赐，春闱不挂情。灯前犹恶睡，寤语读书声。
<br>
<br>
<br>
<br>&nbsp;&nbsp; 卷676_3 【远游】郑谷 
<br>
<br>江湖犹足事，食宿戍鼙喧。久客秋风起，孤舟夜浪翻。 
<br>乡音离楚水，庙貌入湘源。岸阔凫鹥小，林垂橘柚繁。 
<br>津官来有意，渔者笑无言。早晚酬僧约，中条有药园。
<br>
<br>
<br>
<br>&nbsp;&nbsp; 卷676_4 【光化戊午年举公见示省试春草碧色诗偶赋是题】郑谷 
<br>
<br>苌弘血染新，含露满江滨。想得寻花径，应迷拾翠人。 
<br>窗纱迎拥砌，簪玉姑成茵。天借新晴色，云饶落日春。 
<br>岚光垂处合，眉黛看时嚬。愿与仙桃比，无令惹路尘。
<br>
<br>
<br>
<br>&nbsp;&nbsp; 卷676_5 【江际】郑谷 
<br>
<br>杳杳渔舟破暝烟，疏疏芦苇旧江天。那堪流落逢摇落， 
<br>可得潸然是偶然。万顷白波迷宿鹭，一林黄叶送残蝉。 
<br>兵车未息年华促，早晚闲吟向浐川。
<br>
<br>
<br>
<br>&nbsp;&nbsp; 卷676_6 【将之泸郡旅次遂州遇裴晤员外谪居于此话旧凄凉因寄二首】郑谷 
<br>
<br>谁解登高问上玄，谪仙何事谪诗仙，云遮列宿离华省， 
<br>树荫澄江入野船。黄鸟晚啼愁瘴雨，青梅早落中蛮烟。 
<br>不知几首南行曲，留与巴儿万古传。
<br>
<br>昔年共照松溪影，松折溪荒僧已无。今日重思锦城事， 
<br>雪销花谢梦何殊。乱离未定身俱老，骚雅全休道甚孤。 
<br>我拜师门更南去，荔枝春熟向渝泸。
<br>
<br>
<br>
<br>&nbsp;&nbsp; 卷676_7 【次韵和秀上人长安寺居言怀寄渚宫禅者】郑谷 
<br>
<br>旧斋松老别多年，香社人稀丧乱间。出寺只知趋内殿， 
<br>闭门长似在深山。卧听秦树秋钟断，吟想荆江夕鸟还。 
<br>唯恐兴来飞锡去，老郎无路更追攀。
<br>
<br>
<br>
<br>&nbsp;&nbsp; 卷676_8 【蜀中春日】郑谷 
<br>
<br>海棠风外独沾巾，襟袖无端惹蜀尘。和暖又逢挑菜日， 
<br>寂寥未是探花人。不嫌蚁酒冲愁肺，却忆渔蓑覆病身。 
<br>何事晚来微雨后，锦江春学曲江春。
<br>
<br>
<br>
<br>&nbsp;&nbsp; 卷676_9 【游蜀（一作蜀中春暮）】郑谷 
<br>
<br>所向明知是暗投，两行清泪语前流。云横新塞遮秦甸， 
<br>花落空山入阆州。不忿黄鹂惊晓梦，唯应杜宇信春愁。 
<br>梅黄麦绿无归处，可得漂漂爱浪游。
<br>
<br>
<br>
<br>&nbsp;&nbsp; 卷676_10 【峡中尝茶】郑谷 
<br>
<br>蔟蔟新英摘露光，小江园里火煎尝。吴僧漫说鸦山好， 
<br>蜀叟休夸鸟觜香。合座半瓯轻泛绿，开缄数片浅含黄。 
<br>鹿门病客不归去，酒渴更知春味长。
<br>
<br>
<br>
<br>&nbsp;&nbsp; 卷676_11 【辇下冬暮咏怀】郑谷 
<br>
<br>永巷闲吟一径蒿，轻肥大笑事风骚。烟含紫禁花期近， 
<br>雪满长安酒价高。失路渐惊前计错，逢僧更念此生劳。 
<br>十年春泪催衰飒，羞向清流照鬓毛。
<br>
<br>
<br>
<br>&nbsp;&nbsp; 卷676_12 【石城】郑谷 
<br>
<br>石城昔为莫愁乡，莫愁魂散石城荒。江人依旧棹舴艋， 
<br>江岸还飞双鸳鸯。帆去帆来风浩渺，花开花落春悲凉。 
<br>烟浓草远望不尽，千古汉阳闲夕阳。
<br>
<br>
<br>
<br>&nbsp;&nbsp; 卷676_13 【蜀中三首】郑谷 
<br>
<br>马头春向鹿头关，远树平芜一望闲。雪下文君沾酒市， 
<br>云藏李白读书山。江楼客恨黄梅后，村落人歌紫芋间。 
<br>堤月桥灯好时景，汉庭无事不征蛮。
<br>
<br>夜无多雨晓生尘，草色岚光日日新。蒙顶茶畦千点露， 
<br>浣花笺纸一溪春。扬雄宅在唯乔木，杜甫台荒绝旧邻。 
<br>却共海棠花有约，数年留滞不归人。
<br>
<br>渚远江清碧簟纹，小桃花绕薛涛坟。朱桥直指金门路， 
<br>粉堞高连玉垒云。窗下斫琴翘凤足，波中濯锦散鸥群。 
<br>子规夜夜啼巴树，不并吴乡楚国闻。
<br>
<br>
<br>
<br>&nbsp;&nbsp; 卷676_14 【少华甘露寺】郑谷 
<br>
<br>石门萝径与天邻，雨桧风篁远近闻。饮涧鹿喧双派水， 
<br>上楼僧蹋一梯云。孤烟薄暮关城没，远色初晴渭曲分。 
<br>长欲然香来此宿，北林猿鹤旧同群。
<br>
<br>
<br>
<br>&nbsp;&nbsp; 卷676_15 【慈恩寺偶题】郑谷 
<br>
<br>往事悠悠添浩叹，劳生扰扰竟何能。故山岁晚不归去， 
<br>高塔晴来独自登。林下听经秋苑鹿，江边扫叶夕阳僧。 
<br>吟馀却起双峰念，曾看庵西瀑布冰。
<br>
<br>
<br>
<br>&nbsp;&nbsp; 卷676_16 【石门山泉】郑谷 
<br>
<br>一脉清冷何所之，萦莎漱藓入僧池。云边野客穷来处， 
<br>石上寒猿见落时。聚沫绕崖残雪在，迸流穿树堕花随。 
<br>烟春雨晚闲吟去，不复远寻皇子陂。
<br>
<br>
<br>
<br>&nbsp;&nbsp; 卷676_17 【渭阳楼闲望】郑谷 
<br>
<br>千重二华见皇州，望尽凝岚即此楼。细雨不藏秦树色， 
<br>夕阳空照渭河流。后车宁见前车覆，今日难忘昨日忧。 
<br>扰扰尘中犹未已，可能疏傅独能休。
<br>
<br>
<br>
<br>&nbsp;&nbsp; 卷676_18 【送田光】郑谷 
<br>
<br>九陌低迷谁问我，五湖流浪可悲君。著书笑破苏司业， 
<br>赋咏思齐郑广文。理棹好携三百首，阻风须饮几千分。 
<br>耒阳江口春山绿，恸哭应寻杜甫坟。
<br>
<br>
<br>
<br>&nbsp;&nbsp; 卷676_19 【送进士吴延保及第后南游】郑谷 
<br>
<br>得意却思寻旧迹，新衔未切向兰台。吟看秋草出关去， 
<br>逢见故人随计来。胜地昔年诗板在，清歌几处郡筵开。 
<br>江湖易有淹留兴，莫待春风落庾梅。
<br>
<br>
<br>
<br>&nbsp;&nbsp; 卷676_20 【送进士王驾下第归蒲中（时行朝在西蜀）】郑谷 
<br>
<br>失意离愁春不知，到家时是落花时。孤单取事休言命， 
<br>早晚逢人苦爱诗。度塞风沙归路远，傍河桑柘旧居移。 
<br>应嗟我又巴江去，游子悠悠听子规。
<br>
<br>
<br>
<br>&nbsp;&nbsp; 卷676_21 【作尉鄠郊送进士潘为下第南归】郑谷 
<br>
<br>归去宜春春水深，麦秋梅雨过湘阴。乡园几度经狂寇， 
<br>桑柘谁家有旧林。结绶位卑甘晚达，登龙心在且高吟。 
<br>灞陵桥上杨花里，酒满芳樽泪满襟。
<br>
<br>
<br>
<br>&nbsp;&nbsp; 卷676_22 【送进士韦序赴举】郑谷 
<br>
<br>丹霞照上三清路，瑞锦裁成五色毫。波浪不能随世态， 
<br>鸾凰应得入吾曹。秋山晚水吟情远，雪竹风松醉格高。 
<br>预想明年腾跃处，龙津春碧浸仙桃。
<br>
<br>
<br>
<br>&nbsp;&nbsp; 卷676_23 【寄献狄右丞】郑谷 
<br>
<br>逐胜偷闲向杜陵，爱僧不爱紫衣僧。身为醉客思吟客， 
<br>官自中丞拜右丞。残月露垂朝阙盖，落花风动宿斋灯。 
<br>孤单小谏渔舟在，心恋清潭去未能。
<br>
<br>
<br>
<br>&nbsp;&nbsp; 卷676_24 【转正郎后寄献集贤相公】郑谷 
<br>
<br>予名初在德门前，屈指年来三十年。自贺孤危终际会， 
<br>别将流涕感阶缘。止陪鸳鹭居清秩，滥应星辰浼上玄。 
<br>平昔苦心何所恨，受恩多是旧诗篇。
<br>
<br>
<br>
<br>&nbsp;&nbsp; 卷676_25 【所知从事近藩偶有怀寄】郑谷 
<br>
<br>官舍种莎僧对榻，生涯如在旧山贫。酒醒草檄闻残漏， 
<br>花落移厨送晚春。水墨画松清睡眼，云霞仙氅挂吟身。 
<br>霜台伏首思归切，莫把渔竿逐逸人。
<br>
<br>
<br>
<br>&nbsp;&nbsp; 卷676_26 【献大京兆薛常侍能】郑谷 
<br>
<br>耻将官业竞前途，自爱篇章古不如。一炷香新开道院， 
<br>数坊人聚避朝车。纵游藉草花垂酒，闲卧临窗燕拂书。 
<br>唯有明公赏新句，秋风不敢忆鲈鱼。
<br>
<br>
<br>
<br>&nbsp;&nbsp; 卷676_27 【寄赠孙路处士】郑谷 
<br>
<br>平生诗誉更谁过，归老东吴命若何。知己凋零垂白发， 
<br>故园寥落近沧波。酒醒藓砌花阴转，病起渔舟鹭迹多。 
<br>深入富春人不见，闲门空掩半庭莎。
<br>
<br>
<br>
<br>&nbsp;&nbsp; 卷676_28 【献制诰杨舍人】郑谷 
<br>
<br>为郡东吴只饮冰，琐闱频降凤书征。随行已有朱衣吏， 
<br>伴直多招紫阁僧。窗下调琴鸣远水，帘前睡鹤背秋灯。 
<br>苇陂竹坞情无限，闲话毗陵问杜陵。
<br>
<br>
<br>
<br>&nbsp;&nbsp; 卷676_29 【次韵酬张补阙因寒食见寄之什】郑谷 
<br>
<br>柳近清明翠缕长，多情右衮不相忘。开缄虽睹新篇丽， 
<br>破鼻须闻冷酒香。时态懒随人上下，花心甘被蝶分张。 
<br>朝稀且莫轻春赏，胜事由来在帝乡。
<br>
<br>
<br>
<br>&nbsp;&nbsp; 卷676_30 【赠宗人前公安宰君】郑谷 
<br>
<br>喧卑从宦出喧卑，别画能琴又解棋。海上春耕因乱废， 
<br>年来冬荐得官迟。风中夜犬惊槐巷，月下寒驴啮槿篱。 
<br>孤散恨无推唱路，耿怀吟得赠君诗。
<br>
<br>
<br>
<br>&nbsp;&nbsp; 卷676_31 【寄赠杨夔处士】郑谷 
<br>
<br>结茅只约钓鱼台，溅水鸬鹚去又回。春卧瓮边听酒熟， 
<br>露吟庭际待花开。三江胜景遨游遍，百氏群书讲贯来。 
<br>国步未安风雅薄，可能高尚掞天才。
<br>
<br>
<br>
<br>&nbsp;&nbsp; 卷676_32 【寄同年礼部赵郎中】郑谷 
<br>
<br>仙步徐徐整羽衣，小仪澄澹转中仪。桦飘红烬趋朝路， 
<br>兰纵清香宿省时。彩笔烟霞供不足，纶闱鸾凤讶来迟。 
<br>自怜孤宦谁相念，祷祝空吟一首诗。
<br>
<br>
<br>
<br>&nbsp;&nbsp; 卷676_33 【春暮咏怀寄集贤韦起居衮】郑谷 
<br>
<br>寂寂风帘信自垂，杨花笋箨正离披。长安一夜残春雨， 
<br>右省三年老拾遗。坐看群贤争得路，退量孤分且吟诗。 
<br>五湖烟网非无意，未去难忘国士知。
<br>
<br>
<br>
<br>&nbsp;&nbsp; 卷676_34 【多情】郑谷 
<br>
<br>赋分多情却自嗟，萧衰未必为年华。睡轻可忍风敲竹， 
<br>饮散那堪月在花。薄宦因循抛岘首，故人流落向天涯。 
<br>莺春雁夜长如此，赖是幽居近酒家。
<br>
<br>
<br>
<br>&nbsp;&nbsp; 卷676_35 【感怀投时相】郑谷 
<br>
<br>非才偶忝直文昌，两鬓年深一镜霜。待漏敢辞称小吏， 
<br>立班犹未出中行。孤吟马迹抛槐陌，远梦渔竿掷苇乡。 
<br>丞相旧知为学苦，更教何处贡篇章。
<br>
<br>
<br>
<br>&nbsp;&nbsp; 卷676_36 【自贻】郑谷 
<br>
<br>饮筵博席与心违，野眺春吟更是谁。琴有涧风声转淡， 
<br>诗无僧字格还卑。恨抛水国荷蓑雨，贫过长安樱笋时。 
<br>头角俊髦应指笑，权门踪迹独差池。
<br>
<br>
<br>
<br>&nbsp;&nbsp; 卷676_37 【自遣】郑谷 
<br>
<br>强健宦途何足谓，入微章句更难论。谁知野性真天性， 
<br>不扣权门扣道门。窥砚晚莺临砌树，迸阶春笋隔篱根。 
<br>朝回何处消长日，紫阁峰南有旧村。
<br>
<br>
<br>
<br>&nbsp;&nbsp; 卷676_38 【中年】郑谷 
<br>
<br>漠漠秦云淡淡天，新年景象入中年。情多最恨花无语， 
<br>愁破方知酒有权。苔色满墙寻故第，雨声一夜忆春田。 
<br>衰迟自喜添诗学，更把前题改数联。
<br>
<br>
<br>
<br>&nbsp;&nbsp; 卷676_39 【自适】郑谷 
<br>
<br>紫陌奔驰不暂停，送迎终日在郊坰。年来鬓畔未垂白， 
<br>雨后江头且蹋青。浮蚁满杯难暂舍，贯珠一曲莫辞听。 
<br>春风只有九十日，可合花前半日醒。
<br>
<br>
<br>
<br>&nbsp;&nbsp; 卷676_40 【结绶鄠郊縻摄府署偶有自咏】郑谷 
<br>
<br>莺离寒谷士逢春，释褐来年暂种芸。自笑老为梅少府， 
<br>可堪贫摄鲍参军。酒醒往事多兴念，吟苦邻居必厌闻。 
<br>推却簿书搔短发，落花飞絮正纷纷。
<br>
<br>
<br>
<br>&nbsp;&nbsp; 卷676_41 【漂泊】郑谷 
<br>
<br>槿坠蓬疏池馆清，日光风绪淡无情。鲈鱼斫鲙输张翰， 
<br>橘树呼奴羡李衡。十口漂零犹寄食，两川消息未休兵。 
<br>黄花催促重阳近，何处登高望二京。
<br>
<br>
<br>
<br>&nbsp;&nbsp; 卷676_42 【吊故礼部韦员外序】郑谷 
<br>
<br>腊雪初晴花举杯，便期携手上春台。高情唯怕酒不满， 
<br>长逝可悲花正开。晓奠莺啼残漏在，风帏燕觅旧巢来。 
<br>杜陵芳草年年绿，醉魄吟魂无复回。
<br>
<br>
<br>
<br>&nbsp;&nbsp; 卷676_43 【渼陂】郑谷 
<br>
<br>昔事东流共不回，春深独向渼陂来。乱前别业依稀在， 
<br>雨里繁花寂寞开。却展渔丝无野艇，旧题诗句没苍苔。 
<br>潸然四顾难消遣，只有佯狂泥酒杯。
<br>
<br>
<br>
<br>&nbsp;&nbsp; 卷676_44 【代秋扇词】郑谷 
<br>
<br>露入庭芜恨已深，热时天下是知音。汗流浃背曾施力， 
<br>气爽中宵便负心。一片山溪从蠹损，数行文字任尘侵。 
<br>绿槐阴合清和后，不会何颜又见寻。
<br>
<br>
<br>
<br>&nbsp;&nbsp; 卷676_45 【宣义里舍冬暮自贻】郑谷 
<br>
<br>幽居不称在长安，沟浅浮春岸雪残。板屋渐移方带野， 
<br>水车新入夜添寒。名如有分终须立，道若离心岂易宽。 
<br>满眼尘埃驰骛去，独寻烟竹剪渔竿。
<br>
<br>
<br>
<br>&nbsp;&nbsp; 卷676_46 【省中偶作】郑谷 
<br>
<br>三转郎曹自勉旃，莎阶吟步想前贤。未如何逊无佳句， 
<br>若比冯唐是壮年。捧制名题黄纸尾，约僧心在白云边。 
<br>乳毛松雪春来好，直夜清闲且学禅。
<br>
<br>
<br>
<br>&nbsp;&nbsp; 卷676_47 【同志顾云下第出京偶有寄勉】郑谷 
<br>
<br>凤策联华是国华，春来偶未上仙槎。乡连南渡思菰米， 
<br>泪滴东风避杏花。吟聒暮莺归庙院，睡消迟日寄僧家。 
<br>一般情绪应相信，门静莎深树影斜。
<br>
<br>
<br>
<br>&nbsp;&nbsp; 卷676_48 【敷溪高士】郑谷 
<br>
<br>敷溪南岸掩柴荆，挂却朝衣爱净名。闲得林园栽树法， 
<br>喜闻儿侄读书声。眠窗日暖添幽梦，步野风清散酒酲。 
<br>谪去征还何扰扰，片云相伴看衰荣。
<br>
<br>
<br>
<br>&nbsp;&nbsp; 卷676_49 【九日偶怀寄左省张起居】郑谷 
<br>
<br>令节争欢我独闲，荒台尽日向晴山。浑无酒泛金英菊， 
<br>漫道官趋玉笋班。深愧青莎迎野步，不堪红叶照衰颜。 
<br>羡君官重多吟兴，醉带南陂落照还。
<br>
<br>
<br>
<br>&nbsp;&nbsp; 卷676_50 【春夕伴同年礼部赵员外省直】郑谷 
<br>
<br>锦帐名郎重锦科，清宵寓直纵吟哦。冰含玉镜春寒在， 
<br>粉傅仙闱月色多。视草即应归属望，握兰知道暂经过。 
<br>流莺百啭和残漏，犹把芳樽藉露莎。
<br>
<br>
<br>
<br>&nbsp;&nbsp; 卷676_51 【倦客】郑谷 
<br>
<br>十年五年岐路中，千里万里西复东。匹马愁冲晚村雪， 
<br>孤舟闷阻春江风。达士由来知道在，昔贤何必哭途穷。 
<br>闲烹芦笋炊菰米，会向源乡作醉翁。
<br>
<br>
<br>
<br>&nbsp;&nbsp; 卷676_52 【温处士能画鹭鹚以四韵换之】郑谷 
<br>
<br>昔年吟醉绕江蓠，爱把渔竿伴鹭鹚。闻说小毫能纵逸， 
<br>敢凭轻素写幽奇。涓涓浪溅残菱蔓，戛戛风搜折苇枝。 
<br>得向晓窗闲挂玩，雪蓑烟艇恨无遗。
<br>
<br>
<br>
<br>&nbsp;&nbsp; 卷676_53 【驾部郑郎中三十八丈尹贰东周荣加金紫谷以末派…因贺送】郑谷 
<br>
<br>香浮玉陛晓辞天，袍拂蒲茸称少年。郎署转曹虽久次， 
<br>京河亚尹是优贤。纵游云水无公事，贵买琴书有俸钱。 
<br>今日龙门看松雪，探春明日向平泉。
<br>
<br>
<br>
<br>&nbsp;&nbsp; 卷676_54 【欹枕】郑谷 
<br>
<br>欹枕高眠日午春，酒酣睡足最闲身。
<br>明朝会得穷通理，未必输他马上人。
<br>
<br>
<br>
<br>&nbsp;&nbsp; 卷676_55 【野步】郑谷 
<br>
<br>翠岚迎步兴何长，笑领渔翁入醉乡。
<br>日暮渚田微雨后，鹭鹚闲暇稻花香。
<br>
<br>
<br>
<br>&nbsp;&nbsp; 卷676_56 【偶书】郑谷 
<br>
<br>承时偷喜负明神，务实那能得庇身。
<br>不会苍苍主何事，忍饥多是力耕人。
<br>
<br>
<br>
<br>&nbsp;&nbsp; 卷676_57 【静吟】郑谷 
<br>
<br>骚雅荒凉我未安，月和馀雪夜吟寒。
<br>相门相客应相笑，得句胜于得好官。
<br>
<br>
<br>
<br>&nbsp;&nbsp; 卷676_58 【和知己秋日伤怀】郑谷 
<br>
<br>流水歌声共不回，去年天气旧亭台。
<br>梁尘寂寞燕归去，黄蜀葵花一朵开。
<br>
<br>
<br>
<br>&nbsp;&nbsp; 卷676_59 【谷比岁受同年丈人故川守李侍郎教谕衰晏龙钟益用…自贻】郑谷 
<br>
<br>多感京河李丈人，童蒙受教便书绅。文章至竟无功业， 
<br>名宦由来致苦辛。皎日还应知守道，平生自信解甘贫。 
<br>孤单所得皆逾分，归种敷溪一亩春。
<br>
<br>
<br>
<br>&nbsp;&nbsp; 卷676_60 【郊墅】郑谷 
<br>
<br>韦曲樊川雨半晴，竹庄花院遍题名。画成烟景垂杨色， 
<br>滴破春愁压酒声。满野红尘谁得路，连天紫阁独关情。 
<br>渼陂水色澄于镜，何必沧浪始濯缨。
<br>
<br>
<br>
<br>&nbsp;&nbsp; 卷676_61 【舟行】郑谷 
<br>
<br>九派迢迢九月残，舟人相语且相宽。村逢好处嫌风便， 
<br>酒到醒来觉夜寒。蓼渚白波喧夏口，柿园红叶忆长安。 
<br>季鹰可是思鲈鲙，引退知时自古难。
<br>
<br>
<br>
<br>&nbsp;&nbsp; 卷676_62 【奔问三峰寓止近墅】郑谷 
<br>
<br>半年奔走颇惊魂，来谒行宫泪眼昏。鸳鹭入朝同待漏， 
<br>牛羊送日独归村。灞陵散失诗千首，太华凄凉酒一樽。 
<br>兵革未休无异术，不知何以受君恩。
<br>
<br>
<br>
<br>&nbsp;&nbsp; 卷676_63 【朝直】郑谷 
<br>
<br>朝直叨居省阁间，由来疏退校安闲。落花夜静宫中漏， 
<br>微雨春寒廊下班。自扣玄门齐宠辱，从他荣路用机关。 
<br>孤峰未得深归去，名画偏求水墨山。
<br>
<br>
<br>
<br>&nbsp;&nbsp; 卷676_64 【巴江（时僖宗省方南梁）】郑谷 
<br>
<br>乱来奔走巴江滨，愁客多于江徼人。朝醉暮醉雪开霁， 
<br>一枝两枝梅探春。诏书罪己方哀痛，乡县征兵尚苦辛。 
<br>鬓秃又惊逢献岁，眼前浑不见交亲。
<br>
<br>
<br>
<br>&nbsp;&nbsp; 卷676_65 【故许昌薛尚书能尝为都官郎中后数岁故建州…遂赋自贺】郑谷 
<br>
<br>都官虽未是名郎，践历曾闻薛许昌。复有李公陪雅躅， 
<br>岂宜郑子忝馀光。荣为后进趋兰署，喜拂前题在粉墙。 
<br>他日节旄如可继，不嫌曹冷在中行。
<br>
<br>
<br>
<br>&nbsp;&nbsp; 卷676_66 【访题表兄王藻渭上别业】郑谷 
<br>
<br>桑林摇落渭川西，蓼水瀰瀰接稻泥。幽槛静来渔唱远， 
<br>暝天寒极雁行低。浊醪最称看山醉，冷句偏宜选竹题。 
<br>中表人稀离乱后，花时莫惜重相携。
<br>
<br>
<br>
<br>&nbsp;&nbsp; 卷676_67 【题汝州从事厅】郑谷 
<br>
<br>诗人公署如山舍，只向阶前便采薇。惊燕拂帘闲睡觉， 
<br>落花沾砚会餐归。壁看旧记官多达，榜挂明文吏莫违。 
<br>自说小池栽苇后，雨凉频见鹭鹚飞。
<br>
<br>
<br>
<br>&nbsp;&nbsp; 卷676_68 【谷初忝谏垣今宪长薛公方在西阁知奖隆异以四韵代述荣感】郑谷 
<br>
<br>旧诗常得在高吟，不奈公心爱苦心。道自琐闱言下振， 
<br>恩从仙殿对回深。流年渐觉霜欺鬓，至药能教土化金。 
<br>自拂青萍知有地，斋诚旦夕望为霖。
<br>
<br>
<br>
<br>&nbsp;&nbsp; 卷676_69 【兵部卢郎中光济借示诗集，以四韵谢之】郑谷 
<br>
<br>七子风骚寻失主，五君歌诵久无声。调和雅乐归时正， 
<br>澄滤颓波到底清。才大始知寰宇窄，吟高何止鬼神惊。 
<br>叶公好尚浑疏阔，忽见真龙几丧明。
<br>
<br>
<br>
<br>&nbsp;&nbsp; 卷676_70 【贺左省新除韦拾遗】郑谷 
<br>
<br>初升谏署是真仙，浪透桃花恰五年。垂白郎官居座末， 
<br>著绯人吏立阶前。百寮班列趋丹陛，两掖风清上碧天。 
<br>从此追飞何处去，金鸾殿与玉堂连。
<br>
<br>
<br>
<br>&nbsp;&nbsp; 卷676_71 【右省张补阙茂枢同在谏垣连居光德新春赋咏聊以寄怀】郑谷 
<br>
<br>小梅零落雪欺残，浩荡穷愁岂易宽。唯有朗吟偿晚景， 
<br>且无浓醉厌春寒。高斋每喜追攀近，丽句先忧属和难。 
<br>十五年前谙苦节，知心不独为同官。
<br>
<br>
<br>
<br>&nbsp;&nbsp; 卷676_72 【右省补阙张茂枢同在谏垣邻居光德迭和篇什…因抒酬寄】郑谷 
<br>
<br>何宋清名动粉闱，不才今日偶陈诗。考功岂敢闻题品， 
<br>水部犹须系挈维。积雪巷深酬唱夜，落花墙隔笑言时。 
<br>紫垣名士推扬切，为话心孤倍感知。
<br>
<br>
<br>
<br>&nbsp;&nbsp; 卷676_73 【寄职方李员外】郑谷 
<br>
<br>曾袖篇章谒长卿，今来附凤事何荣。星临南省陪仙步， 
<br>春满东朝接珮声。谈笑不拘先后礼，岁寒仍契子孙情。 
<br>龙墀仗下天街暖，共看圭峰并马行。
<br>
<br>
<br>
<br>&nbsp;&nbsp; 卷676_74 【寄题诗僧秀公】郑谷 
<br>
<br>灵一心传清塞心，可公吟后楚公吟。近来雅道相亲少， 
<br>唯仰吾师所得深。好句未停无暇日，旧山归老有东林。 
<br>冷曹孤宦甘寥落，多谢携筇数访寻。
<br>
<br>
<br>
<br>&nbsp;&nbsp; 卷676_75 【东蜀春晚】郑谷 
<br>
<br>如此浮生更别离，可堪长恸送春归。
<br>潼江水上杨花雪，刚逐孤舟缭绕飞。
<br>
<br>
<br>
<br>&nbsp;&nbsp; 卷676_76 【永日有怀】郑谷 
<br>
<br>能消永日是摴蒱，坑堑由来似宦途。
<br>两掷未终楗橛内，座中何惜为呼卢。
<br>
<br>
<br>
<br>&nbsp;&nbsp; 卷676_77 【槐花】郑谷 
<br>
<br>毵毵金蕊扑晴空，举子魂惊落照中。
<br>今日老郎犹有恨，昔年相虐十秋风。
<br>
<br>
<br>
<br>&nbsp;&nbsp; 卷676_78 【小桃】郑谷 
<br>
<br>和烟和雨遮敷水，映竹映村连灞桥。
<br>撩乱春风耐寒令，到头赢得杏花娇。
<br>
<br>
<br>
<br>&nbsp;&nbsp; 卷676_79 【长江县经贾岛墓】郑谷 
<br>
<br>水绕荒坟县路斜，耕人讶我久咨嗟。
<br>重来兼恐无寻处，落日风吹鼓子花。
<br>
<br>
<br>
<br>&nbsp;&nbsp; 卷676_80 【嘉陵】郑谷 
<br>
<br>细雨湿萋萋，人稀江日西。春愁肠已断，不在子规啼。
<br>
<br>
<br>
<br>&nbsp;&nbsp; 卷676_81 【中秋】郑谷 
<br>
<br>清香闻晓莲，水国雨馀天。天气正得所，客心刚悄然。 
<br>乱兵何日息，故老几人全。此际难消遣，从来未学禅。
<br>
<br>
<br>
<br>&nbsp;&nbsp; 卷676_82 【朝谒】郑谷 
<br>
<br>捧日整朝簪，千官一片心。班趋黄道急，殿接紫宸深。 
<br>威凤回香扆，新莺啭上林。小松含瑞露，春翠易成阴。
<br>
<br>
<br>
<br>&nbsp;&nbsp; 卷676_83 【锦浦】郑谷 
<br>
<br>流落夜凄凄，春寒锦浦西。不甘花逐水，可惜雪成泥。 
<br>病眼嫌灯近，离肠赖酒迷。凭君嘱鹎鵊，莫向五更啼。
<br>
<br>
<br>
<br>&nbsp;&nbsp; 卷676_84 【峨嵋山】郑谷 
<br>
<br>万仞白云端，经春雪未残。夏消江峡满，晴照蜀楼寒。 
<br>造境知僧熟，归林认鹤难。会须朝阙去，只有画图看。
<br>
<br>
<br>
<br>&nbsp;&nbsp; 卷676_85 【蜀江有吊】郑谷 
<br>
<br>孟子有良策，惜哉今已而。徒将心体国，不识道消时。 
<br>折槛未为切，沈湘何足悲。苍苍无问处，烟雨遍江蓠。
<br>
<br>
<br>
<br>&nbsp;&nbsp; 卷676_86 【书村叟壁】郑谷 
<br>
<br>草肥朝牧牛，桑绿晚鸣鸠。列岫檐前见，清泉碓下流。 
<br>春蔬和雨割，社酒向花篘。引我南陂去，篱边有小舟。
<br>
<br>
<br>
<br>&nbsp;&nbsp; 卷676_87 【题进士王驾郊居】郑谷 
<br>
<br>前山微有雨，永巷净无尘。牛卧篱阴晚，鸠鸣村意春。 
<br>时浮应寡合，道在不嫌贫。后径临陂水，菰蒲是切邻。
<br>
<br>
<br>
<br>&nbsp;&nbsp; 卷676_88 【题庄严寺休公院】郑谷 
<br>
<br>秋深庭色好，红叶间青松。病客残无著，吾师甚见容。 
<br>疏钟和细溜，高塔等遥峰。未省求名侣，频于此地逢。
<br>
<br>
<br>
<br>&nbsp;&nbsp; 卷676_89 【题兴善寺】郑谷 
<br>
<br>寺在帝城阴，清虚胜二林。藓侵隋画暗，茶助越瓯深。 
<br>巢鹤和钟唳，诗僧倚锡吟。烟莎后池水，前迹杳难寻。
<br>
<br>
<br>
<br>&nbsp;&nbsp; 卷676_90 【宿澄泉兰若】郑谷 
<br>
<br>山半古招提，空林雪月迷。乱流分石上，斜汉在松西。 
<br>云集寒庵宿，猿先晓磬啼。此心如了了，即此是曹溪。
<br>
<br>
<br>
<br>&nbsp;&nbsp; 卷676_91 【送举子下第东归】郑谷 
<br>
<br>夫子道何孤，青云未得途。诗书难舍鲁，山水暂游吴。 
<br>野绿梅阴重，江春浪势粗。秣陵兵役后，旧业半成芜。
<br>
<br>
<br>
<br>&nbsp;&nbsp; 卷676_92 【寄察院李侍御文炬】郑谷 
<br>
<br>古柏间疏篁，清阴在印床。宿郊虔点馔，秋寺静监香。 
<br>参集行多揖，风仪见即庄。伫闻横擘去，帷集谏书囊。
<br>
<br>
<br>
<br>&nbsp;&nbsp; 卷676_93 【偶怀寄台院孙端公棨】郑谷 
<br>
<br>才拙道仍孤，无何舍钓徒。班虽沾玉笋，香不近金炉。 
<br>雨露瞻双阙，烟波隔五湖。唯君应见念，曾共伏青蒲。
<br>
<br>
<br>
<br>&nbsp;&nbsp; 卷676_94 【次韵和秀上人游南五台（一作司空图诗）】郑谷 
<br>
<br>中峰曾到处，题记没苍苔。振锡传深谷，翻经想旧台。 
<br>苍松临砌偃，惊鹿蓦溪来。内殿评诗切，身回心未回。
<br>
<br>
<br>
<br>&nbsp;&nbsp; 卷676_95 【乖慵】郑谷 
<br>
<br>乖慵居竹里，凉冷卧池东。一霎芰荷雨，几回帘幕风。 
<br>远僧来扣寂，小吏笑书空。衰鬓霜供白，愁颜酒借红。 
<br>扇轻摇鹭羽，屏古画渔翁。自得无端趣，琴棋舫子中。
<br>
<br>
<br>
<br>&nbsp;&nbsp; 卷676_96 【南宫寓直】郑谷 
<br>
<br>寓直事非轻，宦孤忧且荣。制承黄纸重，词见紫垣清。 
<br>晓霁庭松色，风和禁漏声。僧携新茗伴，吏扫落花迎。 
<br>锁印诗心动，垂帘睡思生。粉廊曾试处，石柱昔贤名。 
<br>来误宫窗燕，啼疑苑树莺。残阳应更好，归促恨严城。
<br>
<br>
<br>
<br>&nbsp;&nbsp; 卷676_97 【恩门小谏雨中乞菊栽】郑谷 
<br>
<br>握兰将满岁，栽菊伴吟诗。老去慵趋世，朝回独绕篱。 
<br>递香风细细，浇绿水瀰瀰。只共山僧赏，何当国士移。 
<br>孤根深有托，微雨正相宜。更待金英发，凭君插一枝。
<br>
<br>
<br>
<br>&nbsp;&nbsp; 卷676_98 【荆渚八月十五夜值雨寄同年李屿】郑谷 
<br>
<br>共待辉光夜，翻成黯澹秋。正宜清路望，潜起滴阶愁。 
<br>棹倚袁宏渚，帘垂庾亮楼。桂无香实落，兰有露花休。 
<br>玉漏添萧索，金尊阻献酬。明年佳景在，相约向神州。
<br>
<br>
<br>
<br>&nbsp;&nbsp; 卷676_99 【寄左省张起居】郑谷 
<br>
<br>含香复记言，清秩称当年。点笔非常笔，朝天最近天。 
<br>家声三相后，公事一人前。诗句江郎伏，书踪甯氏传。 
<br>风标欺鹭鹤，才力涌沙泉。居僻贫无虑，名高退更坚。 
<br>渔舟思静泛，僧榻寄闲眠。消息当弥入，丝纶的粲然。 
<br>依栖常接迹，属和旧盈编。开口人皆信，凄凉是谢毡。
<br>
<br>
<br>
<br>&nbsp;&nbsp; 卷676_100 【前寄左省张起居一百言寻蒙唱酬见誉过实却用旧韵重答】郑谷 
<br>
<br>减瘦经多难，忧伤集晚年。吟高风过树，坐久夜凉天。 
<br>旅退惭随众，孤飞怯向前。钓朋蓑叟在，药术衲僧传。 
<br>鬓秃趋荣路，肠焦鄙盗泉。品徒诚有隔，推唱意何坚。 
<br>寒地殊知感，秋灯耿不眠。从来甘默尔，自此倍怡然。 
<br>兰为官须握，蒲因学更编。预愁摇落后，子美笑无毡。
<br>
<br>
<br>
<br>&nbsp;&nbsp; 卷676_101 【读故许昌薛尚书诗集】郑谷 
<br>
<br>篇篇高且真，真为国风陈。澹薄虽师古，纵横得意新。 
<br>翦裁成几箧，唱和是谁人。华岳题无敌，黄河句绝伦。 
<br>吟残荔枝雨，咏彻海棠春。李白欺前辈，陶潜仰后尘。 
<br>难忘嵩室下，不负蜀江滨。属思看山眼，冥搜倚树身。 
<br>楷模劳梦想，讽诵爽精神。落笔空追怆，曾蒙借斧斤。
<br>
<br>
<br>
<br>
<br>
<br>
<br>
<br>
<br>
<br>
<br>
<br>&nbsp;&nbsp;卷677_1 【送水部张郎中彦回宰洛阳】郑谷 
<br>
<br>何逊兰休握，陶潜柳正垂。官清真塞诏，事简好吟诗。 
<br>春漏怀丹阙，凉船泛碧伊。已虚西阁位，朝夕凤书追。
<br>
<br>
<br>&nbsp;&nbsp; 卷677_2 【赠咸阳王主簿】郑谷 
<br>
<br>可爱咸阳王主簿，穷经尽到昔贤心。登科未足酬多学， 
<br>执卷犹闻惜寸阴。自与山妻舂斗粟，只凭邻叟典孤琴。 
<br>我来赊酒相留宿，听我披衣看雪吟。
<br>
<br>
<br>
<br>&nbsp;&nbsp; 卷677_3 【松】郑谷 
<br>
<br>下视垂杨拂路尘，双峰石上覆苔文。浓霜满径无红叶， 
<br>晚日高枝有白云。春砌花飘僧旋扫，寒溪子落鹤先闻。 
<br>那堪寂寞悲风起，千树深藏李白坟。
<br>
<br>
<br>
<br>&nbsp;&nbsp; 卷677_4 【梅】郑谷 
<br>
<br>江国正寒春信稳，岭头枝上雪飘飘。何言落处堪惆怅， 
<br>直是开时也寂寥。素艳照尊桃莫比，孤香黏袖李须饶。 
<br>离人南去肠应断，片片随鞭过楚桥。
<br>
<br>
<br>
<br>&nbsp;&nbsp; 卷677_5 【鹤】郑谷 
<br>
<br>一自王乔放自由，俗人行处懒回头。睡轻旋觉松花堕， 
<br>舞罢闲听涧水流。羽翼光明欺积雪，风神洒落占高秋。 
<br>应嫌白鹭无仙骨，长伴渔翁宿苇洲。
<br>
<br>
<br>
<br>&nbsp;&nbsp; 卷677_6 【重阳夜旅怀】郑谷 
<br>
<br>强插黄花三两枝，还图一醉浸愁眉。
<br>半床斜月醉醒后，惆怅多于未醉时。
<br>
<br>
<br>
<br>&nbsp;&nbsp; 卷677_7 【壬戌西幸后】郑谷 
<br>
<br>武德门前颢气新，雪融鸳瓦土膏春。
<br>夜来梦到宣麻处，草没龙墀不见人。
<br>
<br>
<br>
<br>&nbsp;&nbsp; 卷677_8 【多虞】郑谷 
<br>
<br>多虞难住人稀处，近耗浑无战罢棋。
<br>向阙归山俱未得，且沽春酒且吟诗。
<br>
<br>
<br>
<br>&nbsp;&nbsp; 卷677_9 【短褐】郑谷 
<br>
<br>闲披短褐杖山藤，头不是僧心是僧。
<br>坐睡觉来清夜半，芭蕉影动道场灯。
<br>
<br>
<br>
<br>&nbsp;&nbsp; 卷677_10 【曲江红杏】郑谷 
<br>
<br>遮莫江头柳色遮，日浓莺睡一枝斜。
<br>女郎折得殷勤看，道是春风及第花。
<br>
<br>
<br>
<br>&nbsp;&nbsp; 卷677_11 【折得梅】郑谷 
<br>
<br>寒步江村折得梅，孤香不肯待春催。
<br>满枝尽是愁人泪，莫殢朝来露湿来。
<br>
<br>
<br>
<br>&nbsp;&nbsp; 卷677_12 【牡丹】郑谷 
<br>
<br>画堂帘卷张清宴，含香带雾情无限。
<br>春风爱惜未放开，柘枝鼓振红英绽。
<br>
<br>
<br>
<br>&nbsp;&nbsp; 卷677_13 【寂寞】郑谷 
<br>
<br>江郡人稀便是村，踏青天气欲黄昏。
<br>春愁不破还成醉，衣上泪痕和酒痕。
<br>
<br>
<br>
<br>&nbsp;&nbsp; 卷677_14 【乱后灞上】郑谷 
<br>
<br>柳丝牵水杏房红，烟岸人稀草色中。
<br>日暮一行高鸟处，依稀合是望春宫。
<br>
<br>
<br>
<br>&nbsp;&nbsp; 卷677_15 【长门怨二首】郑谷 
<br>
<br>闲把罗衣泣凤凰，先朝曾教舞霓裳。
<br>春来却羡庭花落，得逐晴风出禁墙。
<br>
<br>流水君恩共不回，杏花争忍扫成堆。
<br>残春未必多烟雨，泪滴闲阶长绿苔。
<br>
<br>
<br>
<br>&nbsp;&nbsp; 卷677_16 【郊野戏题】郑谷 
<br>
<br>竹巷溪桥天气凉，荷开稻熟村酒香。
<br>唯忧野叟相回避，莫道侬家是汉郎。
<br>
<br>
<br>
<br>&nbsp;&nbsp; 卷677_17 【宗人惠四药】郑谷 
<br>
<br>宗人忽惠西山药，四味清新香助茶。
<br>爽得心神便骑鹤，何须烧得白朱砂。
<br>
<br>
<br>
<br>&nbsp;&nbsp; 卷677_18 【题张衡庙】郑谷 
<br>
<br>远俗只凭淫祀切，多年平子固悠悠。
<br>江烟日午无箫鼓，直到如今咏四愁。
<br>
<br>
<br>
<br>&nbsp;&nbsp; 卷677_19 【山鸟】郑谷 
<br>
<br>惊飞失势粉墙高，好个声音好羽毛。
<br>小婢不须催柘弹，且从枝上吃樱桃。
<br>
<br>
<br>
<br>&nbsp;&nbsp; 卷677_20 【黯然】郑谷 
<br>
<br>搢绅奔避复沦亡，消息春来到水乡。
<br>屈指故人能几许，月明花好更悲凉。
<br>
<br>
<br>
<br>&nbsp;&nbsp; 卷677_21 【借薛尚书集】郑谷 
<br>
<br>江天冬暖似花时，上国音尘杳未知。
<br>正被虫声喧老耳，今君又借薛能诗。
<br>
<br>
<br>
<br>&nbsp;&nbsp; 卷677_22 【小北厅闲题】郑谷 
<br>
<br>冷曹孤宦本相宜，山在墙南落照时。
<br>洗竹浇莎足公事，一来赢写一联诗。
<br>
<br>
<br>
<br>&nbsp;&nbsp; 卷677_23 【菊】郑谷 
<br>
<br>日日池边载酒行，黄昏犹自绕黄英。
<br>重阳过后频来此，甚觉多情胜薄情。
<br>
<br>
<br>
<br>&nbsp;&nbsp; 卷677_24 【赠杨夔二首】郑谷 
<br>
<br>散赋冗书高且奇，百篇仍有百篇诗。
<br>江湖休洒春风泪，十轴香于一桂枝。
<br>
<br>时无韩柳道难穷，也觉天公不至公。
<br>看取年年金榜上，几人才气似扬雄。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
