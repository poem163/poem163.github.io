<HTML>
<HEAD>
<TITLE>全宋词 卷105 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷105</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷105</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6381"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷105')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷105]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【陈深】
<br>
<br>水龙吟（寿白兰谷）
<br>
<br>此翁疑是香山，老来愈觉才情富。天孙借与，金刀玉尺，裁云缝雾。一曲阳春，樽前惟欠，柳蛮缨素。对苍松翠竹，江空岁晚，伴明月、倾芳醑。
<br>
<br>深谷修兰楚楚。续离骚、载歌初度。麻姑素约，天寒相访，遗余琼露。拟借青鸾，吹笙碧落，采芝玄圃。奈玉堂催召，文园醉叟，草凌云赋。
<br>
<br>贺新郎（寿黄春谷，时自南州过浙右相宅，合卺）
<br>
<br>丹凤翔云表。览德辉、翩然飞下，翠蓬仙岛。银汉无声天似水，昨夜新凉多少。听一曲，琼箫音渺。千尺秦台凌空峻，见一双、翠羽先飞到。披紫雾，揽瑶草。
<br>
<br>风流别乘当英妙。对江山、掀髯把酒，浩歌长啸。绿发公侯何足浼，自是无双才调。况槐荫、青青天杪。月殿□娥云深处，近清秋、丹桂催开早。斟绿醑，戴花帽。
<br>
<br>沁园春（次白兰谷韵）
<br>
<br>浪迹烟霞，有酒千钟，有书五车。任从来萧散，闲心似水，何堪妩媚，笑面如花。濯发沧浪，放歌江海，肯被红尘半点遮。谁知道，抱无名钜璞，重价难赊。
<br>
<br>嘻嗟。大泽龙蛇。且蟠屈、深潜得计些。看淋漓醉墨，神情自足，摩挲雄剑，肝胆无邪。渭水烟蓑，营丘绣衮，出处何尝有异耶。今何在，但素蟾东出，红日西斜。
<br>
<br>齐天乐（八月十八日寿妇翁，号菊圃）
<br>
<br>秋涛欲涨西陵渡，江亭晓来雄观。帝子吹笙，洛妃起舞，应喜蓬宫仙诞。斗墟东畔。望缥缈星槎，来从河汉。明月楼台，绣筵重启曼桃宴。
<br>
<br>庄椿一树翠色，五枝芳桂长，金蕊玉干。自笑狂疏，尊前起寿，不似卫郎温润。一卮泛满。羡彭泽风流，醉巾长岸。老圃黄花，清香宜岁晚。
<br>
<br>西江月（制香）
<br>
<br>龙沫流芳旎旎，犀沈锯削霏霏。薇心玉露练香泥。压尽人间花气。
<br>
<br>银叶初温火缓，金猊静褭烟微。此时清赏只心知。难向人前举似。
<br>
<br>虞美人（题玉环玩书图）
<br>
<br>玉搔斜压乌云堕。拄颊看书卧。开元天子惜娉婷。一笑嫣然何事、便倾城。
<br>
<br>马嵬风雨归时路。艳骨销黄土。多情谁写画图中。江水江花千古、恨无穷。
<br>
<br>洞仙歌（八月十七日寿耕参夫人，时命羽士设醮）
<br>
<br>银波湛碧，遥泛仙槎早。婺宿荧煌瑞云晓。庆芳传丹桂，欢动连枝，称寿处，一簇蓬莱翠窈。
<br>
<br>步虚声宛转，清彻瑶坛，疑是钧霄凤音渺。正金姥、礼虚皇，天阶净，凉入绡衣风褭。想金书、秘字赐长生，进九酝霞卮，练颜长好。
<br>
<br>
<br>
<br>
<br>
<br>
<br>
<br> 
<br>
<br>【陈瓘】
<br>
<br>减字木兰花（题韦深道独乐堂）
<br>
<br>世间拘碍。人不堪时渠不改。古有斯人。千载谁能继后尘。春风入手。乐事自应随处有。与众熙怡。何似幽居独乐时。
<br>
<br>减字木兰花（题深道寄傲轩）
<br>
<br>结庐人境。万事醉来都不醒。鸟倦云飞。两得无心总是归。古人逝矣。旧日南窗何处是。莫负青春。即是升平寄傲人。
<br>
<br>蝶恋花
<br>
<br>有个胡儿模样别。满颔髭须，生得浑如漆。见说近来头也白。髭须那得长长黑。
<br>
<br>□□□□□□□。□子铒来，须有千堆雪。莫向细君容易说。恐他嫌你将伊摘。
<br>
<br>减字木兰花（赠广陵马推官）
<br>
<br>一尊薄酒。满酌劝君君举手。不是亲朋。谁肯相从寂寞滨。人生如梦。梦里惺惺何处用。盏到休辞。醉后全胜未醉时。
<br>
<br>阮郎归
<br>
<br>从来多唱杜鹃辞。如今真个归。健帆笑里落湖西。回看江浪飞。说情话，复何疑。临流应赋诗。引觞自酌更何之。心闲光景迟。
<br>
<br>
<br>
<br>
<br>
<br>
<br>
<br>
<br>
<br>
<br>【刘山老】
<br>
<br>满庭芳
<br>
<br>跛子年来，形容何似，俨然一部髭须。世间许大，拐上做工夫。选甚南州北县，逢著处、酒满葫芦。醺醺醉，不知明日，何处度朝晡。洛阳，花看了，归来帝里，一事全无。又远与瓠羹，再作门徒。蓦地思量下水，浪纲上、芦席横铺。呵呵笑，睢阳门外，有个大南湖。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【净端】
<br>
<br>渔家傲
<br>
<br>斗转星移天渐晓。蓦然听得鹈鹕叫。山寺钟声人浩浩。木鱼噪。渡船过岸行官道。
<br>
<br>轻舟再奈长江讨。重添香饵为钩钓。钓得锦鳞船里跳。呵呵笑。思量天下渔家好。
<br>
<br>渔家傲
<br>
<br>浪静西溪澄似练。片帆高挂乘风便。始向波心通一线。群鱼见。当头谁敢先吞咽。闪烁锦鳞如闪电。灵光今古应无变。爱是憎非都已遣。回头转。一轮明月升苍弁。
<br>
<br>渔家傲
<br>
<br>七宝池中堪下钓。八功德水烟波渺。池底金沙齐布了。羡鱼鸟。周回旋绕为阶道。
<br>
<br>白鹤孔雀鹦鹉噪。弥陀接引毫光照。不是修行何得到。一般好。西方净土无烦恼。
<br>
<br>渔家傲
<br>
<br>一只孤舟巡海岸。盘陀石上垂钩线。钓得锦鳞鲜又健。堪爱羡。龙王见了将珠换。
<br>
<br>钓罢归来莲苑看。满堂尽是真罗汉。便爇名香三五片。梵□献。原来佛不夺众生愿。
<br>
<br>苏幕遮
<br>
<br>遇荒年，每常见。就中今年，洪水皆淹偏。父母分离无可恋。幸望豪民，救取壮家汉。最堪伤，何忍见。古寺禅林，翻作悲田院。日夜烧香频□□，祷告皇天，救护开方便。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【李鹰】
<br>
<br>菩萨蛮（双松庵月下赏梅）
<br>
<br>城阴犹有松间雪。松间暗淡城头月。月下几枝梅。为谁今夜开。
<br>
<br>尊前簪素发。自拥繁枝折。疑是在瑶台。宝灯携手来。
<br>
<br>虞美人令
<br>
<br>玉阑干外清江浦。渺渺天涯雨。好风如扇雨如帘。时见岸花汀草、涨痕添。青林枕上关山路。卧想乘鸾处。碧芜千里信悠悠。惟有云时凉梦、到南州。
<br>
<br>品令
<br>
<br>唱歌须是，玉人檀口，皓齿冰肤。意传心事，语娇声颤，字如贯珠。老翁虽是解歌，无奈雪鬓霜须。大家且道，是伊模样，怎如念奴。
<br>
<br>清平乐
<br>
<br>落梅呜咽。暗淡城头月。吹满江天惊梦蝶。唤起画楼伤别。帘风轻触银钩。梧桐玉露新秋。底事琐窗深夜，素娥常伴人愁。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【孔夷】
<br>
<br>水龙吟
<br>
<br>岁穷风雪飘零，望迷万里云垂冻。红绡碎翦，凝酥繁缀，烟深霜重。疏影沉波，暗香和月，横斜浮动。怅别来，欲把芳菲寄远，远羌管、吹三弄。寂寞玉人睡起，污残妆、不胜姣凤。盈盈山馆，纷纷客路，相思谁共。才与风流，赋称清艳，多情唯宋。算襄王，枉被梨花瘦损，又成春梦。
<br>
<br>南浦（旅怀）
<br>
<br>风悲画角，听单于、三弄落谯门。投宿骎骎征骑，飞雪满孤村。酒市渐闲灯火，正敲窗、乱叶舞纷纷。送数声惊雁，下离烟水，嘹唳度寒云。
<br>
<br>好在半胧溪月，到如今、无处不销魂。故国梅花归梦，愁损绿罗裙。为问暗香闲艳，也相思、万点付啼痕。算翠屏应是，两眉馀恨倚黄昏。
<br>
<br>惜馀春慢（情景）
<br>
<br>弄月馀花，团风轻絮，露湿池塘春草。莺莺恋友，燕燕将雏，惆怅睡残清晓。还似初相见时，携手旗亭，酒香梅小。向登临长是，伤春滋味，泪弹多少。
<br>
<br>因甚却、轻许风流，终非长久，又说分飞烦恼。罗衣瘦损，绣被香消，那更乱红如扫。门外无穷路岐，天若有情，和天须老。念高唐归梦，凄凉何处，水流云绕。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【孔榘】
<br>
<br>鼓笛慢
<br>
<br>数枝凌雪乘冰，嫩英半吐琼酥点。南州故苑，何郎遗咏，风台月观。疏影横斜，暗香浮动，水寒云晚。笑浮花浪蕊，娇春万里，空零落、愁莺燕。
<br>
<br>游子寂寥暮景，向天边、几回相见。玉人纤手，殷勤攀赠，欲行微盼。越使归来，汉宫妆罢，昭华流怨。念湘江梦杳，窗前疑是，此情何限。
<br>
<br>鹧鸪天
<br>
<br>却月凌风度雪清。何郎高咏照花明。一枝弄碧传幽信，半额涂黄拾晚荣。
<br>
<br>春思淡，暗香轻。江南雨冷若为情。犹胜远隔潇湘水，忽到窗前梦不成。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【邹浩】
<br>
<br>渔家傲
<br>
<br>慧眼舒光无不见。尘中一一藏经卷。闻说大千摊已遍。门方便。法轮尽向毫端转。
<br>
<br>月挂烛笼知再见。西方可履休回盼。要与老岑同掣电。酬所愿。欣逢十二观音面。
<br>
<br>临江仙
<br>
<br>有个头陀修苦行，头上头发毵毵。身披一副酉参裙衫。紧缠双脚，苦苦要游南。
<br>
<br>闻说度牒朝夕到，并除颔下髭髯。钵中无粥住无庵。摩登伽处，只恐却重参。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【李坦然】
<br>
<br>风流子
<br>
<br>东君虽不语，年华事、今岁恰如期。向寒雨望中，晓霜清处，领些春意，开两三枝。又不是、山桃红锦烂，溪柳绿摇丝。别是一般，孤高风韵，绛裁纤萼，冰剪芳蕤。
<br>
<br>清香还有意，轻飘度勾引，几句新诗。须是放怀追赏，莫恁轻离。更嫦娥为爱，寒光满地，故移疏影，来伴南枝。谁道寿阳妆浅，偏入时宜。
<br>
<br>洞仙歌
<br>
<br>赵家姊妹，合在昭阳殿。因甚人间有飞燕。见伊底，尽道独步江南，便江北、也何曾惯见。
<br>
<br>惜伊情性好，不解嗔人，长带桃花笑时脸。向尊前酒底，得见些时，似恁地、能得几回细看。待不眨眼儿、觑著伊，将眨眼底工夫，剩看几遍。
<br>
<br>眼儿媚
<br>
<br>楼上黄昏杏花寒。斜月小栏干。一双燕子，两行征雁，画角声残。
<br>
<br>绮窗人在东风里，洒泪对春间。也应似旧，盈盈秋水，淡淡春山。
<br>
<br>
<br>
<br>
<br>
<br>
<br>
<br>
<br>【赵企】
<br>
<br>失调名
<br>
<br>闻道南丹风土美。流出溅溅五溪水。威仪尽识汉君臣，衣冠已变□番子。
<br>
<br>凯歌还、欢声载路。一曲春风里。不日万年觞，猺人北面
<br>
<br>朝天子。
<br>
<br>感皇恩
<br>
<br>骑马踏红尘，长安重到。人面依前似花好。旧欢才展，又被新愁分了。未成云雨梦，巫山晓。
<br>
<br>千里断肠，关山古道。回首高城似天杳。满怀离恨，付与落花啼鸟。故人何处也，青春老。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【汪存】
<br>
<br>步蟾宫
<br>
<br>玉京此去春犹浅。正雪絮、马头零乱。姮娥剪就绿云裳，待来步蟾宫与换。明年二月桃花岸。棹双浆、浪平烟暖。扬州十里小红楼，尽卷上珠帘一半。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【夏倪】
<br>
<br>减字木兰花（宣和庚子登浯台作）
<br>
<br>江涵晓日。荡漾波光摇桨入。笑指浯溪。漫叟雄文锁翠微。休嗟不偶。归到中州何处有。独立风烟。湘水浯台总接天。
<br>
<br>
<br>
<br>
<br>
<br>
<br>
<br>【祖可】
<br>
<br>小重山
<br>
<br>谁向江头遣恨浓。碧波流不断，楚山重。柳烟和雨隔疏钟。黄昏后，罗幕更朦胧。
<br>
<br>桃李小园空。阿谁犹笑语，拾残红。珠帘卷尽落花风。人不见，春在绿芜中。
<br>
<br>菩萨蛮
<br>
<br>西风簌簌低红叶。梧桐影里银河匝。梦破画帘垂。月明乌鹊飞。
<br>
<br>新愁知几许。欲似丝千缕。雁己不堪闻。砧声何处村。
<br>
<br>菩萨蛮
<br>
<br>谁能画取沙边雨。和烟澹扫蒹葭渚。别岸却斜晖。采莲人未归。
<br>
<br>鸳鸯如解语。对浴红衣去。去了更回头。教侬特地愁。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【张阁】
<br>
<br>声声慢
<br>
<br>长天霞散，远浦潮平，危阑注目江皋。长记年年荣遇，同是今朝。金銮两回命相，对清光、频许挥毫。雍容久，正茶杯初赐，香袖时飘。
<br>
<br>归去玉堂深夜，泥封罢，金莲一寸才烧。帝语丁宁，曾被华衮亲褒。如今谩劳梦想，叹尘踪、杳隔仙鳌。无聊意，强当歌对酒怎消。
<br>
<br>
<br>
<br>
<br>
<br>
<br>
<br>
<br>
<br>【刘焘】
<br>
<br>花心动
<br>
<br>偏忆江南，有尘表丰神，世外标格。低傍小桥，斜出疏篱，似向陇头曾识。暗香孤韵冰雪里，初不怕、春寒要勒。问桃杏贤瞒，怎生向前争得。
<br>
<br>省共萧娘笑摘。玉纤映琼枝，照人一色。澹粉晕酥，多少工夫，到得寿阳宫额。再三留待东君看，管都将、别花不惜。但只恐、南楼又三弄笛。
<br>
<br>八宝妆
<br>
<br>门掩黄昏，画堂人寂，暮雨乍收残暑。帘卷疏星门户悄，隐隐严城钟鼓。空街烟暝半开，斜日朦胧，银河澄淡风凄楚。还是凤楼人远，桃源无路。
<br>
<br>惆怅夜久星繁，碧空望断，玉箫声在何处。念谁伴、茜裙翠袖，共携手、瑶台归去。对修竹、森森院宇。曲屏香暖凝沈炷。问对酒当歌，情怀记得刘郎否。
<br>
<br>转调满庭芳
<br>
<br>风急霜浓，天低云淡，过来孤雁声切。雁儿且住，略听自家说。你是离群到此，我共那人才相别。松江岸，黄芦影里，天更待飞雪。
<br>
<br>声声肠欲断，和我也、泪珠点点成血。一江流水，流也呜咽。告你高飞远举，前程事、永没磨折。须知道、飘零聚散，终有见时节。
<br>
<br>菩萨蛮（四时四首回文·春）
<br>
<br>小红桃脸花中笑。笑中花脸桃红小。垂柳拂帘低。低帘拂柳垂。
<br>
<br>袅花风鬓绕。绕鬓风花袅。归路月沉西。西沉月路归。
<br>
<br>菩萨蛮（夏）
<br>
<br>簟纹双映冰肌艳。艳肌冰映双纹簟。窗外竹生风。风生竹外窗。
<br>
<br>点红潮醉脸。脸醉潮红点。廊上月昏黄。黄昏月上廊。
<br>
<br>菩萨蛮（秋）
<br>
<br>露盘金冷初阑暑。暑阑初冷金盘露。风细引鸣蛩。蛩鸣引细风。
<br>
<br>雨零愁远路。路远愁零雨。空醉一尊同。同尊一醉空。
<br>
<br>菩萨蛮（冬）
<br>
<br>屑琼霏玉堆檐雪。雪檐堆玉霏琼屑。山远对眉攒。攒眉对远山。
<br>
<br>拆梅寒映月。月映寒梅拆。阑倚暂愁宽。宽愁暂倚阑。
<br>
<br>菩萨蛮（四首·春）
<br>
<br>湿花春雨如珠泣。泣珠如雨春花湿。花枕并欹斜。斜欹并枕花。
<br>
<br>织文回字密。密字回文织。嗟更数年华。华年数更嗟。
<br>
<br>菩萨蛮（夏）
<br>
<br>润肌饶汗香红沁。沁红香汗饶肌润。低槛小山围。围山小槛低。
<br>
<br>枕横钗坠鬓。鬓坠钗横枕。归梦与郎期。期郎与梦归。
<br>
<br>菩萨蛮（秋）
<br>
<br>绿窗斜动摇风竹。竹风摇动斜窗绿。虚幌夕凉初。初凉夕幌虚。
<br>
<br>曲眉愁翠蹙。蹙翠愁眉曲。无雁寄书来。来书寄雁无。
<br>
<br>菩萨蛮（冬）
<br>
<br>雪窗寒听孤灯灭。灭灯孤听寒窗雪。残漏惜衾闲。闲衾惜漏残。
<br>
<br>说时常恨别。别恨常时说。还不奈宵寒。寒宵奈不还。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
