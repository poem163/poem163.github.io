<HTML>
<HEAD>
<TITLE>全宋词 卷063 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷063</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷063</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6339"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷063')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷063]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【廖行之】
<br>
<br>洞仙歌（寿老人）
<br>
<br>虞弦挥按，甫奏薰风曲。两两尧长新绿。揖鳌峰、连雁峤，＿轕圆融，总里许、北郭门围全属。年年才见夏，喜溢枌榆，龙穴霏烟霭晴谷。
<br>
<br>向氤氲和气里，岁奉瑶觞，试屈指、几阅梅林初熟。待一品官高见玄孙，算八十彩衣，更饶遐福。
<br>
<br>念奴娇（寿四十叔）
<br>
<br>薰风庭院，报槐阴拥翠，池波凝绿。瑞气葱葱浮燕寝，羽仗霓旌相属。开祥，长庚入梦，诧列仙图。林泉高迈，肯应轩冕尘俗。
<br>
<br>好是妙舞清歌，浮瓜沈李，荐杯中醹醁。鹊尾炉生香篆细，又作如何祈祝。度问蓬莱，丹崖胜处，几摘蟠桃熟。东方何在，凛然能继高躅。
<br>
<br>贺新郎（和狄志父秋日述怀）
<br>
<br>玉宇□蓬户。渺凉声、□椮梧井，乱零枫浦。得得西山朝来爽，碧瘦千崖万树。清兴在、烟霞深处。拄笏风流今谁是，但闻鸡、夜半犹狂舞。试举看，渠多许。
<br>
<br>青云万里群夷路。肯区区、辀张兔穴，沈迷金坞。流水高山真难料，休把朱弦浪抚。任展转、翻云覆雨。且对佳时随意乐，更从今、莫问惊人句。算万事，总天赋。
<br>
<br>贺新郎（赋木犀）
<br>
<br>修月三千户。拥冰轮、同游碧落，问津牛浦。上界真仙多才思，乞与瑶阶玉树。渺万里、人间何处。云叶依依分清荫，忆当时、掩映霓裳舞。算万木，宁如许。
<br>
<br>年年萧爽幽岩路。倚西风、吹香金粟，超然云坞。一洗纷纷凡花尽，堪写清商对抚。为豁散、蛮烟瘴雨。脱俗高标谁能领，向骚人、正欠题新句。须大手，与君赋。
<br>
<br>水调歌头（寿外舅）
<br>
<br>林梢挂弦月，江路粲寒梅。一年清绝，好是造物巧安排。今日不知何日，佳气更随喜气，满室已春回。欢事一时足，黄色两眉开。
<br>
<br>紫髯公，平日事，亦高哉。都将功业，分付兰玉满庭阶。慈爱浑嗤张傅，信义更高吴季，别是一襟怀。岁岁长生酒，剩□紫霞杯。
<br>
<br>水调歌头（寿长兄）
<br>
<br>天下伟人物，荆楚号名流。幅员千里，英气磅礴岳南州。雁峤高参翼轸，石鼓下盘朱府，衮衮应公侯。常记生申旦，明日是中秋。
<br>
<br>挈明月，翳翔凤，驷飞虬。东南一尉，何事三载漫淹留。谈笑洞庭青草，从此阆风阊阖，高处看鳌头。更种阶庭玉，慈母念方稠。
<br>
<br>水调歌头（寿汪监）
<br>
<br>祥起玉龙甲，庆衍紫枢垣。奎文得岁，佳气磅礴斗牛间。天意方扶兴运，贤业更看奕世，衮衮照英辀。四海具瞻久，膏泽满湘川。
<br>
<br>岁六月，苏大旱，作丰年。喁喁百万生齿，何处不沾恩。此是鸿钧事业，那更青毡步武，早晚即调元。混一车书了，还领赤松仙。
<br>
<br>水调歌头（寿□守）
<br>
<br>黄色起犀表，紫绶照金章。两朝耆德，应是南国旧龚黄。
<br>
<br>曾上方壶蓬岛，万里鲸波不作，炎海赖清凉。缓造鹓鸿地，高卧水云乡。
<br>
<br>近新来，春色好，遍潇湘。不知今日何日，佳气拥高堂。竞把芳尊为寿，细祝遐龄难老，福禄未渠央。国栋欠元老，仙桂看诸郎。
<br>
<br>水调歌头（寿邓彦鳞）
<br>
<br>凉吹起空阔，疏雨敛轻阴。潇湘江上秋色，佳处不胜清。拄笏西山一望，气与千崖高爽，天意属奇英。威凤下瑶阙，丹桂矗云根。
<br>
<br>汉元侯，流德厚，在云孙。金昆玉季，曾共接武上青云。堂上瑶池仙姥，庭下芝兰玉树，好事萃于门。剩讲经纶事，早晚自公卿。
<br>
<br>水调歌头（寿欧阳景明）
<br>
<br>苍立箨龙秀，青压雨梅肥。清和天气，无限佳景属斯时。试听虞弦初理，便有薰兮入奏，风物正熙熙。此日定何日，香篆袅金猊。
<br>
<br>记当年，□两荚，应熊罴。男儿壮志，端在伊傅与皋夔。况是从容书史，养就经纶功业，早晚帝王师。但了公家事，方与赤松期。
<br>
<br>水调歌头（寿武公望）
<br>
<br>韩国武中令，公望乃云孙。平生壮志，凛凛长剑倚天门。
<br>
<br>郁积胸中谋虑，慷慨尊前谈笑，袖手看风云。唾手功名事，诗句自朝昏。
<br>
<br>况高怀，吾所敬，果难能。千金生产，一笑推尽与诸昆。所至才成辄去，不为区区芥蒂，此意有谁论。且举杯中酒，今日是生辰。
<br>
<br>沁园春（和苏宣教韵）
<br>
<br>直下承当，本来能解，莫遣干休。算如今蹉过，峥嵘岁月，分阴可惜，一日三秋。闹里偷声，日中逃影，用尽机关无少留。争知道，是沤生即水，水外无沤。
<br>
<br>世人等是悠悠。谁著个工夫里求。但掩耳窃钟，将泥洗块，觅花空里，舐蜜刀头。何以忙中，尻舆浸假，邀取三彭同载游。真如界，向毗卢顶上，荐取无忧。
<br>
<br>千秋岁（寿外姑）
<br>
<br>腊余时候，天意收寒早。梅信动，春先到。晓来湘水上，有底风光好。春有意，惯随仙仗来蓬岛。
<br>
<br>一念到人间，依约瑶池道。心好在，慈为宝。蟠桃多岁月，不数如瓜枣。千岁也，朱颜绿鬓人难老。
<br>
<br>青玉案（书七里桥店）
<br>
<br>片帆稳送扁舟去。又还踏、江湖路。回首京城旧游处。断魂南浦，满怀装恨，别后凭谁诉。
<br>
<br>长歌击剑论心素。有志功名未应暮。自诵百僚端复许。归来犹记，东坡诗语，但草凌云赋。
<br>
<br>青玉案（重九忆罗舜举）
<br>
<br>家山此去无多路。久没个、音书去。一别而今佳节度。黄花开未，白衣到否，篱落荒凉处。
<br>
<br>峥嵘岁月还秋暮。空腹便便无好句。菊意愆期浑未许。那堪惹恨，年来此日，长是潇潇雨。
<br>
<br>满庭芳（丁未生朝和韵酬表弟武公望）
<br>
<br>五甲科名，半生蹭蹬，胸中可谓忘奇。荣华外物，算岂是人为。自有吾身事业，最难得、□养亲时。萱堂好，紫鸾重诰，寿与岳山齐。
<br>
<br>世间，欢乐事，争名蜗角，伐性蛾眉。谩须臾变化，苍狗云衣。那似千秋寿母，功名事、分付吾儿。从今去，捧觞戏彩，双绶更相宜。
<br>
<br>凤栖梧（寿长嫂）
<br>
<br>吾母慈祥膺上寿。福庇吾家，近世真希有。丘嫂今年逾六九。康宁可嗣吾慈母。
<br>
<br>我愿慈闱多福厚。更祝遐龄，与母齐长久。鸾诰聊翩双命妇。华堂千岁长生酒。
<br>
<br>凤栖梧（寿外舅）
<br>
<br>破腊先春梅有意。管邻年华，总在清香蕊。不逐浮花红与紫。岁寒来寿仙翁醉。
<br>
<br>衮衮诸公名又利。谁似高标，摆却人间事。长对南枝添兴致。尊前好在三千岁。
<br>
<br>临江仙（元宵作）
<br>
<br>春意茫茫春色里，又还几度花期。淡晴时候尽融怡。梅腮翻白后，柳眼弄青时。
<br>
<br>正是江城天气好，楼台灯火星移。相逢无处不相宜。轻狂行乐处，明月夜深归。
<br>
<br>西江月（舟中作）
<br>
<br>绀滑一篙春水，云横几里江山。一番烟雨洗晴岚。向晓碧天如鉴。
<br>
<br>客枕谩劳魂梦，心旌长系乡关。封姨慳与送归帆。愁对绿波肠断。
<br>
<br>西江月（寿友人）
<br>
<br>试数阶□有几，昨朝看到今朝。南薰早动舜琴谣。端为熊罴梦兆。
<br>
<br>学粹昔人经制，文高古乐箫韶。天风从此上扶摇。回首不劳耕钓。
<br>
<br>鹧鸪天（寿四十舅）
<br>
<br>飞尽林花绿叶丝。十分春色在荼縻。多情几日风朝雨，留恋东风未许归。
<br>
<br>天意好，与君期。如今且醉□蛾眉。明年上国春风里，赏遍名花得意时。
<br>
<br>鹧鸪天（寿外舅）
<br>
<br>腊月今朝恰一旬。梅花开遍陇头春。篆烟起处人称寿，从昔家和福自生。
<br>
<br>新喜事，得佳姻。贤郎顺妇正充庭。从今更祝千千岁，要与邦人作典型。
<br>
<br>鹧鸪天（寿外姑）
<br>
<br>细数元正隔两朝。眼看杨柳又新条。岁寒独有江梅耐，曾伴瑶池下绛霄。
<br>
<br>香篆袅，烛花烧。团栾喜气沸欢谣。慈祥自是长生乐，不用春醪飶与椒。
<br>
<br>鹧鸪天（供寿欧阳景明）
<br>
<br>送了春归雨未收。雨肥梅子满枝头。心知办此和羹品，正为和羹国手谋。
<br>
<br>□两荚，岁千秋。崧高神气禀公侯。好将一卷周公礼，起佐皇家定九州。
<br>
<br>鹧鸪天（寿叔祖母）
<br>
<br>曾宴瑶池万玉宫。鸾骖此日自从容。杓携鹑首坤维外，岁在降娄虎坎中。
<br>
<br>生指李，寿方瞳。云仍今有鹊巢风。传家自得长年诀，安用人祈鹤与松。
<br>
<br>鹧鸪天（寿外舅）
<br>
<br>兰谷清香入岭梅。多根应尔暖先回。腊前似得真消息，争逐尧□十叶开。
<br>
<br>春满室，酒盈杯。百花宁许到尊罍。仙姿要是仙家伴，长为遐龄岁一来。
<br>
<br>鹧鸪天（寿邓孺人）
<br>
<br>畴昔君王庆诞辰。欢传金母下瑶城。只应仙子陪仙仗，却向人间作寿星。
<br>
<br>萧史伴，更和鸣。殷勤好嗣太夫人。直须同饮长生酒，剩看芝兰照谢庭。
<br>
<br>卜算子（元夜观灯）
<br>
<br>云破露新晴，月上输清气。最是江城有底佳，灯火人烟沸。行乐尽欢娱，眼界尤妍媚。多少江滨解佩人，邂逅无穷意。
<br>
<br>点绛唇（和梁从善）
<br>
<br>屈指家山，匆匆又数今朝过。客情那可。愁似天来大。烟雨蒙蒙，细浥轻尘堕。君知么。却在甚个。春暮犹江左。
<br>
<br>点绛唇（赠别李唐卿）
<br>
<br>秋兴连天，又还不分秋光老。莼鲈犹好。莫落秋归后。有底从人，上马皆东首。君知否。阳关三奏。消黯情多少。
<br>
<br>点绛唇（送人归新城）
<br>
<br>音信西来，匆匆思作东归计。别怀萦系。为个人留滞。尊酒团栾，莫惜通宵醉。还来未。满期君至。只在初三四。
<br>
<br>点绛唇（贺四十五舅授室四阕）
<br>
<br>年少清新，襟裾那受红尘污。还他礼数。莫遣衣冠粗。拟倩东风，西遂轮蹄去。泠然御。飘飘仙趣。直到骖鸾处。
<br>
<br>点绛唇
<br>
<br>此去何之，骈阗车马朝来起。扬鞭西指。意气眉间是。闾里儿童，竞瞩秦萧史。归时几。快瞻行李。还看如云喜。
<br>
<br>点绛唇
<br>
<br>玳席华筵，嘉宾环集三千履。兰膏芬芷。一簇红莲里。花覆玉郎，苒苒青衫□。咸倾企。小登科第。有底新桃李。
<br>
<br>点绛唇
<br>
<br>玉树芝兰，冰清况有闺房秀。画堂如昼。相对倾醇酎。合卺同牢，二姓欢佳耦。凭谁手。鬓丝同纽。共祝齐眉寿。
<br>
<br>丑奴儿（庆邓彦鳞生子）
<br>
<br>一春底事多佳气，非雾非云。郁郁氲氲。端为君家诞阿兴。庆源衮衮由高密，福有多根。百子千孙。此是元侯嫡耳孙。
<br>
<br>如梦令（记梦）
<br>
<br>雨歇凉生枕罩。不梦大槐宫殿。惟对谪仙人，一笑高情眷眷。离恨。离恨。无奈晓窗杂啭。
<br>
<br>如梦令（咏梅）
<br>
<br>应是南枝向暖。那更青春未晚。竹外见红腮，芳意与香撩乱。肠断。肠断。无奈东风独占。
<br>
<br>鹧鸪天（咏梅菊呈抚州葛守）
<br>
<br>九日东篱已泛觞。陇头犹待返魂香。那知此日花神约，得得同登君子堂。
<br>
<br>迎腊雪，傲晴霜。西湖风韵接柴桑。寿潭更酌长生水，岁岁和羹入帝乡。
<br>
<br>减字木兰花（送别）
<br>
<br>相从归去。行尽江吴到湘楚。欲话离怀。万事须凭酒一杯。临歧握手。赠子一言君听否。舌在何忧。莫作人间儿女愁。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【京镗】
<br>
<br>醉落魄（观碧鸡坊王园海棠闪范石湖韵）
<br>
<br>芳尘休扑。名花唤我相追逐。浅妆不比梅竹。深注朱颜，娇面称红烛。
<br>
<br>阿娇合贮黄金屋。是谁却遣来空谷。酡颜遍倚阑干曲。一段风流，不枉到西蜀。
<br>
<br>好事近（次卢漕国华七夕韵）
<br>
<br>急雨逐骄阳，洗出长空新月。更对银河风露，觉今宵都别。不须乞巧拜中庭，枉共天孙说。且信平生拙极，耐岁寒霜雪。
<br>
<br>好事近（同茶漕二使者登大慈寺楼，次前韵）
<br>
<br>杰阁耸层霄，几度晓风残月。同是鹓行旧侣，慰十年离别。一杯相属莫留残，试倚阑干说。趁取簪花绿鬓，未骎骎如雪。
<br>
<br>定风波（次杨茶使七夕韵）
<br>
<br>何必穿针上彩楼。剖瓜插竹诉穷愁。闻道天孙相会处，银汉无津，不待泛兰舟。
<br>
<br>动是隔年寻素约，何似，每逢清梦且嬉游。但得举杯开笑口，对月临风，总胜鹊桥秋。
<br>
<br>定风波（次韵）
<br>
<br>休卧元龙百尺楼。眼高照破古今愁。若不擎天为八柱，且学鸱夷，归泛五湖舟。
<br>
<br>万里西南天一角，骑气乘风，也作等闲游。莫道玉关人老矣，壮志凌云，依旧不惊秋。
<br>
<br>水调歌头（次卢漕韵呈茶漕二使）
<br>
<br>杨卢万人杰，见我眼俱青。锦官城里胜概，在在款经行。笔底烟云飞走，胸次乾坤吐纳，议论总纵横。觉我形秽处，相并玉壶清。
<br>
<br>二使者，弦样直，水般平。岷峨洗净凄怆，威与惠相并。闻道东来有诏，却恐西留无计，顿使雪山轻。滚滚蜀江水，不尽是声名。
<br>
<br>满江红（中秋前同二使者赏月）
<br>
<br>乘兴西来，问谁是、平生相识。算惟有、瑶台明月，照人如昔。万里清凉银世界，放教千丈冰轮出。便招邀、我辈上层楼，横孤笛。
<br>
<br>阴晴事，人难必。欢乐处，天常惜。幸星稀河淡，云收风息。更著两贤陪胜赏，此身如与尘寰隔。笑谪仙、对影足成三，空孤寂。
<br>
<br>满江红（中秋邀茶漕二使者，不见月）
<br>
<br>喜见中秋，急载酒、登楼邀月。谁料得、狂风作崇，浮云为孽。孤负阑干凝望眼，不教宝鉴悬银阙。但筵前、依旧舞腰斜，歌喉咽。
<br>
<br>阴与霁，圆并缺。难指准，休分别。况赏心乐事，从来磨折。常把一尊陪笑语，也胜虚度佳时节。怪坡仙、底事太愁生，惊华发。
<br>
<br>满江红（次卢漕高秋长短句，并呈都大）
<br>
<br>才近重阳，喜风露、酝成爽气。应料有、悲秋情绪，淡妆慵试。黄菊篱边开遍否，紫鸿塞外归来未。但倚阑、高处望长空，无穷意。
<br>
<br>名利鼎，从渠沸。穷达路，非人致。又何须咄咄，向空书字。西风正好狂吹帽，庾尘那解关吾事。纵嬉游、也不学山翁，如泥醉。
<br>
<br>木兰花慢（重九）
<br>
<br>算秋来景物，皆胜赏、况重阳。正露冷欲霜，烟轻不雨，玉宇开张。蜀人从来好事，遇良辰、不肯负时光。药市家家帘幕，酒楼处处丝簧。
<br>
<br>婆娑老子兴难忘。聊复与平章。也随分登高，茱萸缀席，菊蕊浮觞。明年未知谁健，笑杜陵、底事独凄凉。不道频开笑口，年年落帽何妨。
<br>
<br>绛都春（元宵）
<br>
<br>升平似旧。正锦里元夕，轻寒时候。十里轮蹄，万户帘帷香风透。火城灯市争辉照。谁撒□、满空星斗。玉箫声里，金莲影下，月明如昼。
<br>
<br>知否。良辰美景，□丰岁乐国，从来希有。坐上两贤，白玉为山联翩秀。笙歌一片围红袖。切莫遣、铜壶催漏。杯行且与邦人，共开笑口。
<br>
<br>满江红（浣花因赋）
<br>
<br>锦里先生，草堂筑、浣花溪上。料饱看、阶前雀食，篱边渔网。跨鹄骑鲸归去后，桥西潭北留佳赏。况依然、一曲抱村流，江痕涨。
<br>
<br>鱼龙戏，相浩荡。禽鸟乐，增舒畅。更绮罗十里，棹歌来往。上坐英贤今李郭，邦人应作仙舟想。但□呼、落日未西时，船休放。
<br>
<br>念奴娇（七夕，是年七月九日方立秋）
<br>
<br>扪参历井，恰匆匆三见，西州七夕。怪得骄阳回避晚，犹去新秋两日。天上良宵，人间佳节，初不分今昔。夜来急雨，洗成风露清绝。
<br>
<br>因为万里飘零，君平何在，谁识乘槎客。插竹剖瓜休妄想，巧处那容人乞。院宇初凉，楼台不夜，漫说经年隔。引杯长啸，醉看天地空阔。
<br>
<br>水调歌头（中秋）
<br>
<br>明月四时好，何事喜中秋。瑶台宝鉴，宜挂玉宇最高头。放出白毫千丈，散作太虚一色，万象入吾眸。星斗避光彩，风露助清幽。
<br>
<br>等闲来，天一角，岁三周。东奔西走，在处依旧若从游。照我尊前只影，催我镜中华发，蟾兔漫悠悠。连璧有佳客，乘兴且登楼。
<br>
<br>洞仙歌（重九药市）
<br>
<br>三年锦里，见重阳药市。车马喧阗管弦沸。笑篱边孤寂，台上疏狂，争得似，此日西南都会。
<br>
<br>痴儿官事了，乐与民同，况值高秋好天气。□不羞华发，不照衰颜，聊满插、黄花一醉。道物外、高人有时来，问混杂龙蛇，个中谁是。（唐司空图《重阳山居》诗："满日秋光还似镜，殷勤为我照衰颜。"）
<br>
<br>水龙吟（寿王漕，是日冬至）
<br>
<br>夜来井络参躔，使星一点明如昼。谁将天上麒麟，钟作人间英秀。从橐仪刑，御屏名姓，暂烦衣绣。问西川父老，新来喜跃，缘何事、曾知否。
<br>
<br>今代澄清妙手。为公家、忧心如疚。几年繁赋，一朝输代，恩民特厚。初度佳辰，恰逢长至，从来希有。但只将一部，欢声百万，与公为寿。
<br>
<br>汉宫春（寿李都大）
<br>
<br>看透尘寰。更禅心似水，道力如山。前身青冥跨鹄，紫府乘鸾。世缘一念，便等闲、游戏人间。须信道，云霄步武，不应权牧西南。
<br>
<br>此日重临初度，正绣衣辉映，彩服斓斑。人生显途易到，荣养难攀。一时庆事，问谁家、得似门阑。知未艾，百千寿算，慈闱长奉亲欢。
<br>
<br>汉宫春（元宵十四夜作，是日立春）
<br>
<br>暖律初回。又烧灯市井，卖酒楼台。谁将星移万点，月满千街。轻车细马，隘通衢、蹴起香埃。今岁好，土牛作伴，挽留春色同来。
<br>
<br>不是天公省事，要一时壮观，特地安排。何妨彩楼鼓吹，绮席尊罍。良宵胜景，语邦人、莫惜徘徊。休笑我，痴顽不去，年年烂醉金钗。
<br>
<br>洞仙歌（次王漕邀赏海棠韵）
<br>
<br>东皇著意，妙出妆春手。点缀名花胜於绣。向鱼凫国里，琴鹤堂前，仍共赏，蜀锦堆红炫昼。
<br>
<br>妖娆真绝艳，尽是天然，莫恨无香欠檀口。幸今年风雨，不苦摧残，还肯为、游人再三留否。算魏紫姚黄号花王，若定价收名，未应居右。
<br>
<br>念奴娇（上已日游北湖）
<br>
<br>锦城城北，有平湖、仿佛西湖西畔。载酒郊□修禊事，雅称兰舟同泛。麦垅黄轻，桤林绿重，莫厌春光晚。棹歌声发，飞来鸥鹭惊散。
<br>
<br>好是水涨弥漫，山围周匝，不尽青青岸。除却钱塘门外见，只说此间奇观。句引游人，追陪佳客，三载成留恋。古今陈迹，从教分付弦管。
<br>
<br>满江红（次宇文总领上已日游湖韵）
<br>
<br>雨后晴初，觉春在、桤村柳陌。修禊事、郊□寻胜，特邀君出。缭绕群山疑虎踞，弥漫一水容鲸吸。怪西湖、底事却移来，龟城北。
<br>
<br>酬令节，逢佳日。风递暖，烟凝碧。趁兰舟游玩，尽杯中物。十里轮蹄尘不断，几多粉黛花无色。笑杜陵、昔赋丽人行，空遗迹。
<br>
<br>念奴娇
<br>
<br>（出愈奇。辄复赋一首以谢万分，并述所怀。）
<br>
<br>郎闱夙望，问何因袖手，双流溪畔。忆昔班行曾接武，今喜一尊同泛。骥枥难淹，鹏程方远，大器成须晚。等闲访我，又惊云雨分散。
<br>
<br>最是游子悲乡，小人怀土，梦绕江南岸。楚尾吴头家住处，满目山川遐观。归兴虽浓，俞音尚□，此地非贪恋。东西惟命，去留迟速休管。
<br>
<br>水调歌头
<br>
<br>为郡邑之光。辄勉继严韵，以谢万分。\
<br>
<br>百堞龟城北，江势远连空。杠梁济涉，浑似溪涧饮长虹。覆以翚飞华宇，载以鱼浮叠石，守护有神龙。好看发源水，滚滚尽流东。
<br>
<br>司马氏，凌云气，盖群公。当年题柱，从此奏赋动天容。果驾轺车使蜀，能致诸蛮臣汉，邛笮道仍通。寄语登桥者，努力继前功。
<br>
<br>念奴娇
<br>
<br>成长短句，呈都运都大判院，伏冀一噱。\
<br>
<br>绣天锦地，浣花溪风物，忧为奇绝。无限兰舟相荡漾，绘彩重重装结。冀国遗踪，杜陵陈迹，疑信俱休说。笙歌丛里，旌旗光映林樾。
<br>
<br>自笑与蜀缘多，沧浪亭下，饱看烟波阔。屡疏求归才请得，知我家山心切。已是行人，犹陪佳客，莫放回船发。来年今日，相思惟共明月。
<br>
<br>洞庭春色（次宇文总领韵）
<br>
<br>命驾访嵇，泛舟思戴，此兴甚浓。料情侔杨惲，乌乌拊缶，意轻殷浩，咄咄书空。莫讶群芳淹速异，到时序推排元自同。休怅望，任春来桃李，秋后芙容。
<br>
<br>因嗟锦城四载，漫赢得、齿豁头童。叹里门密迩，易成间阔，诗筒频寄，难续新工。我已怀归今得请，念此地迟回谁似公。经济手，看鸾台凤阁，晚节收功。
<br>
<br>满江红（壬子年成都七夕）
<br>
<br>雨洗新秋，遣凉意、驱除残暑。还又是、天孙河鼓，一番相遇。银汉桥成乌鹊喜，金奁丝巧蜘蛛吐。见几多、结彩拜楼前，穿针女。
<br>
<br>舟楫具，将归去。尊俎胜，休匆遽。被西川七夕，四回留住。此地关心能几辈，他年会面知何处。更倚阑、豪饮莫辞频，歌金缕。
<br>
<br>贺新郎（中秋）
<br>
<br>试与姮娥语。问因何、年年此夜，月明如许。万顷镕成银世界，是处玉壶风露。又岂比、寻常三五。变化乾坤同一色，觉星躔、斗柄皆回互。须要我，共分付。
<br>
<br>平生脚踏红尘处。漫纷纷、鸡镕厚薄，燕鸿来去。只有婵娟多情在，依旧当时雅素。空自叹、归心难住。留取清光岷江畔，照扁舟、送我章江路。频引满，莫匆遽。
<br>
<br>雨中花（重阳）
<br>
<br>玉局祠前，铜壶阁畔，锦城药市争奇。正紫萸缀席，黄菊浮卮。巷陌联镳并辔，楼台吹竹弹丝。登高望远，一年好景，九日佳期。
<br>
<br>自怜行客，犹对佳宾，留连岂是贪痴。谁会得、心驰北阙，兴寄东篱。惜别未催鹢首，追欢且醉蛾眉。明年此会，他乡今日，总是相思。
<br>
<br>雨中花（次阎侍郎韵）
<br>
<br>跨鹤仙姿，掣鲸老手，从来眼赤腰黄。更词源峡水，才刃干将。处处欢谣载路，时时秀句盈囊。牛头山畔，烦公敛惠，许我分光。
<br>
<br>逢迎锦里，话旧从容，谁知各整行装。况正好、登高怀古，择胜寻芳。少缓红莲开幕，何妨黄菊浮觞。等闲分首，征尘去后，目断斜阳。
<br>
<br>瑞鹤仙（次宇文总领韵）
<br>
<br>鸳行旧俦侣。问底事、迟回西州西处。闲居久如许。想邻翁对饮，诗人联句。夤缘曾遇。过高轩、相逢喜舞。正菊天、景物澄鲜，切莫趣归言去。
<br>
<br>看取。星扉月户。雾阁云窗，非公孰住。从容笑语。人生易别难聚。恨分违有日，留连无计，满目离愁忍觑。若他时、鱼雁南来，把书寄与。
<br>
<br>水调歌头（次王运使韵）
<br>
<br>身去日华远，举首望长安。四年留蜀，那复有梦到金銮。遥想将芜三径，自笑已穷五技，无语倚阑干。欲作天涯别，犹对俎尊闲。
<br>
<br>秋意晚，风色厉，叶声干。阳关三叠缓唱，一醉且酡颜。聚散燕鸿南北，得失触蛮左右，莫较去仍还。后日相思处，烟水与云山。
<br>
<br>水龙吟（次利漕范右司韵）
<br>
<br>四年留蜀无补，好是求归得去。风帆百尺，烟波万里，宁辞掀舞。楚尾吴头，我家何在，西山南浦。想珠帘画栋，倚阑凝望，依然卷云飞雨。
<br>
<br>最好九霞光处。见当时、结知明主。冰霜节操，斗星词采，羽仪朝路。邂逅开怀，等闲分手，满斟绿醑。道日边好语，相将飞下，有人知否。
<br>
<br>满江红（次潼川漕刘殿院韵）
<br>
<br>外省抡才，诏书下、芝泥犹湿。应料得、出奇锦绣，争辉金碧。三级浪高鱼已化，九霄路远鹏方息。有宗工、此地独持衡，将专席。
<br>
<br>岁月晚，霜风急。嗟老子，为行客。念昔陪班缀，今亲辞色。握手方成同社款，消魂又作歧亭别。也不须、因赋大刀头，归心折。
<br>
<br>念奴娇（次洋州王郎中韵）
<br>
<br>文章太守，问何事、犹带天庭黄色。上界一时官府足，聊下神仙宫阙。剖竹新游，握兰旧梦，此意谁人识。千军笔阵，争先曾夺矛槊。
<br>
<br>好是万里相逢，一尊同醉，倾吐平边策。聚散人生浑惯见，莫为分襟呜咽。借箸机筹，著鞭功业，只合从君说。明朝回首，天涯何处风月。
<br>
<br>水调歌头（次果州冯宗丞韵）
<br>
<br>衮衮长江水，策策晓霜风。求归得请，特地送我布帆东。出处何关轻重，去住不拘淹速，社燕与秋鸿。父老休相恋，四载愧无功。
<br>
<br>谁知有，楼百尺，卧元龙。来从天上，一麾游戏斗牛中。闻道君王前席，见说从臣虚位，变化待鲲鸿。一笑同锦里，万事付金钟。
<br>
<br>水龙吟（次邛州赵守韵）
<br>
<br>推移随牒红尘里，试问几时肩息。家乡何在，烟迷波渺，云横山屹。分阃无功，临民有愧，袴今襦昔。想征帆万里，阳关三叠，肠空断、人谁忆。
<br>
<br>多谢殷勤绮席。苦留连、不容浮鹢。九霞光外，五云深畔，君宜鹄立。自笑衰迟，未能轩轾，漫劳（原注：别本作"荣"字嘘吸）。愿锋车趣召，吴天楚地，相逢他日。
<br>
<br>酹江月（次眉州李大著韵）
<br>
<br>蟆颐江畔，问收拾多少，山光水色。此是朝宗东去路，准拟鸣鼍浮鹢。儒馆英游，侯藩贤望，便合还丹极。九重渴想，甘泉闻道虚席。
<br>
<br>因念北阙同朝，西州联事，久矣心相得。邂逅天涯拚一笑，洗我尘胸俗臆。报国无功，归田有兴，寤寐松坡侧。他时音问，且凭来信鳞翼。
<br>
<br>水调歌头（次永康白使君韵）
<br>
<br>与蜀有缘法，见我眼俱青。征车到处，弦管无限作离声。自笑四年留滞，漫说三边安静，分阃愧长城。一念天地阔，万事羽毛轻。
<br>
<br>欲归去，诗入社，酒寻盟。骎骎双鬓，老矣只觉壮心惊。虽是东西惟命，已断行藏在己，何必问君平。举似铜梁守，怀抱好同倾。
<br>
<br>水调歌头（奉陪永康白使君游青城再次韵）
<br>
<br>雪岭倚空白，霜柏傲寒青。千岩万壑奇秀，禽鸟寂无声。好是群贤四集，同访宝仙九室，中有玉京城。眼底尘嚣远，胸次利名轻。
<br>
<br>云山旁，烟水畔，肯渝盟。传呼休要喝道，方外恐猜惊。雅羡林泉胜概，倘遂田园归计，志愿足平生。此意只自解，聊复为君倾。
<br>
<br>水调歌头（留别茶漕二使者）
<br>
<br>数月已办去，今日始成行。天公怜我，特地趁晓作霜晴。万里奔驰为米，四载淹留为豆，自笑太劳生。父老漫遮道，抚字愧阳城。
<br>
<br>君有命，难俟驾，合兼程。故山心切，猿鹤应是怨仍惊。多谢使华追路，不忍客亭分袂，已醉酒犹倾。莫久西南住，汉代急公卿。
<br>
<br>满江红（次杨提刑韵）
<br>
<br>道骨仙风，合笞凤、鞭鸾归去。底事为、三峨九顶，等闲留住。揽辔聊施经济手，凝旒屡出褒嘉语。算只今、人物更谁归，心如许。
<br>
<br>嗟我拙，才不武。惭我陋，文非古。纵策迟鞭钝，也难追步。虽喜故人逢异县，却嫌游子贪行路。但著公、西掖北门中，相期处。
<br>
<br>水调歌头
<br>
<br>四载分蜀阃，万里下吴樯。老怀易感，厌听催别笛横羌。自愧谋非经远，更笑才非任剧，安得召公棠。有志但碌碌，无绩可章章。
<br>
<br>汉嘉守，明似月，洁如霜。邦人鼓舞，爱戴惟恐趣归忙。况是水曹宗派，仍得苏州句法，燕寝书凝香。且趁东风去，步武近明光。
<br>
<br>水调歌头（次前黄州李使君见赠韵）
<br>
<br>挺挺祖风烈，瑞岁滞偏州。元龙豪气。宜卧百尺最高楼。万丈文章光焰，一段襟怀洒落，风露玉壶秋。乱石惊涛处，也作等闲游。
<br>
<br>适相逢，君去骑，我归舟。清都绛阙密迩，切莫小迟留。趁取亲庭强健，好向圣朝倾吐，事业肯悠悠。回首藩宣地，恩与大江流。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【王炎】
<br>
<br>蝶恋花（崇阳县圃夜饮）
<br>
<br>纤手行杯红玉润。满眼花枝，雨过胭脂嫩。新月一眉生浅晕。酒阑无奈添春困。
<br>
<br>唤起醉魂君不问。憔悴颜容，羞与花相近。人自无情花有韵。风光易老何须恨。
<br>
<br>蝶恋花
<br>
<br>柳暗西湖春欲暮。无数青丝，不系行人住。一点心情千万绪。落花寂寂风吹雨。
<br>
<br>唤起声中人独睡。千里明驼，不踏山间路。谩道遣愁除是醉。醉还易醒愁难去。
<br>
<br>点绛唇（崇阳野次）
<br>
<br>雨湿东风，谁家燕子穿庭户。孤村薄暮。花落春归去。浪走天涯，归思萦心绪。家何处。乱山无数。不记来时路。
<br>
<br>水调歌头（夜泛湘江）
<br>
<br>江月冷如水，江水碧於空。晚来一霎过雨，为我洗秋容。悄悄四山人静，凛凛三更露下，天阔叫孤鸿。唤醒蓬窗梦，身在水晶宫。
<br>
<br>揖湘妃，招月娣，御清风。素琴韵远。不觉醉眼杏花红。禹穴骑鲸仙去，东海钓鳌人远，此意与谁同。倚柁一长啸，出壑舞鱼龙。
<br>
<br>水调歌头（登石鼓合江亭）
<br>
<br>千里倦游客，老眼厌尘烟。蒸湘平远，他处无此好江山。把酒一听欸乃，过了黄花时节，水国倍生寒。输与沧浪叟，长伴白鸥闲。
<br>
<br>傍江亭，穷杳霭，踞□岩。水深石冷，闻道别有洞中天。待倩灵妃调曲，唤起冯夷短舞，从此问群仙。云海渺无际，波涌缓移船。
<br>
<br>念奴娇（菊）
<br>
<br>小妆朱槛，护秋英千点，金钿如簇。黄叶白苹朝露冷，只有孤芳幽馥。华发苍头，宦情羁思，来伴花幽独。巡檐无语，清愁何啻千斛。
<br>
<br>因念爱酒渊明，东篱雅意，千载无人续。身在花边须一醉，小覆杯中醹醁。过了重阳，捻枝嗅蕊，休叹年华速。明年春到，陈根更有新绿。
<br>
<br>鹧鸪天（梅）
<br>
<br>淡淡疏疏不惹尘。暗香一点静中闻。人间怪有晴时雪，天上偷回腊里春。
<br>
<br>疑浅笑，又轻颦。虽然无语意相亲。老来尚可花边饮，惆怅相携失玉人。
<br>
<br>阮郎归
<br>
<br>落花时节近清明。南园芳草青。东风料峭雨难晴。那堪中宿酲。
<br>
<br>回首处，自销凝。谁知人瘦生。倚阑无语不禁情。杜鹃啼数声。
<br>
<br>青玉案
<br>
<br>深红数点吹花絮。又燕子、飞来语。远水平芜春欲暮。年年长是，清明时候，故遣人憔悴。
<br>
<br>竹鸡啼罢山村雨。正寥落、无情绪。猛省从前多少事。绿杨堤上，楼台如画，此景今何处。
<br>
<br>浪淘沙令（开禧丙寅在大坂作）
<br>
<br>流水绕孤村。杨柳当门。昔年此地往来频。认得绿杨携手处。笑语如存。
<br>
<br>往事不堪论。强对清尊。梅花香里月黄昏。白首重来谁是伴，独自销魂。
<br>
<br>木兰花慢
<br>
<br>缃桃花树下，记罗袜、昔经行。至今日重来，人惟独自，花亦凋零。青鸟杳无信息，遍人间、何处觅云軿。红锦织残旧字，玉箫吹断余声。
<br>
<br>销凝。衣故几时更。又谁复卿卿。念镜里琴中，离鸾有恨，别鹄无情。齐眉处同笑语，但有时、梦见似平生。愁对婵娟三五，素光暂缺还盈。
<br>
<br>清平乐（越上作）
<br>
<br>呢喃燕语。共诉春归去。春去从他留不住。落尽枝头红雨。老翁袖手优游。闲愁不到眉头。过了麦黄椹紫，归期只在新秋。
<br>
<br>清平乐
<br>
<br>儿曹耳语。借问何处去。家在翠微深处住。生计一犁春雨。客中且恁浮游。莫将事挂心头。纵使人生满百，算来更几春秋。
<br>
<br>浪淘沙（辛未中秋与文尉达可饮）
<br>
<br>月色十分圆。风露娟娟。木犀香里凭阑干。河汉横斜天似水，玉鉴光寒。
<br>
<br>草草具杯盘。相对苍颜。素娥莫惜少留连。秋气平分蟾兔满，动是经年。
<br>
<br>卜算子（嘉定癸酉二月雨后到双溪）
<br>
<br>渡口唤遍舟，雨后青绡皱。轻暖相重护病躯，料峭还寒透。老大自伤春，非为花枝瘦。那得心情似少年，双燕归时候。
<br>
<br>卜算子
<br>
<br>散策问芳菲，春半花犹未。蓓蕾枝头怯苦寒，恰似人憔悴。人莫恨花迟，天自催寒去。雨意才收日气浓。玉靥红如醉。
<br>
<br>江城子（癸酉春社）
<br>
<br>清波渺渺日晖晖。柳依依。草离离。老大逢春，情绪有谁知。帘箔四垂庭院静，人独处，燕双飞。
<br>
<br>怯寒未敢试春衣。踏青时。懒追随。野蔌山肴，村酿可从宜。不向花边拚一醉，花不语，笑人痴。
<br>
<br>虞美人（甲戌正月望后燕来）
<br>
<br>镜中失画双青鬓。懒更占花信。小梅半谢雨垂垂。未许轻红破蕾、缀桃枝。
<br>
<br>社前归燕穿帘语。似说人憔悴。自缘老去少欢悰。不是春寒料峭、怯东风。
<br>
<br>南乡子（甲戌正月）
<br>
<br>云淡日昽明。久雨潺潺乍得晴。社近东皋农务急，催耕。
<br>
<br>又见菖蒲出水清。
<br>
<br>池面□纹平。掠水迎风燕羽轻。试出访寻春色看，相迎。巧笑花枝似有情。
<br>
<br>忆秦娥（甲戌赏春）
<br>
<br>胭脂点。海棠落尽青春晚。青春晚。少年游乐，而今慵懒。春光不可无人管。花边酌酒随深浅。随深浅。牡丹红透，荼縻香远。
<br>
<br>临江仙（吴宰生日）
<br>
<br>欲近上元人意好，月如人意团圆。暖风催趣养花天。三山来鹤驾，万户识凫仙。
<br>
<br>手种河阳桃李树，暂时来看春妍。彩衣一笑棹觥船。明年当此日，人到凤池边。
<br>
<br>好事近（同前）
<br>
<br>时节近元宵，天意人情都好。烟柳露桃枝上，觉今年春早。遏云一曲凤将雏，疑是在蓬岛。玉笋扶杯潋滟，愿黑头难老。
<br>
<br>水调歌头（留宰生日）
<br>
<br>爱日护轻暖，酝造小春时。桃溪云敛，一点郎星吐青辉。炼玉颜容难老，点漆精神如旧，不用摘霜髭。厌薄蓬莱景，戏踏两凫飞。
<br>
<br>潘花底，陶柳外，细民肥。万家喜色，融端气拥牙绯。凭仗春葱洗玉，领略朱樱度曲，引满又何辞。只待琴歌毕，安步上丹墀。
<br>
<br>念奴娇（海棠时过江潭）
<br>
<br>晓来雨过，正海棠枝上，胭脂如滴。桃杏不堪来此似，信是倾城倾国。藏韵收香，谁能描貌，阁尽诗人笔。从教睡去，为留银烛终夕。
<br>
<br>不待过了清明，绿阴结子，无处寻春色。簌簌轻红飞一片，便觉临风凄恻。莫道无情，嫣然一笑，也似曾相识。惜花无主，自怜身是行客。
<br>
<br>浪淘沙令（菊）
<br>
<br>秋色满东篱。露滴风吹。凭谁折取泛芳卮。长是年年重九日，苦恨开迟。
<br>
<br>因记得当时。共捻纤枝。而今寂寞凤孤飞。不似旧来心绪好，惟有花知。
<br>
<br>采桑子（秋日丁香）
<br>
<br>一番飞次春风巧，细看工夫。点缀红酥。此际多应别处无。玉人不与花为主，辜负芳菲。香透帘帏。谁向钗头插一枝。
<br>
<br>好事近（早梅）
<br>
<br>玉颊映红绡，搀报东风消息。虽则清臞如许，有生香真色。相看动是隔年期，忍不饮涓滴。莫待轻飞一片，却说花堪惜。
<br>
<br>临江仙（落梅）
<br>
<br>雪片幻成肌骨，月华借与精神。一声羌笛怨黄昏。吹香飘缟袂，脱迹委红裙。
<br>
<br>枝上青青结子，子中白白藏仁。那时别是一家春。劈泥尝煮酒，拂席卧清阴。
<br>
<br>卜算子
<br>
<br>腻玉染深红，艳丽难常好。已是人间祓禊时，花亦随春老。唤起曲生来，醉赏惟宜早。此去阴晴十日间，点点沾芳草。
<br>
<br>木兰花慢（暮春时在分宁）
<br>
<br>博山香雾冷，新雨过、怯单衣。正飞絮蒙蒙，平芜杳杳，家在天涯。春难住、人易老，又等闲过了踏青时。枝上红稀绿暗，杜鹃刚向人啼。
<br>
<br>依依。谩叹歌生弹铗，尘满弦徽。想北山猿鹤，南溪鸥鹭，怪我归迟。青云事、今已晚，倚小窗、谁与话襟期。对酒有愁可解，擘笺无怨休题。
<br>
<br>小重山
<br>
<br>（至后一日，长兴赵宰到郡，并招归安、乌程二宰及项广文同饭）
<br>
<br>日脚才添一线长。葭灰吹玉管，转新阳。老来添得鬓边霜。年华换，归思满沧浪。
<br>
<br>唤客对凝香。公庭凫骛散，缓行觞。何须红袖立成行。清淡好，胜似听丝簧。
<br>
<br>阮郎归（□川作）
<br>
<br>几回幽梦绕家山。怯闻梅弄残。潇潇黄落客毡寒。不禁衣带宽。
<br>
<br>身外事，意阑珊。人间行路难。寻思百计不如闲。休贪朱两轓。
<br>
<br>临江仙（莫子章郎中买妾佐酒，魏倅以词戏之，次韵）
<br>
<br>试问休官林下去，何人得似高年。壶中不记岁时迁。吹箫新有伴，餐玉共求仙。
<br>
<br>有客尊前曾得见，月眉云鬓娟娟。断肠刺史独无眠。谁能闻一曲，偷向笛中传。
<br>
<br>临江仙
<br>
<br>思忆故园花又发，等闲过了流年。休论升擢与平迁。拂衣归去好，无事即神仙。
<br>
<br>况是老人头雪白，羞看红粉婵娟。鸾孤凤只且随缘。莫将桃叶曲，留与世人传。
<br>
<br>水调歌头（送魏倅）
<br>
<br>新涨鸭头绿，春满白苹洲。小停画鹢，莫便折柳话离愁。缥缈觚棱在望，不用东风借便，一瞬到皇州。别酒十分酌，何惜覆瑶舟。
<br>
<br>从此去，上华顶，入清流。人门如许，自合唾手复公侯。老我而今衰谢，梦绕故园松菊，底事更迟留。早晚挂冠去，江上狎浮鸥。
<br>
<br>南柯子
<br>
<br>天末家何许，津头客未归。柳梢绿暗早莺啼。蝴蝶不知春去、绕园飞。
<br>
<br>选胜多游冶，当垆有丽姝。青翰载酒泛晴晖。不忍十分寥落、负花时。
<br>
<br>好事近
<br>
<br>闲日似年长，又在他乡春暮。柳外一声鶗鴂，怨落花飞絮。苎罗只似旧时村，佳人在何处。试问鸱夷因甚，载轻颦同去。
<br>
<br>朝中措
<br>
<br>杜鹃声断日曈昽。过雨湿残红。老色菱花影里，客愁蕉叶香中。
<br>
<br>柳梢飞絮，桃梢结子，断送春风莫恨春无觅处，明年还在芳丛。
<br>
<br>南柯子（秀叔娶妇不令人知，）
<br>
<br>（以小词为贺，因戏之）
<br>
<br>对镜鸾休舞，求凰凤自飞。珠钿翠珥密封题。中有鸾笺细字、没人知。
<br>
<br>环佩灯前结，辎軿月下归。笑他织女夜鸣机。空与牛郎相望、不相随。
<br>
<br>朝中措（九月末水仙开）
<br>
<br>蔷薇露染玉肌肤。欲试缕金衣。一种出尘态度，偏宜月伴风随。
<br>
<br>初疑邂逅，湘妃洛女，似是还非。只恐乘云轻举。翩在飞度瑶池。
<br>
<br>西江月（用荼縻酿酒饮尽，因成此，谩呈继韩王炎）
<br>
<br>蔌蔌落红都尽，依然见此清姝。水沈为骨玉为肤。留得春光少住。
<br>
<br>鸳帐巧藏翠幔，燕钗斜亸纤枝。休将往事更寻思。且为浓香一醉。
<br>
<br>柳梢青（郑宰母生日）
<br>
<br>葭管风微。莱衣香软，歌凤将雏。笑酌流霞，问人何处，别有瑶池。
<br>
<br>相将月佩霞裾。领凫舄、归朝玉墀。管取长年，进封大国，稳住清都。
<br>
<br>踏莎行
<br>
<br>木落天寒，年华又暮。老来多病须调护。诗编酒□总无缘，闲中赢得＿腾睡。
<br>
<br>尘暗犀梳，香消翠被。悄无音信来青羽。新愁正上自眉峰，黄昏庭院潇潇雨。
<br>
<br>清平乐（嘉定壬申除夜）
<br>
<br>一杯椒醑。惜饮难成醉。爆竹声中人未睡。共道今宵守岁。不如且就衾裯。谁能细数更筹。三百六旬过了，明朝却是年头。
<br>
<br>南柯子
<br>
<br>山冥云阴重，天寒雨意浓。数枝幽艳湿啼红。莫为惜花惆怅、对东风。
<br>
<br>蓑笠朝朝出，沟塍处处通。人间辛苦是三农。要得一犁水足、望年丰。
<br>
<br>夜行船（贺将使叔成宝相寮）
<br>
<br>淡饭粗衣随分过。新成就、庵寮一个。静处藏身，十分自在，只恁么、有何不可。
<br>
<br>过眼空花都看破。红尘外、独行独坐。也没筹量，也没系绊，更觅甚、三乘四果。
<br>
<br>临江仙（和将使许过双溪）
<br>
<br>鶗鴂一声春事了，不知苦劝谁归。花梢香露染蔷薇。小梅酸著齿，酒正堪携。
<br>
<br>鸭绿一篙新雨过，远山半出修眉。仙翁理棹欲来时。绕檐乌鹊喜，报与主人知。
<br>
<br>蓦山溪（巢安寮毕工）
<br>
<br>莺啼花谢，断送春归去。雨后听鹃声，恰似诉、留春不住。韶光易迈，暗被老相催，无个事，没些愁，方是安身处。栽松种菊，相对为宾主。终日掩柴扉，但只有、清风时度。不忺把酒，又不喜观书，饥时饭，饱时茶，困即齁齁睡。
<br>
<br>忆秦娥
<br>
<br>头如雪。尘缘滚滚无休歇。无休歇。买田筑屋，是何时节。从今事事都休说。巢安寮里藏疏拙。藏疏拙。许谁为伴，溪山风月。
<br>
<br>满江红（至日和黄伯威）
<br>
<br>宦海浮沈，名与字、不能彰彻。青云上、诸公衮衮，难登狭劣。结绶弹冠成底事，解颐折角皆虚说。待黄粱、梦觉始归来，非明哲。
<br>
<br>易消释。空中雪。多亏缺，天边月。算人生必有，衰羸时节。恁是一阳来复后，梅花柳眼先春发。料明年、又老似今年，当休歇。
<br>
<br>玉楼春（丙子十月生）
<br>
<br>往年糊口谋升斗。朱墨尘埃沾两袖。黄粱梦断始归来，依旧琴书当左右。
<br>
<br>而今藏取持螯手。林下独居闲散又。问之何以得长年，寡欲少思安老朽。
<br>
<br>玉楼春
<br>
<br>大都四绪阴晴半。天上油云舒又卷。若还心也似云闲，老色何由来上面。
<br>
<br>生平辛苦今潇散。得丧荣枯皆历遍。人言不死是神仙，我但耳闻非眼见。
<br>
<br>菩萨蛮（江干）
<br>
<br>远风江急潮来晚。晚来潮急江风远。横岸断山青。青山断岸横。
<br>
<br>寄书无雁系。系雁无书寄。归梦只江西。西江只梦归。
<br>
<br>梅花引
<br>
<br>裁征衣。寄征衣。万里征人音信稀。朝相思。暮相思。滴尽真珠，如今无泪垂。
<br>
<br>闺中幼妇红颜少。应是玉关人更老。几时归。几时归。开尽牡丹，看看到荼コ。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
