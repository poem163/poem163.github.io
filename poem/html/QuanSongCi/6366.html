<HTML>
<HEAD>
<TITLE>全宋词 卷090 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷090</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷090</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6366"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷090')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷090]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【李公昴】
<br>
<br>兰陵王
<br>
<br>燕穿幕。春在深深院落。单衣试，龙沫旋薰，又怕东风晓寒薄。别来情绪恶。瘦得腰围柳弱。清明近。正似海棠，怯雨芳踪任飘泊。
<br>
<br>钗留去年约。恨易老娇莺，多误灵鹊。碧云杳渺天涯各。望不断芳草，更迷香絮，回文强写字屡错。泪欲注还阁。孤酌。住春脚。便彩局谁□，宝轸慵学。阶除拾取飞花嚼。是多少春恨，等闲吞却。阑干猛拍，叹命薄，悔旧诺。
<br>
<br>措鱼儿
<br>
<br>晓风痴、绣帘低舞。霏霏香碎红雨。燕忙莺懒春无赖，懒为好花遮护。浑不顾。费多少工夫，做得芳菲聚。休颦百五。却自恨新年，游疏醉少，光景恁虚度。
<br>
<br>猊烟瘦，困起庭阴正午。游丝飞絮无据。千林湿翠须臾遍，难绿鬓根霜缕。愁绝处。怎忍听，声声杜宇深深树。东君寄语。道去也还来，后期长在，紫陌岁相遇。
<br>
<br>措鱼儿（用古"买陂塘旋栽杨柳"韵）
<br>
<br>敞茅堂、茂林环翠，苔矶低蘸烟浦。青蓑混入渔家社，斜目断桥船聚。真乐处。坐芳草，瓦樽满酒频频注。皋禽自舞。惯松迳穿云，梅村踏雪，朗笑自来去。
<br>
<br>车乘坠，争似修筇稳步。前尘回首俱误。安闲得在中年好，抱瓮尚堪蔬圃。高眼觑。算不识、人间宠辱除巢许。风篁解语。应共笑群狙，无端喜怒，三四计朝暮。
<br>
<br>措鱼儿（五羊郡圃筑壮猷堂落成）
<br>
<br>绕西园、粉笼千雉，镜池屏石天造。主人意匠工收拾，华屋落成闻早。输奂巧。望缥缈、五云深处移蓬岛。油幢羽葆。指貔虎长驱，鲸鲲网取，电走捷旗报。
<br>
<br>铙吹发，回庑连屯饮犒。海山波静烟扫。纶巾萧散环珠履，春满绿杨芳草。人境好。是握穗五翁，福地无尘到。芝书在道。便整顿乾坤，经营万宇，栋国要元老。
<br>
<br>措鱼儿（送王子文知太平州）
<br>
<br>怪朝来、片红初瘦，半分春事风雨。丹山碧水含离恨，有脚阳春难驻。芳草渡。似叫住东君，满树黄鹂语。无端杜宇。报采石矶头，惊涛屋大，寒色要春护。
<br>
<br>阳关唱，画鹢徘徊东渚。相逢知又何处。摩挲老剑雄心在，对酒细评今古。君此去。几万里东南，只手擎天柱。长生寿母。更稳步安舆，三槐堂上，好看彩衣舞。
<br>
<br>贺新郎（陪广帅方右史登越台）
<br>
<br>绣谷流明帜。稳飞舆、茵柔草碧，盖欹松翠。遨首意行穷绝顶，彩榭千年胜地。远峰断、莽苍烟水。护日晴云收午暑，飒长风、振叶生秋思。笼雾炷，飘霞袂。
<br>
<br>清明官府歌棠芾。且萧闲事外，下看玉城珠市。山色骄人逢此客，尘尾霏霏露碎。一笑又、羊衔新穗。田野欢声和气合，唤觥船、猛为鱼占喜。谁会得，醉翁意。
<br>
<br>贺新郎（饯广帅马方山赴召）
<br>
<br>世羡官高大。又谁知、几多卿相，身荣名坏。我辈相逢无愧色，彼此苍颜健在。又容易、分携越海。写出阳关离别恨，看一行、雁字斜飞界。天下宝，愿自爱。
<br>
<br>白衣苍狗须臾改。久冥心、鸡虫得失，晏鸟鹏迟快。君带貂蝉头上立，老我荷衣草带。肯此膝、向人雅拜。远饯元非趋炎者，二十年、相与形骸外。义金石，更坚耐。
<br>
<br>贺新郎（同年顾君景冲云翼经属官舍白莲盛开，招饮水亭）
<br>
<br>谁种蓝田玉。碧云深、亭亭月上，水明溪曲。羞作时妆儿女态，冷淡冰餐露沐。出尘外、风标幽独。除了留侯无此貌，便何郎、傅粉终粗俗。意凝远，韵清淑。
<br>
<br>凉台向晚微风馥。讶银杯羽化，折取戏浮醽醁。安得梅花如许大，天遣辟除暑溽。浑不觉、鹭翘鸥浴。可恨妖妃污太液，只东林、社友追游熟。宜夜看，灿瑶烛。
<br>
<br>贺新郎（赋菊）
<br>
<br>细与黄花说。是天教、开遇重阳，玉裁金屑。老行要寻松竹伴，雅爱山翁鬓雪。任满插、追陪节物。惟有渊明吾臭味，傍东篱、盘薄芳丛撷。便无酒，也清绝。
<br>
<br>芒寒色正孤标洁。惯平生、餐霜饮露，倚风迎月。不比芙容偏妩媚，不比茱萸太烈。似隐者、萧闲岩穴。至老枝头犹健在，笑纷纷、红紫尘沙汨。香耐久，看晚节。
<br>
<br>贺新郎（饯广东吴宪燧时持节宪江西）
<br>
<br>元日除书湿。到而今、西风老矣，贺轺初入。自是龙颜深注想，孤凤翔而后集。久父老、攀留原隰。庾岭经行梅亦喜、小奚奴、背底惟诗笈。冰雪操，又谁及。
<br>
<br>昨来容易风云翕。便三台两地，也只等闲如拾。天马不鸣凡马喑，百步何如五十。况汹汹、波涛方急。此去一言回天力，著高高、百尺竿头立。浇磊块，快鲸吸。
<br>
<br>贺新郎（再用韵饯吴宪）
<br>
<br>过雨璇空湿。浩秋香、光浮桂菊，晓风吹入。柳系牙樯应小驻，草草还成胜集。又追趁、牡车原隰。照座玉人风骨耸，想胸蟠、蕊阙琳琅笈。真作者，世难及。
<br>
<br>远山云雾工开翕。共朱阑徙倚，总好锦囊收拾。老我只今才思涩，知二争如知十。戛金缕、檀敲休急。访古夷犹行八境，忆朝阳、鸣凤台端立。笔也醉，砚池吸。
<br>
<br>贺新郎（丙辰自寿、游景泰小隐作）
<br>
<br>天地中间大。纵遨游、登山临水，散人一个。学易已来秋又六，肯趁名缰利锁。得日日、安闲笑过。金马玉堂也曾到，尽不妨、拍手溪头坐。风箬笠，月兰舸。
<br>
<br>今朝记是初生我。近小春、黄菊犹葩，早梅将朵。拔宅危巅穷胜践，指点尘寰蚁磨。看涧底、飞泉珠颗。松柏苍苍俱寿相，更千年、雪鹤鸣相和。安期老，举杯贺。
<br>
<br>水龙吟（癸丑江西持宪自寿）
<br>
<br>唱恭初意如何，□来五十三年矣。犁锄颇熟，时书粗解，簪绅聊耳。自信柴愚，真成汲戆，却无刘腻。向高秋初度，同时有菊，淡相对、风霜里。
<br>
<br>最癖登山临水。又何心、蜗名蝇利。俗缘未了，强教肉食，何曾知味。无事微吟，会心微笑，逢场微醉。把日生、只恁安排，领取百十二岁。
<br>
<br>水龙吟（和吴宪韵，且坚郁孤同游之约）
<br>
<br>驿飞稳驾高秋，迎人满目清新景。秋还有色，芙容照水，晨妆对镜。雪卷寒芦，字横过雁，渡浮孤艇。是骚人行处，腔风调月，香满袖、过梅岭。
<br>
<br>断岸烟收人静。雨声干、桐疏枫冷。掀髯独笑，仙翁起舞，卧龙呼醒。近小阳春，为梅也合，迟迟鞭影。更郁孤、一笑追欢，料得坡翁首肯。
<br>
<br>水龙吟（观竞渡）
<br>
<br>碧潭新涨浮花，柳阴稠绿波痕腻。一声雷鼓，半空雪浪，双龙惊起。气压鲸鲵，怒掀鳞鬣，擘开烟水。算战争蛮触，雌雄汉楚，总皆一场如此。
<br>
<br>点额许教借一，得头筹、欢呼震地。翻嗤浮世，要津搀进，奔波逐利。斗了还休，倩渠衔寄，三闾角黍。会风云、快出为霖，可但颔明珠睡。
<br>
<br>水调歌头（题舫斋）
<br>
<br>郭外足幽胜，潮入涨溪流。舫斋小小一叶，老子日遨游。管领白苹红蓼，披戴绿蓑青箬，直钓任沈浮。玉缕饱鲈鲙，雪阵狎沙鸥。
<br>
<br>个中眠，个中坐，个中讴。个中收拾诗料，觞客个中留。休羡乘槎博望，且听洞箫赤壁，乐处是瀛洲。日月汤双桨，天地一虚舟。
<br>
<br>水调歌头（题斗南楼和刘朔斋韵）
<br>
<br>万顷黄湾口，千仞白云头。一亭收拾，便觉炎海豁清秋。潮候朝昏来去，山色雨晴浓淡，天末送双眸。绝域远烟外，高浪舞连艘。
<br>
<br>风景别，胜滕阁，压黄楼。胡床老子，醉挥珠玉落南州。稳驾大鹏八极，叱起仙羊五石，飞佩过丹丘。一笑人间世，机动早惊鸥。
<br>
<br>水调歌头（寿参政徐意一）
<br>
<br>地位到公辅，耆艾过稀年。几人兼此二美，而况是名贤。松柏苍然长健，姜桂老来愈辣，劲气九秋天。鲠鲠撄鳞语，不改铁心坚。
<br>
<br>说武夷，同此月，瑞三仙。公虽居后，瑰奇伟特却光前。续得紫阳脉络，了却西山事业，舟楫济商川。饮对黄花榭，一酌岁三千。
<br>
<br>水调歌头（题登春台）
<br>
<br>野趣在城市，崛起此台高。谁移蓬岛，冯夷夜半策灵鳌。十万人家甃碧，四面峰峦涌翟，远岫拍银涛。插汉竹双塔，簸两叶轻□。
<br>
<br>我乘风，时一到，共嬉遨。江山无复偃蹇，弹压有诗豪。宝剑孤横星动，铁笛一声云裂，寒月冰宫袍。沧海一杯酒，世界眇鸿毛。
<br>
<br>念奴娇（寿王守母）
<br>
<br>瑶池高会，见云香凤背，风柔鹤膝。天遣月卿来拜舞，新拜玺书增秩。有母能贤，生儿如此，总是前身佛。孙曾戏彩，慈颜一笑闲逸。
<br>
<br>曾向浑尺轩中，共评今古，手写王言綍。个里乃翁棠荫在，映得梅仙山碧。人爱黄堂，祝萱堂寿，拍拍欢声溢。明年宣劝，蟠桃火枣庭实。
<br>
<br>念奴娇（宝祐丁已闰四月，偕十友避暑白云寺）
<br>
<br>麦秋时候，薄阴罩炎日，山行乘兴。筇屐追随多胜侣，青佩黄冠方领。坐石谈玄，听泉濯暑，直上千山顶。倚风长啸，籁鸣林谷相应。
<br>
<br>忽涌云气漫空，海吹急雨，觉冰□微冷。洗尽人间名利障，便是蓬莱仙境。半日偷闲，一生清福，岂在荣钟鼎。青灯深夜，陶然独妙清圣。
<br>
<br>瑞鹤仙（甲辰灯夕）
<br>
<br>玉城春不夜。映月璧寒流，烛蕖光射。鳌山海云驾。拥遨头箫鼓，锦旗红亚。东风近也。趁乐岁、良辰多暇。想阳和、早遍南州，暖得柳娇桃冶。
<br>
<br>堪画。纱笼夹道，露重花珠，尘吹兰麝。歌朋舞社。玉梅转，闹蛾耍。且茧占先探，芋郎戏巧，又卜紫姑灯下。听欢声、犹自未归，钿车宝马。
<br>
<br>沁园春（监司元宵招饮不赴）
<br>
<br>才到中年，节物浑闲，赏心顿轻。据随分东风，瓶簪柳雪，应时灯夜，棚缀莲星。自一家春，也三杯酒，巧茧堆香笑语声。
<br>
<br>又何须，听那西楼弦管，南陌箫笙。
<br>
<br>平生。黄卷青灯。肯珠翠奢华八尺檠。欲趁队闲嬉，雕鞍宝马，回头猛忆，破案囊萤。邻曲渔歌，庭除鹤舞，尘外冰轮彻骨清。人闲处，这炯然方寸，一点长明。
<br>
<br>满江红（江西持宪节、登高作）
<br>
<br>薄冷催霜，碧空豁、飞鸿斜度。□九日、御风绝顶，下看尘宇。滕阁芳筵笺笔妙，龙山胜践旌旗驻。料山灵、也要可人游，成佳趣。
<br>
<br>吹帽堕，羞千古。题饧字，非吾侣。却坐间著得，煮茶桑苎。万里寒云迷北斗，望远峰夕照频西顾。且满浮、大白送黄花，剑休舞。
<br>
<br>满江红（和刘朔斋节亭韵）
<br>
<br>人似梅花，峭玉立、岁寒风节。新圃辟、种梅千树，幻成南雪。池碎瀑声荷捧雨，径涵秋影篁筛月。唤石君、错落坐庭前，红尘绝。
<br>
<br>嫌聒耳，琴筝戛。慵著眼，俳优狎。但一觞一咏，放怀开阔。涌地池亭工掩映，擎天柱石觇施设。待枝头、金颗可调羹，休轻折。
<br>
<br>菩萨蛮（别刘朔斋后寄词，时朔斋抵峡山拾遗词至）
<br>
<br>云山叠叠双眸短。梦魂夜趁行人远。千里共襟期。吟风饮月时。
<br>
<br>碧溪穿翠峡。雪意蓬萧飒。安得翅飞来。冲寒同访梅。
<br>
<br>渔家傲
<br>
<br>重著夹罗犹怯冷。隔帘拜祝团圆镜。取片龙涎安古鼎。香阖静。横窗写出梅花影。
<br>
<br>寒鹊颤枝飞不定。回纹刺就更筹永。小玉欣眠呼不醒。霜气紧。丽谯吹动梅花引。
<br>
<br>西江月
<br>
<br>小鹢载池心月，长虹夸水中天。主人情重客留连。便欲乘风寒殿。
<br>
<br>霜竹且传秋信，镜蕖不作春妍。夜凉正好倒金船。朔饮而今再见。
<br>
<br>浣溪沙
<br>
<br>笋玉纤纤拍扇纨。戏拈荷叶起文鸳。水亭初试小龙团。拜月深深频祝愿，花枝低压云偏。倩人解梦语喧喧。
<br>
<br>城头月（和广帅马方山韵赠斗南楼道士青霞梁弥仙）
<br>
<br>工夫作用中宵昼。点化无中有。真气长存，童颜不改，底用呵磨皱。
<br>
<br>一身二五之精媾。积得婴儿就。试问霞翁，三田熟未，还解飞冲否。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【李彭老】
<br>
<br>木兰花慢
<br>
<br>正千门系柳，赐宫烛、散青烟。看秀靥芳唇，涂妆晕色，试尽春妍。田田。满阶榆荚，弄轻阴、浅冷似秋天。随处饧香杏暖，燕飞斜軃秋千。
<br>
<br>朱弦。几换华年。扶浅醉、落花前。记旧时游冶，灯楼倚扇，水院移船。吟边。梦云飞远，有题红、都在薛涛笺。听绝残箫倦笛，夜堂明月窥帘。
<br>
<br>壶中天（登寄闲吟台）
<br>
<br>素飙荡碧，喜云飞寥廓，清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。香深屏翠，桂边满袖风露。
<br>
<br>烟外冷逼玻璃，渔郎歌渺，击空明归去。怨鹤知更莲漏悄，竹里筛金帘户。短发吹寒，闲情吟远，弄影花前舞。明年今夜，玉樽知醉何处。
<br>
<br>高阳台（落梅）
<br>
<br>飘粉杯宽，盛香袖小，青青半掩苔痕。竹里遮寒，谁念灭尽芳云。么凤叫晚吹晴雪，料水空、烟冷西泠。感凋零。残缕遗钿，迤逦成尘。
<br>
<br>东园曾趁花前约，记按筝筹酒，戏挽飞琼。环佩无声，草暗台榭春深。欲倩怨笛传清谱，怕断霞、难返吟魂。转消凝。点点随波，望极江亭。
<br>
<br>法曲献仙音（官圃赋梅，继草窗韵）
<br>
<br>云木槎桠，水荭摇落，瘦影半临清浅。翠羽迷空，粉容羞晓，年华柱弦频换。甚何逊、风流在，相逢共寒晚。
<br>
<br>总依黯。念当时、看花游冶，曾锦缆移舟，宝筝随辇。池苑锁荒凉，嗟事逐、鸿飞天远。香径无人，甚苍藓、黄尘自满。听鸦啼春寂，暗雨萧萧吹怨。
<br>
<br>一萼红（寄弁阳翁）
<br>
<br>过蔷薇。正风暄云淡，春去未多时。古岸停桡，单衣试酒，满眼芳草斜晖。故人老、经年赋别，灯晕里、相对夜何其。泛剡清愁，买花芳事，一卷新诗。流水孤帆渐远，想家山猿鹤，喜见重归。北阜寻幽，青津问钓，多情杨柳依依。最难忘、吟边旧雨，数菖蒲、花老是来期。几夕相思梦蝶，飞绕苹溪。
<br>
<br>高阳台（寄题荪壁山房）
<br>
<br>石笋埋云，风篁啸晚，翠微高处幽居。缥简云签，人间一点尘无。绿深门户啼鹃外，看堆床、宝晋图书。仅萧闲，浴砚临池，滴露研朱。
<br>
<br>旧时曾写桃花扇，弄霏香秀笔，春满西湖。松菊依然，柴桑自爱吾庐。冰弦玉柱风流在，更秋兰、香染衣裾。照窗明，小字珠玑，重见欧虞。
<br>
<br>探芳讯（湖上春游，继草窗韵）
<br>
<br>对芳昼。甚怕冷添衣，伤春疏酒。正绯桃如火，相看自依旧。闲帘深掩梨花雨，谁问东阳瘦。几多时，涨绿莺枝，堕红鸳甃。
<br>
<br>堤上宝鞍骤。记草色薰晴，波光摇岫。苏小门前，题字尚存否。繁华短梦随流水，空有诗千首。更休言，张绪风流似柳。
<br>
<br>祝英台近
<br>
<br>杏花初，梅花过，时节又春半。帘影飞梭，轻阴小庭院。旧时月底秋千，吟香醉玉，曾细听、歌珠一串。
<br>
<br>忍重见。描金小字题情，生绡合欢扇。老了刘郎，天远玉箫伴。几番莺外斜阳，阑干倚遍，恨杨柳、遮愁不断。
<br>
<br>踏莎行（题草窗十拟后）
<br>
<br>紫曲迷香，绿窗梦月。芳心如对春风说。蛮笺象管写新声，几番曾试琼壶觖。
<br>
<br>庾信书愁，江淹赋别。桃花红雨梨花雪。周郎先自足风流，何须更拟秦箫咽。
<br>
<br>浪淘沙
<br>
<br>泼火雨初晴。草色青青。傍檐垂柳卖春饧。画舫载花花解语，绾燕吟鸾。
<br>
<br>箫鼓入西泠。一片轻阴。钿车罗盖竞归城。别有水窗人唤酒，弦月初生。
<br>
<br>四字令
<br>
<br>兰汤晚凉。鸾钗半妆。红巾腻雪初香。擘莲房赌双。
<br>
<br>罗纨素榼。冰壶露床。月移花影西厢。数流萤过墙。
<br>
<br>生查子
<br>
<br>罗襦隐绣茸，玉合消红豆。深院落梅钿，寒峭收灯后。心事卜金钱，月上鹅黄柳。拜了夜香休，翠被听春漏。
<br>
<br>壶中天
<br>
<br>水西云北，记前回同载，高阳伴侣。一色荷花香十里，偷把秋期频数。脆管排云，轻桡喷雪，不信催诗雨。碧筒呼酒，秀笺题遍新句。
<br>
<br>谁念病损文园，岁华摇落，事与孤鸿去。露井邀凉吹短发，梦入苹洲菱浦。暗草飞萤，乔枝翻鹊，看月山中住。一声清唱，醉乡知有仙路。
<br>
<br>木兰花慢（送客）
<br>
<br>折秦淮露柳，带明月、倚归船。看佩玉纫兰，囊诗贮锦，江满吴天。吟边。唤回梦蝶，想故山、薇长已多年。草得梅花赋了，棹歌远和离舷。
<br>
<br>风弦。尽入吟篇。伤倦客、对秋莲。过旧经行处，渔乡水驿，一路闻蝉。留连。漫听燕语，便江湖、夜语隔灯前。潮返浔阳暗水，雁来好寄瑶笺。
<br>
<br>祝英台近
<br>
<br>载轻寒、低鸣橹。十里杏花雨。露草迷烟，萦绿过前浦。青青陌上垂杨，绾丝摇佩，渐遮断、旧曾吟处。
<br>
<br>听莺语。吹笙人远天长，谁翻水西谱。浅黛凝愁，远岫带眉妩。画阑闲倚多时，不成春醉，趁几点、白鸥归去。
<br>
<br>清平乐
<br>
<br>合欢扇子。扑蝶花阴里。半醉海棠扶不起。淡日秋千闲倚。宝筝弹向谁听。一春能几番晴。帐底柳绵吹满，不教好梦分明。
<br>
<br>章台月
<br>
<br>露轻风细。中庭夜色凉如水。荷香柳影成秋意。萤冷无光，凉入树声碎。玉箫金缕西楼醉。长吟短舞花阴地。素娥应笑人憔悴。漏歇帘空，低照半床睡。
<br>
<br>青玉案
<br>
<br>楚峰十二阳台路。算只有、飞红去。玉合香囊曾暗度。榴裙翻酒，杏帘吹粉，不识愁来处。
<br>
<br>燕忙莺懒青春暮。蕙带空留断肠句。草色天涯情几许。荼蘼开尽，旧家池馆，门掩风和雨。
<br>
<br>浣溪沙（题《草窗词》）
<br>
<br>玉雪庭心夜色空。移花小槛斗春红。轻衫短帽醉歌重。彩扇旧题烟雨外，玉箫新谱燕莺中。阑干到处是春风。
<br>
<br>天香（宛委山房拟赋龙涎香）
<br>
<br>捣麝成尘，薰薇注露，风酣百和花气。品重云头，叶翻蕉样，共说内家新制。波浮海沫，谁唤觉、鲛人春睡。清润俱饶片脑，芬馡半是沈水。
<br>
<br>相逢酒边花外。火初温、翠炉烟细。不似宝珠金缕，领巾红坠。荀令如今憔悴。消未尽、当时爱香意。烬暖灯寒，秋声素被。
<br>
<br>摸鱼子（紫云山房拟赋莼）
<br>
<br>过垂虹、四桥飞雨，沙痕初涨春水。腥波十里吴歈远，绿蔓半萦船尾。连复碎。爱滑卷青绡，香袅冰丝细。山人隽味。笑杜老无情，香羹碧涧，空只赋芹美。
<br>
<br>归期早，谁似季鹰高致。鲈鱼相伴菰米。红尘如海丘园梦，一叶又秋风起。湘湖外。看采撷、芳条际晓随鱼市。旧游温记。但望里江南，秦鬟贺镜，渺渺隔烟翠。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【李莱老】
<br>
<br>惜红衣（寄弁阳翁）
<br>
<br>笛送西泠，帆过杜曲。昼阴芳绿。门巷清风，还寻故人屋。
<br>
<br>苍华发冷，笑瘦影、相看如竹。幽谷。烟树晚莺，诉经年愁独。
<br>
<br>残阳古木。书画归船，匆匆又南北。苹洲鸥鹭素熟。旧盟续。甚日浩歌招隐，听雨弁阳同宿。料重来时候，香荡几湾红玉。
<br>
<br>青玉案（题《草窗词》卷）
<br>
<br>吟情老尽江南句。几千万、垂丝缕。花冷絮飞寒食路。渔烟鸥雨，燕昏莺晓，总入昭华谱。
<br>
<br>红衣妆靓凉生渚。环碧斜阳旧时树。拈叶分题觞咏处。荀香犹在，庾愁何许，云冷西湖赋。
<br>
<br>扬州慢（琼花次韵）
<br>
<br>玉倚风轻，粉凝冰薄，土花祠冷无人。听吹箫月底，传暮草金城。笑红紫、纷纷成雨，溯空如蝶，恐堕珠尘。叹而今、杜郎还见，应赋悲春。
<br>
<br>佩环何许，纵无情、莺燕犹惊。怅朱槛香消，绿屏梦渺，肠断瑶琼。九曲迷楼依旧，沈沈夜、想觅行云。但荒烟幽翠，东风吹作秋声。
<br>
<br>谒金门
<br>
<br>春意态。闲却远山横黛。香径莓苔嗟粉坏。凤靴双斗彩。折得花枝懒戴。犹恋鸳鸯飞盖。旧恨新愁都只在。东风吹柳带。
<br>
<br>浪淘沙
<br>
<br>榆火换新烟。翠柳朱檐。东风吹得落花颠。帘影翠梭悬绣带，人倚秋千。
<br>
<br>犹忆十年前。西子湖边。斜阳吹入画楼船。归醉夜堂歌舞月，拚却春眠。
<br>
<br>生查子
<br>
<br>妾情歌柳枝，郎意怜桃叶。罗带绾同心，谁信愁千结。
<br>
<br>楼上数残更，马上看新月。绣被怨春寒，怕学鸳鸯叠。
<br>
<br>高阳台（落梅）
<br>
<br>门掩香残，屏摇梦冷，珠钿糁缀芳尘。临水搴花，流来疑是行云。藓梢空挂凄凉月，想鹤归、犹怨黄昏。黯消凝。人老天涯，雁影沈沈。
<br>
<br>断肠不在听横笛，在江皋解佩，翳玉飞琼。烟湿荒村，背春无限愁深。迎风点点飘寒粉，怅秋娘、燕袖啼痕。更关情。青子悬枝，绿树成阴。
<br>
<br>木兰花慢（寄题荪壁山房）
<br>
<br>向烟霞堆里，著吟屋、最高层。望海日翻红，林霏散白，猿鸟幽深。双岑。倚天翠湿，看浮云、收尽雨还晴。晓色千松逗冷，照人眼底长青。
<br>
<br>闲情。玉尘风生。摹茧字，校鹅经。爱静翻缃帙，芸台棐几，荷制兰樱。分明。晋人旧隐，掩岩扉、月午籁沈沈。三十六梯树杪，溯空遥想登临。
<br>
<br>清平乐
<br>
<br>绿窗初晓。枕上闻啼鸟。不恨王孙归不早。只恨天涯芳草。锦书红泪千行。一春无限思量。折得垂杨寄与，丝丝都是愁肠。
<br>
<br>台城路（寄弁阳翁）
<br>
<br>半空河影流云碎，亭皋嫩凉收雨。井叶还惊，江莲乱落，弦月初生商素。堂深几许。渐爽入云帱，翠绡千缕。纨扇恩疏，晚萤光冷照窗户。
<br>
<br>文园憔悴顿老，又西风暗换，丝鬓无数。灯外残砧，琴边瘦枕，一一情伤迟暮。故人倦旅。料渭水长安，感时吟苦。正自多愁，砌蛩终夜语。
<br>
<br>浪淘沙
<br>
<br>宝押绣帘斜。莺燕谁家。银筝初试合琵琶。柳色春罗裁袖小，双戴桃花。芳草满天涯。流水韶华。晚风杨柳绿交加。闲倚阑干无藉在，数尽归鸦。
<br>
<br>杏花天
<br>
<br>年时中酒风流病。正雨暗、蘼芜深径。人家寒食烟初禁。狼藉梨花雪影。
<br>
<br>西湖梦、红沈翠冷。记舞板、歌裙厮趁。斜阳苦与黄昏近。生怕书船归尽。
<br>
<br>小重山
<br>
<br>画檐簪柳碧如城。一帘几雨里，近清明。吹箫门巷冷无声。梨花月，今夜负中庭。
<br>
<br>远岫敛修颦。春愁吟入谱，付莺莺。红尘没马翠埋轮。西泠曲，欢梦絮飘零。
<br>
<br>倦寻芳
<br>
<br>缭墙黏藓，糁径飞梅，春绪无赖。绣压垂帘，骨有许多寒在。宝幄香消龙麝饼，钿车尘冷鸳鸯带。想西园，被一程风雨，群芳都碍。
<br>
<br>逗晓色、莺啼人起，倦倚银屏，愁沁眉黛。待拚千金，却恨好晴难买。翠苑欢游孤解佩。青门佳约妨挑菜。柳初黄，罩池塘、万丝愁霭。
<br>
<br>点绛唇
<br>
<br>绿染春波，袖罗金缕双鸂鶒。小桃匀碧。香衬蝉云湿。舞带歌钿，闲傍秋千立。情何极。燕莺尘迹。芳草斜阳笛。
<br>
<br>西江月（海棠）
<br>
<br>绿染晓云冉冉，红酣清雾冥冥。银簪悬烛锦官城。困倚墙头半影。
<br>
<br>雨后遍饶艳冶，燕来同作清明。更深犹唤玉靴笙。不管西池露冷。
<br>
<br>清平乐（题《草窗词》）
<br>
<br>日寒风细。庭馆浮花气。白发潘郎吟欲醉。绿暗蘼芜千里。西园南浦东城。一春多少闲情。日暮采苹歌远，梦回唤得愁生。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卫宗武】
<br>
<br>水调歌头（自适）
<br>
<br>风雨卷春去，绿紫总无余。窈窕一川芳渚，软草接新蒲。杨柳垂垂飘絮，桑柘阴阴成幄，殷绿正棻敷。迁木莺呼友，营垒燕将雏。
<br>
<br>金蕉举，珠樱累，豆梅腴。寿乡歌舞，樽前暂得皱眉舒。往事南柯印绶，晚岁北山杖屦，寂寞笑今吾。幸作耆年侣，写入洛英图。
<br>
<br>摸鱼儿（咏小园晚春）
<br>
<br>小林峦、一年芳事，乱红还又飞雨。生香冉冉花阴转，云擘满空晴絮。游宴处。看乐意相关，庭下胎仙舞。歌声缓度。任圆玉敲寒，飞觞传晓，未许放春去。
<br>
<br>闲中趣。明月清风当户。莘莘容屋陈俎。翦裁妙语频赓唱，巧胜郢斤般斧。心自许。拚凋景颓龄，为莺俦燕侣。同盟会取。共花下小车，竹间三径，长作老宾主。
<br>
<br>前调（叠前韵）
<br>
<br>见春来、又将春尽，狂风那更痴雨。一番芳径催人老，回首绿杨飘絮。欢会处。有小小池亭，止欠妙歌舞。光阴梭度。对草木幽姿，候禽雅奏，客至未应去。
<br>
<br>十年里，冷落翟公庭户。朋来草草樽俎。投闲赢得浮生乐，肯羡油幢绣斧。春几许。任洛谱名葩，留宴耆英侣。浮荣竞取。纵带玉围腰，印金系肘，争似莺花主。
<br>
<br>木兰花慢（和野渡赋菊）
<br>
<br>聚林园芳景，尽输韩圃陶篱。任雨虐风饕，露凝霜压，丛木离披。正色幽香不减，与冬兰、并秀结心知。天赋花中名节，不教桃李同时。
<br>
<br>清奇。秋后尤宜。浮卉尽、尚芬菲。称处士庭除，先生简册，声续吾伊。便好竹间松下，擅晚芳、长伴岁寒姿。懊恨携樽已晚，明年来把花枝。
<br>
<br>酹江月（山中霜寒有作）
<br>
<br>露华凝聚，夜更长、寒压一床衾重。局缩龟藏灯幌悄，明灭银钅工欲冻。鼻观流珠，肌纹浮粟，欹枕难成梦。明蟾交映，一窗清影梅弄。
<br>
<br>晓见黄陨丹空，但琼华点缀，万悄森耸。橘柚香来分好景，书后尽堪题送。青女呈工，玉妃传信，渐六霙飞动。瑞花盈尽，看看叠嶂银涌。
<br>
<br>前调（和友人催雪）
<br>
<br>暮云凝冻，耸玉楼、捻断冰髯知几。今岁天公慳破白，未放六霙呈瑞。瘗马发祥，妖麋应祷，终解从人意。腊前三白，瑶光一瞬千里。
<br>
<br>便好翦刻漫空，落花飞絮，滚滚随风起。莫待东皇催整驾，点点消成春水。巧思裁云，新词胜雪，引动眉间喜。欺梅压竹，看看还助吟醉。
<br>
<br>满江红（寓古杭和南塘咏欲雪词）
<br>
<br>屑玉飞霙，正堪称、冯夷展布。空几度、痴云凝聚，狂风掀舞。点点抛扬珠作霰，纤纤断续丝垂雨。借银河、翦刻六花飘，天应许。
<br>
<br>水漠漠，斜桥渡。烟淡淡，长亭路。望寒莎衰草，总成愁绪。坡老新堤须好在，逋仙孤屿犹堪去。共寻梅、止欠雪双清，烦青女。
<br>
<br>前调（寿野渡）
<br>
<br>弧矢开祥，喜从此、旬兼九日。新岁改、椒盘献颂，齐头七十。渐入唐人诸老画，可追洛社耆英集。有陶潜、三径健吟哦，贫而适。
<br>
<br>摘仙桂，探蟾窟。敛洪藻，归麟笔。总古先传记，讥评得失。不朽芬芳垂简册，浮荣土苴轻簪笏。看年如、卫武粲成章，诗传抑。
<br>
<br>天仙子（前题）
<br>
<br>搭宅亭园虽不大。花木成阴难论价。豪端点缀有珠玑，竹一带。梅一派。明月清风何用买。
<br>
<br>子子孙孙纡寿彩。家庆成图和蔼蔼。更添三岁古来稀，酒满斝。诗满架。直到耆颐年未艾。
<br>
<br>水龙吟（和野渡生朝）
<br>
<br>桑蓬扫尽闲愁，未应人比梅花瘦。眉峰顿展，恰如云卷，北山□九。萦锦绣肠，袖丝纶手，骎骎希有。□□□博取，巍科□□，儒冠于我何负。
<br>
<br>初度年来年去，喜称觞、腊前还又。安时委命，金鱼玉带，傥来斯受。傍屋园林，抚松对竹，共朋三寿。且逍遥、安乐窝中，岁岁进、长生酒。
<br>
<br>金缕曲（寿南塘八月生朝）
<br>
<br>强半秋澄穆。半月弦、南极躔高，寿星明煜。今岁户庭殊旧岁，洗尽闲愁千斛。沸春夏、欢声相续。兰已种成香满砌，更蕣华、得偶颜如玉。双捧劝，寿齐祝。
<br>
<br>郗枝芳映庄椿绿。觉这番、初度称觞，桂增芬馥。生子生孙从此始，剩有人传祖笏。看八座、青毡须复。两两闺中俱秀质，待了平、婚嫁人人足。碧桃下，跨青鹿。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【柴望】
<br>
<br>摸鱼儿（丙午归田，严滩褚孺奇席上赋）
<br>
<br>问长江、几分秋色，三分浑在烟雨。何人折尽丝丝柳，此日送君南浦。帆且驻。试说著、羊裘钓雪今何许。鱼虾自舞。但一舸芦花，数声霜笛，鸥鹭自来去。
<br>
<br>年年事，流水朝朝暮暮。天涯长叹飘聚。衾寒不转钧天梦，楼外谁歌白纻。君莫诉。君试按、秦筝未必如钟吕。乡心最苦。
<br>
<br>算只有娟娟，马头皓月，今夜照归路。
<br>
<br>齐天乐（戊申百五王野处酌别）
<br>
<br>青青杨柳丝丝雨，他乡又逢寒食。几度刘郎，当年曼倩，迢递水村烟驿。寻踪访迹。正马上相逢，杏花狼藉。惟有沙边，旧时鸥鹭似相识。
<br>
<br>天涯流浪最久，十年何所事，幽愫历历。换字鹅归，看梅鹤去，回首征衫泪渍。新欢旧忆。笑客处如归，归处如客。独倚危阑，乱山无数碧。
<br>
<br>祝英台（丁巳晚春访杨西村，湖上怀旧）
<br>
<br>小船儿，双去橹。红湿海棠雨。燕子归时，芳草暗南浦。自从翠袖香消，明榼声断，怕回首、旧寻芳处。
<br>
<br>向谁语。可怜金屋无人，冷落凤箫谱。翠入菱花，蛾眉为谁妩。断肠明月天涯，春风海角，恨不做、杨花飞去。
<br>
<br>阳关三叠（庚戌送何师可之维扬）
<br>
<br>西风吹鬓，残发早星星。叹故国斜阳，断桥流水，荣悴本无凭。但朝朝、才雨又晴。人生飘聚等浮萍。谁知桃叶，千古是离情。
<br>
<br>正无奈、黯黯离情。渡头烟暝，愁杀渡江人。伤情处，送君且待江头月，人共月、千里难并。笳鼓发，戍云平。此夜思君，肠断不禁。仅思君送君。立尽江头月，奈此去、君出阳关，纵有明月，无酒酌故人。奈此去、君出阳关，明朝无故人。
<br>
<br>摸鱼儿（宝祐甲寅春赋）
<br>
<br>这情怀、怎生消遣。思量只是凄怨。一春长为花和柳，风雨又还零乱。君试看。便杜牧风流，也则肠先断。更深漏短。更听得杜宇，一声声切，流水画桥畔。
<br>
<br>人间世，本只阴晴易换。斜阳衰草何限。悲欢毕竟年年事，千古漫嗟修短。无处问。是闲倚帘栊，尽日厌厌闷。浮名尽懒。但笑拍阑干，连呼大白，心事付归燕。
<br>
<br>念奴娇（丙辰寄钱若洲）
<br>
<br>匆匆别去，算别来、又是几番春暮。酒债不偿还似可，负了若干吟句。渭北春天，江南夜雨，总是伤情处。黯然消歇，绿杨一阵莺语。
<br>
<br>空记十载嬉游，如今蓦地，两处成离阻。从是相逢天涯路，难觅年时欢侣。寄语东君，岁华不驻，谁为留春住。小楼昨夜，东风依旧飞絮。
<br>
<br>摸鱼儿（景定庚申会使君陈碧栖）
<br>
<br>便无他、杜鹃催去，匆匆春事能几。看来不见春归路，飞絮又随流水。留也是。怎禁得、东风红紫还飘坠。天涯万里。怅燕子人家，沈沈夜雨，添得断肠泪。
<br>
<br>嬉游事。早觉相如倦矣。谢娘庭院犹记。闲情已付孤鸿去，依旧被莺呼起。谁料理。正乍暖还寒，未是晴天气。无言自倚。想旧日桃花，而今人面，都是梦儿里。
<br>
<br>满江红（别沧洲赵茂仲）
<br>
<br>载酒何人，登临处、沧洲空阔。凭阑外、晴杨两岸，晚烟泼□。水鸟不知梁燕去，溪山半属冬青阁。有小舟、隐约载歌姝，调新曲。
<br>
<br>留与去，如何得。风又雨，催行色。共白苹红蓼，好生飘泊。别后三年重会面，人生几度三年别。正乡心、客梦两绸缪，城头角。
<br>
<br>贺新郎
<br>
<br>满酌西湖酒。觉湖山、依然未老，游人如旧。数过清明才六日，欲暖未晴时候。正画舫、春明波透。记得名园曾驻马，锦鞍鞯、浅映堤桥柳。寻胜赏，重回首。
<br>
<br>不妨旋摘枝头有。喜青青、垂丸带子，脆圆如豆。想是和羹消息近，报与醉翁太守。道玉铉、有人启奏。红药当阶明似锦，觉娇莺、无燕皆称寿。唱此曲，付红袖。
<br>
<br>念奴娇（山河）
<br>
<br>登高回首，叹山河国破，于今何有。台上金仙空已去，零落逋梅苏柳。双塔飞云，六桥流水，风景还依旧。凤笙龙管，何人肠断重奏。
<br>
<br>闻道凝碧池边，宫槐叶落，舞马衔杯酒。旧恨春风吹不断，新恨重重还又。燕子楼高，乐昌镜远，人比花枝瘦。伤情万感。暗沾啼血襟袖。
<br>
<br>念奴娇
<br>
<br>春来多困，正日移帘影，银屏深闭。唤梦幽禽烟柳外，惊断巫山十二。宿酒初醒，新愁半解，恼得成憔悴。逢松云鬓，不忺鸾镜梳洗。
<br>
<br>门外满地香风，残梅零乱，玉糁苍苔碎。乍暖乍寒浑莫拟，欲试罗衣犹未。斗草雕阑，买花深院，做踏青天气。晴鸠鸣处，一池昨夜春水。
<br>
<br>桂枝香
<br>
<br>今宵月色。叹暗水流花，年事非昨。潇洒江南似画，舞枫飘柞。谁家又唱江南曲，一番听、一番离索。孤鸿飞去，残霞落尽，怨深难托。
<br>
<br>又肠断、丁香画雀。记牡丹时候，归燕帘幕。梦里襄王，想念王孙飘泊。如今雪上萧萧鬓，更相思、连夜花发。柘枝犹在，春风那似，旧时宋玉。
<br>
<br>齐天乐
<br>
<br>凄凄杨柳潇潇雨，悄窗怎禁滴沥。思里传螀，愁边落雁，多少东吴山色。知他恨极。料为我窗前，强鸣刀尺。竟日西风，那堪无寐更邻笛。
<br>
<br>黄花开遍未也，花开应笑我，年少难觅。灞上长安，河边渭水，都把韶华暗掷。何人碎璧。尚衰草连天，暮烟凝碧。怕说相思，撼枫喧夜寂。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
