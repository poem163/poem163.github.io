<HTML>
<HEAD>
<TITLE>全宋词 卷109 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷109</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷109</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-08&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6385"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷109')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷109]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【袁□】
<br>
<br>撒金钱
<br>
<br>频瞻礼。喜升平、又逢元宵佳致。鳌山高耸翠。对端门、珠玑交制。似嫦娥降仙宫，乍临凡世。
<br>
<br>恩露匀施，凭御栏、圣颜垂视。撒金钱，乱抛坠。万姓推抢没理会。告官里。这失仪、且与免罪。
<br>
<br>传言玉女
<br>
<br>眉黛轻分，惯学玉真梳掠。艳容可画，那精神怎貌。鲛绡映玉，钿带双穿缨络。歌音清丽，舞腰柔弱。
<br>
<br>宴罢瑶池，御风跨皓鹤。凤凰台上，有萧郎共约。一面笑开，向月斜褰珠箔。东园无限，好花羞落。
<br>
<br>
<br>
<br>
<br>
<br>
<br>
<br>【连仲宣】
<br>
<br>念奴娇
<br>
<br>暗黄着柳，渐寒威收敛，日和风细。□□端门初锡宴，郁郁葱葱佳气。太一行春，春藜照夜，夜色明如水。鳌山彩结，恍然移在平地。
<br>
<br>曲盖初展湘罗，玉皇香案，近雕阑十二。夹道红帘齐卷上，两行绝新珠翠。清跸声乾，传柑宴罢，闪闪星球坠。下楼归去，觚棱月衔龙尾。
<br>
<br>
<br>
<br>
<br>
<br>
<br>
<br>
<br>【幼卿】
<br>
<br>浪淘沙（并序）
<br>
<br>幼卿少与表兄同研席，雅有文字之好。未笄，兄欲缔姻。父兄以兄未禄，难其请，遂适武弁。明年，兄登甲科，职教洮房，而良人统兵陕右，相与邂逅于此。兄鞭马略不相顾，岂前憾未平耶。因作浪淘沙以寄情云。
<br>
<br>目送楚云空。前事无踪。谩留遗恨锁眉峰。自是荷花开较晚，孤负东风。
<br>
<br>客馆叹飘蓬。聚散匆匆。扬鞭那忍骤花骢。望断斜阳人不见，满袖啼红。
<br>
<br>
<br>
<br>
<br>
<br>
<br>
<br>
<br>【蒋氏女】
<br>
<br>减字木兰花（题雄州驿）
<br>
<br>朝云横度。辘辘车声如水去。白草黄沙。月照孤村三两家。飞鸿过也。万结愁肠无昼夜。渐近燕山。回首乡关归路难。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【蔡楠】
<br>
<br>鹧鸪天
<br>
<br>病酒厌厌与睡宜。珠帘罗幕卷银泥。风来绿树花含笑，恨入西楼月敛眉。
<br>
<br>惊瘦尽，怨归迟。休将桐叶更题诗。不知桥下无情水，流到天涯是几时。
<br>
<br>念奴娇（寄仙岩辛承旨）
<br>
<br>碧梧转影，正露冷天高，凉生襟袖。此夕清辉，谁信道、夜色居然如画。玉斧重修，宝奁初启，万里寒光透。将军高会，翠鬟争劝尊酒。
<br>
<br>遥想地近仙丘，碧山高处，引手攀星斗。醉嘱姮娥，惟但愿、月与佳人长久。罗覆银鞍，雨抛金甲，赢得诗千首。掀髯一笑，此怀人解知否。
<br>
<br>满庭芳
<br>
<br>（寓向仲德宿云轩几两月归南艳、道中寄）
<br>
<br>手染橙芗，杯摇烛影，夜阑人意醺酣。故人惜别，却酒更清谈。只合相从老矣，知何事、还着征衫。流年晚，长途匹马，奔走亦何堪。
<br>
<br>江潭。摇落后，云嘘绝壁，雪舞空岩。念行人归鬓，今已毵毵。往事真成梦里，十年恨、江北江南。休凝伫，霜风卷地，寒日又西衔。
<br>
<br>摊破诉衷情（寄友）
<br>
<br>夕阳低户水当楼。风烟惨淡秋。乱云飞尽碧山留。寒沙卧海鸥。浑似画，只供愁。相看空泪流。故人如欲问安不。病来今白头。
<br>
<br>摊破诉衷情（和）
<br>
<br>栏干十二绕层楼。珠帘卷素秋。当年尊酒屡迟留。识公惟白鸥。
<br>
<br>才得趣，又成愁。情钟我辈流。买山同隐肯来不。遥怜笑点头。
<br>
<br>凤栖梧（寄贺司户）
<br>
<br>狂滥生涯今几许。敕赐湖天，万顷烟波主。约我小舟同老去。要前一叶风掀舞。
<br>
<br>邂逅同寻溪上路。淡墨题诗，正在云深处。别后作书频寄语。无忘林下萧萧雨。
<br>
<br>
<br>
<br>
<br>
<br>
<br>
<br>
<br>
<br>
<br>【李久善】
<br>
<br>念奴娇
<br>
<br>东君试手，向南枝着意，争先时节。纵有丹青谁便忍，轻点肌肤冰雪。色借琼瑰，香分兰麝，元自标孤洁。冲寒独秀，误他多少蜂蝶。
<br>
<br>缟练不染淄尘，算来□合是，广寒宫阙。未问阳和先占取，前村一溪风月。留取清芬，主张真态，驿使休轻折。梢头青子，异时风味甚别。
<br>
<br>
<br>
<br>
<br>
<br>
<br>
<br>
<br>
<br>【宝月】
<br>
<br>蓦山溪
<br>
<br>清江平淡，疏雨和烟染。春在广寒宫，付江梅、先开素艳。年年第一，相见越溪东，云体态，雪精神，不把年华占。
<br>
<br>山亭水榭，别恨多销黯。又是主人来，更不辜、香心一点。题诗才思，清似玉壶冰，轻回顾，落尊前，桃杏声华减。
<br>
<br>鹊踏枝
<br>
<br>斜日平山寒已薄。雪过松梢，犹有残英落。晚色际天天似幕。一尊先与东风约。
<br>
<br>邀得红梅同宴乐。酒面融春，春满纤纤萼。客意为伊浑忘却。归船且傍花阴泊。
<br>
<br>点绛唇（题雪中梅）
<br>
<br>春遇瑶池，长空飞下残英片。素光围练。寒透笙歌院。莫把寿阳，妆信传书箭。掩香面。汉宫寻遍。月里还相见。
<br>
<br>柳梢青
<br>
<br>脉脉春心，情人渐远，难托离愁。雨后寒轻，风前香软，春在梨花。
<br>
<br>行人倚棹天涯。酒醒处、残阳乱鸦。门外秋千，墙头红粉，深院谁家。
<br>
<br>惜双双
<br>
<br>庚岭香前亲写得。子细看、粉匀无迹。月殿休寻觅。姑射人来，知是曾相识。
<br>
<br>不要青春闲用力。也会寄、江南信息。着意应难摘。留与梨花，比并真颜色。
<br>
<br>洞仙歌
<br>
<br>广寒晓驾，姑射寻仙侣。偷被霜华送将去。过越岭、栖息南枝，匀妆面、凝酥轻聚。爱横管孤度陇头声，尽拼得幽香，为君分付。
<br>
<br>水亭山驿，衰草斜阳，无限行人断肠处。尽为我、留得多情，何须待、春风相顾。任倒断深思向梨花，也无奈，寒食几番春雨。
<br>
<br>
<br>
<br>
<br>
<br>
<br>
<br>
<br>
<br>【苏仲及】
<br>
<br>念奴娇
<br>
<br>问梅何事，对岩东微笑，暗中轻馥。韵绝姿高直下视，红紫端如童仆。绕树千回，临风三嗅，待与论心曲。何人还解，为伊特地青目。
<br>
<br>潇洒些个精神，谁怜孤瘦，正无语幽独。不许春知应自负，一生风月心足。傲雪难陪，欺霜无伴，耿耿横修竹。纷纷桃李，□□□□□□。
<br>
<br>
<br>
<br>
<br>
<br>
<br>
<br>
<br>
<br>
<br>【赵耆孙】
<br>
<br>远朝归
<br>
<br>金谷先春，见乍开江梅，晶明玉腻。珠帘院落，人静雨疏烟细。横斜带月，又别是、一般风味。金尊里。任遗英乱点，残粉低坠。
<br>
<br>惆怅杜陇当年，念水远天长，故人难寄。山城倦眼，无绪更看桃李。当时醉魄，算依旧、裴回花底。斜阳外。谩回首、画楼十二。
<br>
<br>
<br>
<br>
<br>
<br>
<br>
<br>
<br>
<br>【费时举】
<br>
<br>蓦山溪（蜡梅）
<br>
<br>黄苞初绽，谁向江头寄。天赋与清香，笑红颜、呈妖逞媚。低垂花面，不与众争妍，春尚未。先群卉。独禀中央气。何须施巧，点缀芳丛里。只恐暗寻香，误峰儿、归来故垒。玉纤攀处，金钏色相宜，朔风寒，空雪坠。痛赏休辞醉。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【刘均国】
<br>
<br>梅花引
<br>
<br>千里月，千山雪。梅花正落寒时节。一枝昂。一枝藏。清香冷艳、天赋与孤光。孤光似被珠帘隔。风度烟遮好颜色。粉垂垂。玉累累。先春挺秀，不管百花知。
<br>
<br>似霜结。与霜别。莫使幽人容易折。短墙边。矮窗前。横斜峭影，重叠斗婵娟。黄昏惯听楼头角。只恐听时零乱落。醉来看。醒来看萦绊丽人，潇洒倚阑干。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【权无染】
<br>
<br>凤凰台忆吹箫
<br>
<br>水国云乡，冰魂雪魄，朝来新领春还。便未怕、天暄峰蝶，笛转羌蛮。一树垂云似画，香暗暗、白浅红班。东风外，清新雪月，潇洒溪山。
<br>
<br>应是飞琼弄玉，天不管、年年谪向人间。占芳事，铅华一洗，红叶俱残。多少烟愁雨恨，空脉脉、意远情闲。无人见，翠袖倚竹天寒。
<br>
<br>乌夜啼
<br>
<br>洗净铅华污，玉颜自发轻红。无言雪月黄昏后，别是个丰容。
<br>
<br>骨瘦难禁消瘦，香寒不并芳秾。与君高却看花眼，红紫谩春风。
<br>
<br>南歌子
<br>
<br>照水金莲小，披风宝麝浮。雪中开占百花头。一味潇潇洒洒、自风流。
<br>
<br>病态含春瘦，芳魂傍月愁。轻烟微雨更清幽。遮莫姚黄相并、也应羞。
<br>
<br>南歌子
<br>
<br>一点檀心紫，千重粉翅光。蔷薇水浸淡鹅黄。别是一般风韵、断人肠。
<br>
<br>有艳难欺雪，无花可比香。寻思无计与幽芳。除是玉人清瘦、道家妆。
<br>
<br>孤馆深沉
<br>
<br>琼英雪艳岭梅芳。天付与情香。向腊后春前，解压万花，先占东阳。
<br>
<br>拟待折、一枝相赠，奈水远天长。对妆面、忍听羌笛，又还空断人肠。
<br>
<br>
<br>
<br>
<br>
<br>
<br>
<br>
<br>
<br>
<br>【南山居士】
<br>
<br>永遇乐（梅赠客）
<br>
<br>满眼寒姿，桂蟾匀素，霜女同莹。野屋喷香，池波弄影，仿佛鸾窥镜。一枝堪寄，天涯远信，惆怅塞鸿难倩。这情怀、厌厌怎向，无人伴我孤另。
<br>
<br>风凄露冷。仙郎此夜，若许枕衾相并。解吐芳心，绸缪共约，学取双交颈。好天难遇，从今一去，荏苒后期无定。把柔肠、千萦万断，为伊薄幸。
<br>
<br>永遇乐（客答梅）
<br>
<br>玉骨冰肌，野墙山径，烟雨萧索。公子豪华，贪红恋紫，谁分怜孤萼。想应窥见，潘毛相似，故把素怀相托。岂知人、年来闷损，被名利拘缚。
<br>
<br>当歌对酒，如痴如梦，欲笑啼痕先落。二十年前，欢娱一醉，不忍思量着。衾寒枕冷，不教孤另，不是自家情薄。枉将心、千尤万殢，算应殢著。
<br>
<br>
<br>
<br>
<br>
<br>
<br>
<br> 
<br>
<br>【郭仲宣】
<br>
<br>江神子
<br>
<br>腊寒犹重见年芳。为花忙。倚粹编卷七改雕墙。准拟巡檐，一笑但清狂。冷蕊疏枝浑不奈，凭折取，泛清觞。
<br>
<br>扬州春梦两微茫。记娥妆。耿冰肠。春信全通，何用玉奁香。谁见月斜人去后，疏影乱，蘸寒塘。
<br>
<br>
<br>
<br>
<br>
<br>
<br>
<br>
<br> 
<br>
<br>【邵叔齐】
<br>
<br>连理枝
<br>
<br>淡泊疏篱隔。寂寞官桥侧。绿萼青枝风尘外，别是一般姿质。念天涯、憔悴各飘零，记初曾相识。
<br>
<br>雪里情寒逼。月下幽香袭。不似薄情无凭准，一去音书难得。看年年、时候不窬期，报阳和消息。
<br>
<br>扑蝴蝶
<br>
<br>兰摧蕙折，霜重晓风恶。长安何处，孤根谩自托。水寒断续溪桥，月破黄昏院落。相逢俨然瘦削。
<br>
<br>最萧索。星星蓬鬓，杳杳家山路正邈。攀枝嗅蕊，露陪清泪阁。已无蝶使蜂媒，不共莺期燕约。甘心伴人淡泊。
<br>
<br>鹧鸪天（蜡梅）
<br>
<br>不比江梅粉作华。天香肯作俗香夸。高悬蜡蓓蜂房密，遍挂金钟雁字斜。
<br>
<br>侵月影，上窗纱。中央颜色自仙家。玉人插向乌云畔，浑似灵犀正透芽。
<br>
<br>
<br>
<br>
<br>
<br>
<br>
<br>
<br>【李子正】
<br>
<br>减兰十梅（并序·总题）
<br>
<br>窃以花虽多品，梅最先春。始因暖律之潜催，正直冰澌之初泮。前村雪里，已见一枝；山上驿边，乱飘千片。寄江南之春信，与陇上之故人。玉脸娉婷，如寿阳之传粉；冰肌莹彻，逞姑射之仙姿。不同桃李之繁枝，自有雪霜之素质。香欺青女，冷耐霜娥。月浅溪明，动诗人之清兴；日斜烟暝，感行客之幽怀。偏宜浅蕊轻枝，最好暗香疏影。况是非常之标格，别有一种之风情。姮娥好景难拼，那更彩云易散。凭栏赏处，已遍南枝兼北枝；秉烛看时，休问今日与昨日。且辍龙吟之三弄，更停画角之数声。庚岭将军，久思止渴；传岩元老，专待和羹。岂如凡卉之娇春，长赖化工而结宝。又况风姿雨质，晓色暮云。日边月下之妖娆，云里霜中之艳冶。初开微绽，欲落惊飞。取次芬芳，无非奇绝。锦囊佳句，但能仿佛芳姿；皓齿清歌，未尽形容雅态。追惜花之馀恨，舒乐事之馀情。试缀芜词，编成短阕。曲尽一时之景，聊资四座之欢。女伴近前，鼓子祇候。梅萼香嫩。雪里开时春粉润。雨蕊风枝。暗与黄昏取次宜。日边月下。休问初开兼欲谢。却最妖娆。不似群花春正娇。
<br>
<br>减兰十梅（风）
<br>
<br>东风吹暖。轻动枝头娇艳头。成片惊飞。不是城南画角吹。香英飘处。定向寿阳妆阁去。莫损柔柯。今日清香远更多。
<br>
<br>减兰十梅（雨）
<br>
<br>潇潇细雨。雨歇芳菲犹淡伫。密洒轻笼。湿遍柔枝香更浓。琼腮微腻。疑是凝酥初点缀。冷体相宜。不似梨花带雨时。
<br>
<br>减兰十梅（雪）
<br>
<br>六花飞素。飘入枝头无觅处。密缀轻堆。只似香苞次第开。
<br>
<br>栏边欲坠。姑射山头人半醉。墙外低垂。窥送佳人粉再吹。
<br>
<br>减兰十梅（月）
<br>
<br>寒蟾初满。正是枝头开烂熳。素质笼明。多少风姿无限情。
<br>
<br>暗香疏影。冰麝萧萧山驿静。浅蕊轻枝。酒醒更阑梦断时。
<br>
<br>减兰十梅（日）
<br>
<br>腾腾初照。半拆琼苞还似笑。莫近柔条。只恐凝酥暖欲消。三竿已上。点缀胭脂红荡漾。刚道宜寒。不似前村雪里看。
<br>
<br>减兰十梅（晓）
<br>
<br>急催银漏。渐渐纱窗明欲透。点检花枝。晓笛吹时几片飞。淡烟初破。仿佛夜来飞几朵。浅粉馀香。晨起佳人带晓妆。
<br>
<br>减兰十梅（晚）
<br>
<br>天寒欲暮。别有一般姿媚处。半载斜阳。宝鉴微开试晚妆。淡烟轻处。渐近黄昏香暗度。休怕春寒。秉烛重来子细看。
<br>
<br>减兰十梅（早）
<br>
<br>阳和初布。入萼春红才半露。暖律潜催。与占百花头上开。香英微吐。折赠一枝人已去。杨柳贪眠。不道春风已暗传。
<br>
<br>减兰十梅（残）
<br>
<br>香苞渐少。满地残英寒不扫。传语东君。分付南枝桃李春。东风吹暖。南北枝头开烂熳。一任飘吹。已占东风第一枝。
<br>
<br>
<br>
<br>
<br>
<br>
<br>
<br>
<br>【房舜卿】
<br>
<br>忆秦娥
<br>
<br>与君别。相思一夜梅花发。梅花发。凄凉南浦，断桥斜月。盈盈微步凌波袜。东风笑倚天涯阔。天涯阔。一声羌管，暮云愁绝。
<br>
<br>玉交枝
<br>
<br>蕙死兰枯待返魂。暗香梅上又重闻。粉妆额子，多少画难真。
<br>
<br>竹外冰清斜倒影，江头雪里暗藏春。千钟玉酒，休更待飘零。
<br>
<br>
<br>
<br>
<br>
<br>
<br>
<br>【石耆翁】
<br>
<br>鹧鸪天
<br>
<br>借问枝头昨夜春。已传消息到柴门。频看秀色无多艳，拖得清香不见痕。
<br>
<br>山矗矗，水潾潾。村南村北冷销魂。人间不识春风面，羞见瑶台破月明。
<br>
<br>蝶恋花
<br>
<br>半夜六龙飞海峤。滉漾鳌波，露出珊瑚小。玉粉枝头春意早。东风未绿瀛洲草。
<br>
<br>姑射仙人真窈窕。净练明妆，如伴商岩老。梦入水云间缥缈。一楼明月千山晓。
<br>
<br>
<br>
<br>
<br>
<br>
<br>
<br>
<br>【杜安道】
<br>
<br>西江月
<br>
<br>晓镜初妆玉粉，轻风暗递幽香。间随月影到寒塘。忘却人间天上。
<br>
<br>雪意空惊春意，孤芳已断年芳。从教驿使为伊忙。乞个寿阳宫样。
<br>
<br>
<br>
<br>
<br>
<br>
<br>
<br>【史远道】
<br>
<br>独脚令
<br>
<br>墙头梅蕊一枝新。宋玉东邻算未真。折与冰姿绰约人。怯霜晨。桃李纷纷不当春。
<br>
<br>
<br>
<br>
<br>
<br>
<br>
<br> 
<br>
<br>【郭仲循】
<br>
<br>玉楼春
<br>
<br>靓妆才学春无价。腮粉额黄宫样画。妖娆闲倚曲阑边，孤净不胜微月下。
<br>
<br>牵情群蕊临风亚。惜恐苍苔和雨借。何如相傍玉楼人，芳酒绣筵红烛夜。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【范梦龙】
<br>
<br>临江仙（成都西园）
<br>
<br>试问前村深雪里，小梅未放云英。阳和先到锦官城。南枝初破粉，东阁有馀清。
<br>
<br>人在高楼横怨管，寄将陇客新声。西园下晚看飞琼。春风催结子，金鼎待调羹。
<br>
<br>
<br>
<br>
<br>
<br>
<br>【薜几圣】
<br>
<br>渔家傲（梅影）
<br>
<br>雪月照梅溪畔路。幽姿背立无言语。冷浸瘦枝清浅处。香暗度。妆成处士横斜句。
<br>
<br>浑似玉人常淡伫。菱花相对成清楚。谁解小图先画取。天欲曙。恐随月色云间去。
<br>
<br>
<br>
<br>
<br>
<br>
<br>
<br>
<br>
<br>【马咸】
<br>
<br>遂宁好（并序）
<br>
<br>武信旧藩，遂宁新府。乃东川之会邑，据涪江之上游。人物富繁，山川洒落。..宴东馆之靓深，傲北湖之清旷。
<br>
<br>遂宁好，胜地产糖霜。不待千年成琥珀，真疑六月冻琼浆。
<br>
<br>
<br>
<br>
<br>
<br>
<br>
<br>
<br>
<br>
<br>【何樐】
<br>
<br>采桑子
<br>
<br>百花丛里花君子，取信东君。取信东君。名策花中第一勋。
<br>
<br>结成宝鼎和羹味，多谢东君。多谢东君。香遍还应号令春。
<br>
<br>虞美人
<br>
<br>分香帕子揉蓝腻。欲去殷勤惠。重来直待牡丹时，只恐花知、知后故开迟。
<br>
<br>别来看尽间桃李。日日阑干倚。催花无计问东风。梦作一双蝴蝶、绕芳丛。
<br>
<br>
<br>
<br>
<br>
<br>
<br>
<br>
<br>【郑刚中】
<br>
<br>一剪梅
<br>
<br>汉粉重番内样妆。新染冰肌，浅浅莺黄。广寒宫迥阻归期，襟袖空馀黯淡香。
<br>
<br>江路迢迢楚塞长。梦里题诗欲寄将。觉来斜月又沉西，一点檀心，半染微霜。
<br>
<br>
<br>
<br>
<br>
<br>
<br>
<br>【韩世忠】
<br>
<br>临江山
<br>
<br>冬看山林萧疏净，春来地润花浓。少年衰老与山同。世间争名利，富贵与贫穷。
<br>
<br>荣贵非干长生药，清闲是不死门风。劝君识取主人公。单方只一味，尽在不言中。
<br>
<br>南乡子
<br>
<br>人有几何般。富贵荣华总是闲。自古英雄都如梦，为官。宝玉妻男宿业缠。
<br>
<br>年迈衰残。鬓发苍浪骨髓干。不道山林有好处，贪欢。只恐痴迷误了贤。
<br>
<br>
<br>
<br>
<br>
<br>
<br>
<br>
<br>【黄大舆】
<br>
<br>虞美人
<br>
<br>世间离恨何时了。不为英雄少。楚歌声起霸图休。玉帐佳人血泪满东流。
<br>
<br>葛荒葵老芜城暮。玉貌知何处。至今芳草解婆娑。只有当时魂魄、未消磨。
<br>
<br>
<br>
<br>
<br>
<br>
<br>
<br>
<br>
<br>【陈袭善】
<br>
<br>减字木兰花
<br>
<br>江南二月。犹有枝头千点雪。邀上芳尊。却占东君一半春。
<br>
<br>（仲殊）
<br>
<br>尊前眼底。南国风光都在此。移过江来。从此江南不复开。
<br>
<br>（陈袭善）
<br>
<br>渔家傲（忆营妓周子文）
<br>
<br>鹫岭峰前阑独倚。愁眉蹙损愁肠碎。红粉佳人伤别袂。情何已。登山临水年年是。
<br>
<br>常记同来今独至。孤舟晚扬湖光里。衰草斜阳无限意。谁与寄。西湖水是相思泪。
<br>
<br>
<br>
<br>
<br>
<br>
<br>
<br>
<br>【曾乾曜】
<br>
<br>丑奴儿
<br>
<br>蓦地厮看时。赤怕那、迪功郎儿。气岸昂昂因权县，厅子叫道，宣教请后，有无限威仪。
<br>
<br>先自不相知。取奉着、划地胡挥。甚时得归京里去，两省八座，横行正任，却会嫌卑。
<br>【袁□】
<br>
<br>撒金钱
<br>
<br>频瞻礼。喜升平、又逢元宵佳致。鳌山高耸翠。对端门、珠玑交制。似嫦娥降仙宫，乍临凡世。
<br>
<br>恩露匀施，凭御栏、圣颜垂视。撒金钱，乱抛坠。万姓推抢没理会。告官里。这失仪、且与免罪。
<br>
<br>传言玉女
<br>
<br>眉黛轻分，惯学玉真梳掠。艳容可画，那精神怎貌。鲛绡映玉，钿带双穿缨络。歌音清丽，舞腰柔弱。
<br>
<br>宴罢瑶池，御风跨皓鹤。凤凰台上，有萧郎共约。一面笑开，向月斜褰珠箔。东园无限，好花羞落。
<br>
<br>
<br>
<br>
<br>
<br>
<br>
<br>【连仲宣】
<br>
<br>念奴娇
<br>
<br>暗黄着柳，渐寒威收敛，日和风细。□□端门初锡宴，郁郁葱葱佳气。太一行春，春藜照夜，夜色明如水。鳌山彩结，恍然移在平地。
<br>
<br>曲盖初展湘罗，玉皇香案，近雕阑十二。夹道红帘齐卷上，两行绝新珠翠。清跸声乾，传柑宴罢，闪闪星球坠。下楼归去，觚棱月衔龙尾。
<br>
<br>
<br>
<br>
<br>
<br>
<br>
<br>
<br>【幼卿】
<br>
<br>浪淘沙（并序）
<br>
<br>幼卿少与表兄同研席，雅有文字之好。未笄，兄欲缔姻。父兄以兄未禄，难其请，遂适武弁。明年，兄登甲科，职教洮房，而良人统兵陕右，相与邂逅于此。兄鞭马略不相顾，岂前憾未平耶。因作浪淘沙以寄情云。
<br>
<br>目送楚云空。前事无踪。谩留遗恨锁眉峰。自是荷花开较晚，孤负东风。
<br>
<br>客馆叹飘蓬。聚散匆匆。扬鞭那忍骤花骢。望断斜阳人不见，满袖啼红。
<br>
<br>
<br>
<br>
<br>
<br>
<br>
<br>
<br>【蒋氏女】
<br>
<br>减字木兰花（题雄州驿）
<br>
<br>朝云横度。辘辘车声如水去。白草黄沙。月照孤村三两家。飞鸿过也。万结愁肠无昼夜。渐近燕山。回首乡关归路难。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【蔡楠】
<br>
<br>鹧鸪天
<br>
<br>病酒厌厌与睡宜。珠帘罗幕卷银泥。风来绿树花含笑，恨入西楼月敛眉。
<br>
<br>惊瘦尽，怨归迟。休将桐叶更题诗。不知桥下无情水，流到天涯是几时。
<br>
<br>念奴娇（寄仙岩辛承旨）
<br>
<br>碧梧转影，正露冷天高，凉生襟袖。此夕清辉，谁信道、夜色居然如画。玉斧重修，宝奁初启，万里寒光透。将军高会，翠鬟争劝尊酒。
<br>
<br>遥想地近仙丘，碧山高处，引手攀星斗。醉嘱姮娥，惟但愿、月与佳人长久。罗覆银鞍，雨抛金甲，赢得诗千首。掀髯一笑，此怀人解知否。
<br>
<br>满庭芳
<br>
<br>（寓向仲德宿云轩几两月归南艳、道中寄）
<br>
<br>手染橙芗，杯摇烛影，夜阑人意醺酣。故人惜别，却酒更清谈。只合相从老矣，知何事、还着征衫。流年晚，长途匹马，奔走亦何堪。
<br>
<br>江潭。摇落后，云嘘绝壁，雪舞空岩。念行人归鬓，今已毵毵。往事真成梦里，十年恨、江北江南。休凝伫，霜风卷地，寒日又西衔。
<br>
<br>摊破诉衷情（寄友）
<br>
<br>夕阳低户水当楼。风烟惨淡秋。乱云飞尽碧山留。寒沙卧海鸥。浑似画，只供愁。相看空泪流。故人如欲问安不。病来今白头。
<br>
<br>摊破诉衷情（和）
<br>
<br>栏干十二绕层楼。珠帘卷素秋。当年尊酒屡迟留。识公惟白鸥。
<br>
<br>才得趣，又成愁。情钟我辈流。买山同隐肯来不。遥怜笑点头。
<br>
<br>凤栖梧（寄贺司户）
<br>
<br>狂滥生涯今几许。敕赐湖天，万顷烟波主。约我小舟同老去。要前一叶风掀舞。
<br>
<br>邂逅同寻溪上路。淡墨题诗，正在云深处。别后作书频寄语。无忘林下萧萧雨。
<br>
<br>
<br>
<br>
<br>
<br>
<br>
<br>
<br>
<br>
<br>【李久善】
<br>
<br>念奴娇
<br>
<br>东君试手，向南枝着意，争先时节。纵有丹青谁便忍，轻点肌肤冰雪。色借琼瑰，香分兰麝，元自标孤洁。冲寒独秀，误他多少蜂蝶。
<br>
<br>缟练不染淄尘，算来□合是，广寒宫阙。未问阳和先占取，前村一溪风月。留取清芬，主张真态，驿使休轻折。梢头青子，异时风味甚别。
<br>
<br>
<br>
<br>
<br>
<br>
<br>
<br>
<br>
<br>【宝月】
<br>
<br>蓦山溪
<br>
<br>清江平淡，疏雨和烟染。春在广寒宫，付江梅、先开素艳。年年第一，相见越溪东，云体态，雪精神，不把年华占。
<br>
<br>山亭水榭，别恨多销黯。又是主人来，更不辜、香心一点。题诗才思，清似玉壶冰，轻回顾，落尊前，桃杏声华减。
<br>
<br>鹊踏枝
<br>
<br>斜日平山寒已薄。雪过松梢，犹有残英落。晚色际天天似幕。一尊先与东风约。
<br>
<br>邀得红梅同宴乐。酒面融春，春满纤纤萼。客意为伊浑忘却。归船且傍花阴泊。
<br>
<br>点绛唇（题雪中梅）
<br>
<br>春遇瑶池，长空飞下残英片。素光围练。寒透笙歌院。莫把寿阳，妆信传书箭。掩香面。汉宫寻遍。月里还相见。
<br>
<br>柳梢青
<br>
<br>脉脉春心，情人渐远，难托离愁。雨后寒轻，风前香软，春在梨花。
<br>
<br>行人倚棹天涯。酒醒处、残阳乱鸦。门外秋千，墙头红粉，深院谁家。
<br>
<br>惜双双
<br>
<br>庚岭香前亲写得。子细看、粉匀无迹。月殿休寻觅。姑射人来，知是曾相识。
<br>
<br>不要青春闲用力。也会寄、江南信息。着意应难摘。留与梨花，比并真颜色。
<br>
<br>洞仙歌
<br>
<br>广寒晓驾，姑射寻仙侣。偷被霜华送将去。过越岭、栖息南枝，匀妆面、凝酥轻聚。爱横管孤度陇头声，尽拼得幽香，为君分付。
<br>
<br>水亭山驿，衰草斜阳，无限行人断肠处。尽为我、留得多情，何须待、春风相顾。任倒断深思向梨花，也无奈，寒食几番春雨。
<br>
<br>
<br>
<br>
<br>
<br>
<br>
<br>
<br>
<br>【苏仲及】
<br>
<br>念奴娇
<br>
<br>问梅何事，对岩东微笑，暗中轻馥。韵绝姿高直下视，红紫端如童仆。绕树千回，临风三嗅，待与论心曲。何人还解，为伊特地青目。
<br>
<br>潇洒些个精神，谁怜孤瘦，正无语幽独。不许春知应自负，一生风月心足。傲雪难陪，欺霜无伴，耿耿横修竹。纷纷桃李，□□□□□□。
<br>
<br>
<br>
<br>
<br>
<br>
<br>
<br>
<br>
<br>
<br>【赵耆孙】
<br>
<br>远朝归
<br>
<br>金谷先春，见乍开江梅，晶明玉腻。珠帘院落，人静雨疏烟细。横斜带月，又别是、一般风味。金尊里。任遗英乱点，残粉低坠。
<br>
<br>惆怅杜陇当年，念水远天长，故人难寄。山城倦眼，无绪更看桃李。当时醉魄，算依旧、裴回花底。斜阳外。谩回首、画楼十二。
<br>
<br>
<br>
<br>
<br>
<br>
<br>
<br>
<br>
<br>【费时举】
<br>
<br>蓦山溪（蜡梅）
<br>
<br>黄苞初绽，谁向江头寄。天赋与清香，笑红颜、呈妖逞媚。低垂花面，不与众争妍，春尚未。先群卉。独禀中央气。何须施巧，点缀芳丛里。只恐暗寻香，误峰儿、归来故垒。玉纤攀处，金钏色相宜，朔风寒，空雪坠。痛赏休辞醉。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【刘均国】
<br>
<br>梅花引
<br>
<br>千里月，千山雪。梅花正落寒时节。一枝昂。一枝藏。清香冷艳、天赋与孤光。孤光似被珠帘隔。风度烟遮好颜色。粉垂垂。玉累累。先春挺秀，不管百花知。
<br>
<br>似霜结。与霜别。莫使幽人容易折。短墙边。矮窗前。横斜峭影，重叠斗婵娟。黄昏惯听楼头角。只恐听时零乱落。醉来看。醒来看萦绊丽人，潇洒倚阑干。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【权无染】
<br>
<br>凤凰台忆吹箫
<br>
<br>水国云乡，冰魂雪魄，朝来新领春还。便未怕、天暄峰蝶，笛转羌蛮。一树垂云似画，香暗暗、白浅红班。东风外，清新雪月，潇洒溪山。
<br>
<br>应是飞琼弄玉，天不管、年年谪向人间。占芳事，铅华一洗，红叶俱残。多少烟愁雨恨，空脉脉、意远情闲。无人见，翠袖倚竹天寒。
<br>
<br>乌夜啼
<br>
<br>洗净铅华污，玉颜自发轻红。无言雪月黄昏后，别是个丰容。
<br>
<br>骨瘦难禁消瘦，香寒不并芳秾。与君高却看花眼，红紫谩春风。
<br>
<br>南歌子
<br>
<br>照水金莲小，披风宝麝浮。雪中开占百花头。一味潇潇洒洒、自风流。
<br>
<br>病态含春瘦，芳魂傍月愁。轻烟微雨更清幽。遮莫姚黄相并、也应羞。
<br>
<br>南歌子
<br>
<br>一点檀心紫，千重粉翅光。蔷薇水浸淡鹅黄。别是一般风韵、断人肠。
<br>
<br>有艳难欺雪，无花可比香。寻思无计与幽芳。除是玉人清瘦、道家妆。
<br>
<br>孤馆深沉
<br>
<br>琼英雪艳岭梅芳。天付与情香。向腊后春前，解压万花，先占东阳。
<br>
<br>拟待折、一枝相赠，奈水远天长。对妆面、忍听羌笛，又还空断人肠。
<br>
<br>
<br>
<br>
<br>
<br>
<br>
<br>
<br>
<br>
<br>【南山居士】
<br>
<br>永遇乐（梅赠客）
<br>
<br>满眼寒姿，桂蟾匀素，霜女同莹。野屋喷香，池波弄影，仿佛鸾窥镜。一枝堪寄，天涯远信，惆怅塞鸿难倩。这情怀、厌厌怎向，无人伴我孤另。
<br>
<br>风凄露冷。仙郎此夜，若许枕衾相并。解吐芳心，绸缪共约，学取双交颈。好天难遇，从今一去，荏苒后期无定。把柔肠、千萦万断，为伊薄幸。
<br>
<br>永遇乐（客答梅）
<br>
<br>玉骨冰肌，野墙山径，烟雨萧索。公子豪华，贪红恋紫，谁分怜孤萼。想应窥见，潘毛相似，故把素怀相托。岂知人、年来闷损，被名利拘缚。
<br>
<br>当歌对酒，如痴如梦，欲笑啼痕先落。二十年前，欢娱一醉，不忍思量着。衾寒枕冷，不教孤另，不是自家情薄。枉将心、千尤万殢，算应殢著。
<br>
<br>
<br>
<br>
<br>
<br>
<br>
<br> 
<br>
<br>【郭仲宣】
<br>
<br>江神子
<br>
<br>腊寒犹重见年芳。为花忙。倚粹编卷七改雕墙。准拟巡檐，一笑但清狂。冷蕊疏枝浑不奈，凭折取，泛清觞。
<br>
<br>扬州春梦两微茫。记娥妆。耿冰肠。春信全通，何用玉奁香。谁见月斜人去后，疏影乱，蘸寒塘。
<br>
<br>
<br>
<br>
<br>
<br>
<br>
<br>
<br> 
<br>
<br>【邵叔齐】
<br>
<br>连理枝
<br>
<br>淡泊疏篱隔。寂寞官桥侧。绿萼青枝风尘外，别是一般姿质。念天涯、憔悴各飘零，记初曾相识。
<br>
<br>雪里情寒逼。月下幽香袭。不似薄情无凭准，一去音书难得。看年年、时候不窬期，报阳和消息。
<br>
<br>扑蝴蝶
<br>
<br>兰摧蕙折，霜重晓风恶。长安何处，孤根谩自托。水寒断续溪桥，月破黄昏院落。相逢俨然瘦削。
<br>
<br>最萧索。星星蓬鬓，杳杳家山路正邈。攀枝嗅蕊，露陪清泪阁。已无蝶使蜂媒，不共莺期燕约。甘心伴人淡泊。
<br>
<br>鹧鸪天（蜡梅）
<br>
<br>不比江梅粉作华。天香肯作俗香夸。高悬蜡蓓蜂房密，遍挂金钟雁字斜。
<br>
<br>侵月影，上窗纱。中央颜色自仙家。玉人插向乌云畔，浑似灵犀正透芽。
<br>
<br>
<br>
<br>
<br>
<br>
<br>
<br>
<br>【李子正】
<br>
<br>减兰十梅（并序·总题）
<br>
<br>窃以花虽多品，梅最先春。始因暖律之潜催，正直冰澌之初泮。前村雪里，已见一枝；山上驿边，乱飘千片。寄江南之春信，与陇上之故人。玉脸娉婷，如寿阳之传粉；冰肌莹彻，逞姑射之仙姿。不同桃李之繁枝，自有雪霜之素质。香欺青女，冷耐霜娥。月浅溪明，动诗人之清兴；日斜烟暝，感行客之幽怀。偏宜浅蕊轻枝，最好暗香疏影。况是非常之标格，别有一种之风情。姮娥好景难拼，那更彩云易散。凭栏赏处，已遍南枝兼北枝；秉烛看时，休问今日与昨日。且辍龙吟之三弄，更停画角之数声。庚岭将军，久思止渴；传岩元老，专待和羹。岂如凡卉之娇春，长赖化工而结宝。又况风姿雨质，晓色暮云。日边月下之妖娆，云里霜中之艳冶。初开微绽，欲落惊飞。取次芬芳，无非奇绝。锦囊佳句，但能仿佛芳姿；皓齿清歌，未尽形容雅态。追惜花之馀恨，舒乐事之馀情。试缀芜词，编成短阕。曲尽一时之景，聊资四座之欢。女伴近前，鼓子祇候。梅萼香嫩。雪里开时春粉润。雨蕊风枝。暗与黄昏取次宜。日边月下。休问初开兼欲谢。却最妖娆。不似群花春正娇。
<br>
<br>减兰十梅（风）
<br>
<br>东风吹暖。轻动枝头娇艳头。成片惊飞。不是城南画角吹。香英飘处。定向寿阳妆阁去。莫损柔柯。今日清香远更多。
<br>
<br>减兰十梅（雨）
<br>
<br>潇潇细雨。雨歇芳菲犹淡伫。密洒轻笼。湿遍柔枝香更浓。琼腮微腻。疑是凝酥初点缀。冷体相宜。不似梨花带雨时。
<br>
<br>减兰十梅（雪）
<br>
<br>六花飞素。飘入枝头无觅处。密缀轻堆。只似香苞次第开。
<br>
<br>栏边欲坠。姑射山头人半醉。墙外低垂。窥送佳人粉再吹。
<br>
<br>减兰十梅（月）
<br>
<br>寒蟾初满。正是枝头开烂熳。素质笼明。多少风姿无限情。
<br>
<br>暗香疏影。冰麝萧萧山驿静。浅蕊轻枝。酒醒更阑梦断时。
<br>
<br>减兰十梅（日）
<br>
<br>腾腾初照。半拆琼苞还似笑。莫近柔条。只恐凝酥暖欲消。三竿已上。点缀胭脂红荡漾。刚道宜寒。不似前村雪里看。
<br>
<br>减兰十梅（晓）
<br>
<br>急催银漏。渐渐纱窗明欲透。点检花枝。晓笛吹时几片飞。淡烟初破。仿佛夜来飞几朵。浅粉馀香。晨起佳人带晓妆。
<br>
<br>减兰十梅（晚）
<br>
<br>天寒欲暮。别有一般姿媚处。半载斜阳。宝鉴微开试晚妆。淡烟轻处。渐近黄昏香暗度。休怕春寒。秉烛重来子细看。
<br>
<br>减兰十梅（早）
<br>
<br>阳和初布。入萼春红才半露。暖律潜催。与占百花头上开。香英微吐。折赠一枝人已去。杨柳贪眠。不道春风已暗传。
<br>
<br>减兰十梅（残）
<br>
<br>香苞渐少。满地残英寒不扫。传语东君。分付南枝桃李春。东风吹暖。南北枝头开烂熳。一任飘吹。已占东风第一枝。
<br>
<br>
<br>
<br>
<br>
<br>
<br>
<br>
<br>【房舜卿】
<br>
<br>忆秦娥
<br>
<br>与君别。相思一夜梅花发。梅花发。凄凉南浦，断桥斜月。盈盈微步凌波袜。东风笑倚天涯阔。天涯阔。一声羌管，暮云愁绝。
<br>
<br>玉交枝
<br>
<br>蕙死兰枯待返魂。暗香梅上又重闻。粉妆额子，多少画难真。
<br>
<br>竹外冰清斜倒影，江头雪里暗藏春。千钟玉酒，休更待飘零。
<br>
<br>
<br>
<br>
<br>
<br>
<br>
<br>【石耆翁】
<br>
<br>鹧鸪天
<br>
<br>借问枝头昨夜春。已传消息到柴门。频看秀色无多艳，拖得清香不见痕。
<br>
<br>山矗矗，水潾潾。村南村北冷销魂。人间不识春风面，羞见瑶台破月明。
<br>
<br>蝶恋花
<br>
<br>半夜六龙飞海峤。滉漾鳌波，露出珊瑚小。玉粉枝头春意早。东风未绿瀛洲草。
<br>
<br>姑射仙人真窈窕。净练明妆，如伴商岩老。梦入水云间缥缈。一楼明月千山晓。
<br>
<br>
<br>
<br>
<br>
<br>
<br>
<br>
<br>【杜安道】
<br>
<br>西江月
<br>
<br>晓镜初妆玉粉，轻风暗递幽香。间随月影到寒塘。忘却人间天上。
<br>
<br>雪意空惊春意，孤芳已断年芳。从教驿使为伊忙。乞个寿阳宫样。
<br>
<br>
<br>
<br>
<br>
<br>
<br>
<br>【史远道】
<br>
<br>独脚令
<br>
<br>墙头梅蕊一枝新。宋玉东邻算未真。折与冰姿绰约人。怯霜晨。桃李纷纷不当春。
<br>
<br>
<br>
<br>
<br>
<br>
<br>
<br> 
<br>
<br>【郭仲循】
<br>
<br>玉楼春
<br>
<br>靓妆才学春无价。腮粉额黄宫样画。妖娆闲倚曲阑边，孤净不胜微月下。
<br>
<br>牵情群蕊临风亚。惜恐苍苔和雨借。何如相傍玉楼人，芳酒绣筵红烛夜。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【范梦龙】
<br>
<br>临江仙（成都西园）
<br>
<br>试问前村深雪里，小梅未放云英。阳和先到锦官城。南枝初破粉，东阁有馀清。
<br>
<br>人在高楼横怨管，寄将陇客新声。西园下晚看飞琼。春风催结子，金鼎待调羹。
<br>
<br>
<br>
<br>
<br>
<br>
<br>【薜几圣】
<br>
<br>渔家傲（梅影）
<br>
<br>雪月照梅溪畔路。幽姿背立无言语。冷浸瘦枝清浅处。香暗度。妆成处士横斜句。
<br>
<br>浑似玉人常淡伫。菱花相对成清楚。谁解小图先画取。天欲曙。恐随月色云间去。
<br>
<br>
<br>
<br>
<br>
<br>
<br>
<br>
<br>
<br>【马咸】
<br>
<br>遂宁好（并序）
<br>
<br>武信旧藩，遂宁新府。乃东川之会邑，据涪江之上游。人物富繁，山川洒落。..宴东馆之靓深，傲北湖之清旷。
<br>
<br>遂宁好，胜地产糖霜。不待千年成琥珀，真疑六月冻琼浆。
<br>
<br>
<br>
<br>
<br>
<br>
<br>
<br>
<br>
<br>
<br>【何樐】
<br>
<br>采桑子
<br>
<br>百花丛里花君子，取信东君。取信东君。名策花中第一勋。
<br>
<br>结成宝鼎和羹味，多谢东君。多谢东君。香遍还应号令春。
<br>
<br>虞美人
<br>
<br>分香帕子揉蓝腻。欲去殷勤惠。重来直待牡丹时，只恐花知、知后故开迟。
<br>
<br>别来看尽间桃李。日日阑干倚。催花无计问东风。梦作一双蝴蝶、绕芳丛。
<br>
<br>
<br>
<br>
<br>
<br>
<br>
<br>
<br>【郑刚中】
<br>
<br>一剪梅
<br>
<br>汉粉重番内样妆。新染冰肌，浅浅莺黄。广寒宫迥阻归期，襟袖空馀黯淡香。
<br>
<br>江路迢迢楚塞长。梦里题诗欲寄将。觉来斜月又沉西，一点檀心，半染微霜。
<br>
<br>
<br>
<br>
<br>
<br>
<br>
<br>【韩世忠】
<br>
<br>临江山
<br>
<br>冬看山林萧疏净，春来地润花浓。少年衰老与山同。世间争名利，富贵与贫穷。
<br>
<br>荣贵非干长生药，清闲是不死门风。劝君识取主人公。单方只一味，尽在不言中。
<br>
<br>南乡子
<br>
<br>人有几何般。富贵荣华总是闲。自古英雄都如梦，为官。宝玉妻男宿业缠。
<br>
<br>年迈衰残。鬓发苍浪骨髓干。不道山林有好处，贪欢。只恐痴迷误了贤。
<br>
<br>
<br>
<br>
<br>
<br>
<br>
<br>
<br>【黄大舆】
<br>
<br>虞美人
<br>
<br>世间离恨何时了。不为英雄少。楚歌声起霸图休。玉帐佳人血泪满东流。
<br>
<br>葛荒葵老芜城暮。玉貌知何处。至今芳草解婆娑。只有当时魂魄、未消磨。
<br>
<br>
<br>
<br>
<br>
<br>
<br>
<br>
<br>
<br>【陈袭善】
<br>
<br>减字木兰花
<br>
<br>江南二月。犹有枝头千点雪。邀上芳尊。却占东君一半春。
<br>
<br>（仲殊）
<br>
<br>尊前眼底。南国风光都在此。移过江来。从此江南不复开。
<br>
<br>（陈袭善）
<br>
<br>渔家傲（忆营妓周子文）
<br>
<br>鹫岭峰前阑独倚。愁眉蹙损愁肠碎。红粉佳人伤别袂。情何已。登山临水年年是。
<br>
<br>常记同来今独至。孤舟晚扬湖光里。衰草斜阳无限意。谁与寄。西湖水是相思泪。
<br>
<br>
<br>
<br>
<br>
<br>
<br>
<br>
<br>【曾乾曜】
<br>
<br>丑奴儿
<br>
<br>蓦地厮看时。赤怕那、迪功郎儿。气岸昂昂因权县，厅子叫道，宣教请后，有无限威仪。
<br>
<br>先自不相知。取奉着、划地胡挥。甚时得归京里去，两省八座，横行正任，却会嫌卑。
<br>
<br>
<br>
<br>
<br>
<br>
<br>
<br>
<br> 
<br>
<br>【孙惔】
<br>
<br>点绛唇
<br>
<br>烟洗风梳，司花先放江梅吐。竹村沙路。脉脉摇寒雨。
<br>
<br>醉魄吟魂，无着清香处。愁如缕。系春不住。又折冰枝去。
<br>
<br>
<br>
<br>
<br>
<br>【如晦】
<br>
<br>卜算子（送春）
<br>
<br>有意送春归，无计留春住。毕竟年年用着来，何似休归去。
<br>
<br>目断楚天遥，不见春归路。风急桃花也似愁，点点飞红雨。
<br>
<br>
<br>
<br>
<br>
<br>
<br>【孙舣】
<br>
<br>菩萨蛮（落梅）
<br>
<br>一声羌管吹呜咽。玉溪夜半梅翻雪。江月正茫茫。断桥流水香。
<br>
<br>含章春欲暮。落日千山雨。一点着枝酸。吴姬先齿寒。
<br>
<br>
<br>
<br>
<br>
<br>
<br>
<br>【潘汾】
<br>
<br>倦寻芳（闺思）
<br>
<br>兽钚半掩，鸳甃无尘，庭院潇洒。树色沉沉，春尽燕娇莺姹。梦草池塘青渐满，海棠轩槛红相亚。听箫声，记秦楼夜约，彩鸾齐跨。
<br>
<br>渐迤逦、更催银箭，何处贪欢，犹系骄马。旋剪灯花，两点翠眉谁画。香灭羞回空帐里，月高犹在重帘下。恨疏狂，待归来、碎揉花打。
<br>
<br>贺新郎
<br>
<br>篆缕销香鼎。翠沉沉、庭阴转午，画堂人静。芳草王孙知何处，惟有杨花糁径。正玉枕、瞢腾初醒。门外残红春已去，镇无聊、殢酒厌厌病。云髻亸，未忺整。
<br>
<br>江南旧事休重省。但天涯、寻消问息，断鸿难倩。月满西楼凭阑久、依旧归期未定。便只恐、瓶沉金井。嘶骑不来银烛暗，枉教人、立尽梧桐影。谁伴我，对鸾镜。
<br>
<br>孟家蝉（蝶）
<br>
<br>向卖花担上，落絮桥边，春思难禁。正暖日温风里，门采遍香心。夜夜稳栖芳草，还处处、先亸春禽。满园林。梦觉南华，直到如今。
<br>
<br>情深。记那人小扇、扑得归来，绣在罗襟。芳意赠谁，应费万线千针。谩道滕王画得，枉谢客、多少清吟。影沉沉。舞入梨花，何处相寻。
<br>
<br>花心动
<br>
<br>啼鸟惊心，怨年华，羞看杏梢桃萼。映柳小桥，芳草闲庭，处处旧游如昨。断肠人在东风里，遮不尽、几重帘幕。旧巢稳，呢喃燕子，笑人漂泊。应是素肌瘦削。空望断天涯，信音难托。半污泪痕，重整馀香，夜夜翠衾寒薄。倦游只怕春归去，怎忍见、水流花落。梦魂远，诏华又还过却。
<br>
<br>玉蝴蝶
<br>
<br>睡起日高莺啭，画帘低卷，花影重重。醉眼羞抬，娇困犹自未惺忪。绣床近、强来描翠，妆镜掩、不肯匀红。锦屏空。对花无语，独怨春风。
<br>
<br>匆匆。庾郎去后，香销玉减，是事疏慵。纵蛮笺封了，何处问鳞鸿。眼中泪、万行难尽，眉上恨、一点偏浓。杳无踪。夜来惟有，幽梦相逢。
<br>
<br>丑奴儿慢
<br>
<br>愁春未醒，还是清和天气。对浓绿阴中庭院，燕语莺啼。数点新荷翠钿，轻泛水平池。一帘风絮，才晴又雨，梅子黄时。忍记那回，玉人娇困，初试单衣。共携手、红窗描绣，画扇题诗。怎有如今，半床明月两天涯。章台何处，应是为我，蹙损双眉。
<br>
<br>
<br>
<br>
<br>
<br>
<br>
<br>【李重元】
<br>
<br>忆王孙（春词）
<br>
<br>萋萋芳草忆王孙。柳外楼高空断魂。杜宇声声不忍闻。欲黄昏。雨打梨花深闭门。
<br>
<br>忆王孙（夏词）
<br>
<br>风蒲猎猎小池塘。过雨荷花满院香。沈李浮瓜冰雪凉。竹方床。针线慵拈午梦长。
<br>
<br>忆王孙（秋词）
<br>
<br>飕飕风冷荻花秋。明月斜侵独倚楼。十二珠帘不上钩。黯凝眸。一点渔灯古渡头。
<br>
<br>忆王孙（冬词）
<br>
<br>彤云风扫雪初晴。天外孤鸿三两声。独拥寒衾不忍听。月笼明。窗外梅花瘦影横。
<br>
<br>
<br>
<br>
<br>
<br>
<br>
<br>
<br>
<br>【李玉】
<br>
<br>贺新郎（春情）
<br>
<br>篆缕销金鼎。醉沉沉、庭阴转午，画堂人静。芳草王孙知何处，惟有杨花糁径。渐玉枕、腾腾春醒。帘外残红春已透，镇无聊、殢酒厌厌病。云鬓乱，未忺整。
<br>
<br>江南旧事休重省。遍天涯、寻消问息，断鸿难情。月满西楼凭阑久，依旧归期未定。又只恐、瓶沉金井。嘶骑不来银烛暗，枉教人、立尽梧桐影。谁伴我，对鸾镜。
<br>
<br>
<br>
<br>
<br>
<br>
<br>【吴淑姬】
<br>
<br>小重山（春愁）
<br>
<br>谢了荼コ春事休。无多花片子，缀枝头。庭槐影碎被风揉。莺虽老，声尚带娇羞。
<br>
<br>独自倚妆楼。一川烟草浪，衬云浮。不如归去下帘钩。心儿小，难着许多愁。
<br>
<br>惜分飞（送别）
<br>
<br>岸柳依依拖金缕。是我朝来别处。惟有多情絮。故来衣上留人住。两眼啼红空弹与。未见桃花又去。一片征帆举。断肠遥指苕溪路。
<br>
<br>祝英台近（春恨）
<br>
<br>粉痕销，芳信断，好梦又无据。病酒无聊，欹枕听春雨。断肠曲曲屏山，温温沉水，都是旧、看承人处。
<br>
<br>久离阻。应念一点芳心，闲愁知几许。偷照菱花，清瘦自羞觑。可堪梅子酸时，杨花飞絮，乱莺闹、催将春去。
<br>
<br>长相思令
<br>
<br>烟霏霏。雪霏霏。雪向梅花枝上堆。春从何处回。
<br>
<br>醉眼开。睡眼开。疏影横斜安在哉。从教塞管催。
<br>
<br>
<br>
<br>
<br>
<br>
<br>
<br>
<br>
<br>【柳富】
<br>
<br>最高楼（别妓王幼玉）
<br>
<br>人间最苦，最苦是分离。伊爱我，我怜伊。青草岸头人独立，画船东去橹声迟。楚天低，回望处，两依依。
<br>
<br>后会也知俱有愿，未知何日是佳期。心下事、乱如丝。好天良夜还虚过，辜负我、两心知。愿伊家，衷肠在，一双飞。
<br>
<br>
<br>
<br>
<br>
<br>
<br>
<br>
<br>
<br>
<br>【李生】
<br>
<br>渔家傲（赠萧娘）
<br>
<br>庭院黄昏人悄悄。两情暗约谁知道。咫尺蓬山难一到。明月照。潜身只得听言笑。
<br>
<br>特地嗟吁传密耗。芳衷要使郎心表。此际归来愁不少。萦怀抱。卿卿销得人烦恼。
<br>
<br>
<br>
<br>
<br>
<br>
<br>
<br>
<br>【谭意哥】
<br>
<br>极相思令
<br>
<br>湘东最是得春先。和气暖如绵。清明过了，残花巷陌，犹见秋千。
<br>
<br>对景感时情绪乱，这密意、翠羽空传。风前月下，花时永画，洒泪何言。
<br>
<br>长相思令
<br>
<br>旧燕初归，梨花满院，迤逦天气融和。新晴巷陌，是处轻车骏马，禊饮笙歌。旧赏人非，对佳时、一向乐少愁多。远意沉沉，幽闺独自颦蛾。
<br>
<br>正消黯、无言自感，凭高远意，空寄烟波。从来美事，因甚天教，两处多磨。开怀强笑，向新来、宽却衣罗。似恁他、人怪憔悴，甘心总为伊呵。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
