<HTML>
<HEAD>
<TITLE>全宋词 卷104 张炎（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷104 张炎（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷104 张炎（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6380"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷104 张炎（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷104 张炎（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 摸鱼儿（为卞南仲赋月溪）
<br>
<br>溯空明、霁蟾飞下，湖湘难辨遥树。流来那得清如许，不与众流东注。浮净宇。任消息虚盈，壶内藏今古。停杯问取。甚玉笛移宫，银桥散影，依旧广寒府。
<br>
<br>休凝伫。鼓枻渔歌在否。沧浪浑是烟雨。黄河路接银河路。炯炯近天尺五。还自语。奈一寸闲心，不是安愁处。凌风远举。趁冰玉光中，排云万里，秋艇载诗去。
<br>
<br>好事近（赠笑倩）
<br>
<br>葱茜满身云，酒晕浅融香颊。水调数声娴雅，把芳心偷说。风吹裙带下阶迟，惊散双蝴蝶。佯捻花枝微笑，溜晴波一瞥。
<br>
<br>小重山（烟竹图）
<br>
<br>阴过云根冷不移。古林疏又密，色依依。何须喷饭笑当时。筼筜谷，盈尺小鹅溪。
<br>
<br>展玩似堪疑。楚山从此去，望中迷。不知何处倚湘妃。空江晚，长笛一声吹。
<br>
<br>蝶恋花（秋莺）
<br>
<br>求友林泉深密处。弄舌调簧，如问春何许。燕子先将雏燕去。凄凉可是歌来暮。
<br>
<br>乔木萧萧梧叶雨。不似寻芳，翻落花心露。认取门前杨柳树。数声须入新年语。
<br>
<br>南楼令（寿月溪）
<br>
<br>天净雨初晴。秋清人更清。满吟窗、柳思周情。一片香来松桂下，长听得、读书声。
<br>
<br>闲处卷黄庭。年年两鬓青。佩芳兰、不系尘缨。傍取溪边端正月，对玉兔、话长生。
<br>
<br>风入松（溪山堂竹·别本作子昂竹石卷子）
<br>
<br>新篁依约佩初摇。老石润山腰。逸人未必犹酣酒，正溪头、风雨潇潇。砺齿犹随市隐，虚心肯受春招。
<br>
<br>从教三径入渔樵。对此觉尘消。娟枝冷叶无多子，伴明窗、书卷诗瓢。清过炎天梅蕊，淡欺雪里芭蕉。
<br>
<br>踏莎行（跋伯时弟抚松寄傲诗集）
<br>
<br>水落槎枯，田荒玉碎。夜兰秉烛惊相对。故家人物已无传，一灯却照清江外。
<br>
<br>色展天机，光摇海贝。锦囊日月奚童背。重逢何处抚孤松，共吟风月西湖醉。
<br>
<br>声声慢（中吴感旧）
<br>
<br>因风整帽，借柳维舟，休登故苑荒台。去岁何年，游处半入苍苔。白鸥旧盟未冷，但寒沙、空与愁堆。谩叹息，问西门洒泪，不忍徘徊。
<br>
<br>眼底江山犹在，把冰弦弹断，苦忆颜回。一点归心，分付布袜青鞋。相寻已期到老，那知人、如此情怀。怅望久，海棠开、依旧燕来。
<br>
<br>声声慢（重过垂虹）
<br>
<br>□声短棹，柳色长条，无花但觉风香。万境天开，逸兴纵我清狂。白鸥更闲似我，趁平芜、飞过斜阳。重叹息，却如何不□，梦里黄粱。
<br>
<br>一自三高非旧，把诗囊酒具，千古凄凉。近日烟波，乐事尽逐渔忙。山横洞庭夜月，似潇湘、不似潇湘。归未得，数清游、多在水乡。
<br>
<br>声声慢（寄叶书隐）
<br>
<br>百花洲畔，十里湖边，沙鸥未许盟寒。旧隐琴书，犹记渭水长安。苍云数千万叠，却依然、一笑人间。似梦里，对清尊白发，秉烛更兰。
<br>
<br>渺渺烟波无际，唤扁舟欲去，且与凭兰。此别何如，能消几度阳关。江南又听夜雨，怕梅花、零落孤山。归最好，甚闲人、犹自未闲。
<br>
<br>木兰花慢（归隐湖山，书寄陆处梅）
<br>
<br>二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼鴂初闻院宇，钓船犹系菰蒲。
<br>
<br>林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。粘壁蜗涎几许，清风只在樵渔。
<br>
<br>清平乐
<br>
<br>（兰曰国香，为哲人出，不以色香自炫，乃得天之清者也。楚子不作，兰今安在。得见所南翁枝上数笔，斯可矣。赋此以纪情事云）
<br>
<br>□花一叶。比似前时别。烟水茫茫无处说。冷却西湖□月。贞芳只合深山。红尘了不相关。留得许多清影，幽香不到人间。
<br>
<br>清平乐（赠云麓麓道人）
<br>
<br>□□不了。都被红尘老。一粒粟中休道好。弱水竟通蓬岛。孤云漂泊难寻。如今却在□□。莫趁清风出岫，此中方是无心。
<br>
<br>清平乐（题平沙落雁图）
<br>
<br>平沙流水。叶老芦花未。落雁无声还有字。一片潇湘古意。扁舟记得幽寻。相寻只在□□。莫趁春风飞去，玉关夜雪犹深。
<br>
<br>临江仙
<br>
<br>（甲寅秋，寓吴，作墨水仙为处梅吟边清玩。时余年六十有七，看花雾中，不过戏纵笔墨，观者出门一笑可也）
<br>
<br>翦翦春冰出万壑，和春带出芳丛。谁分弱水洗尘红。低回金叵罗，约略玉玲珑。
<br>
<br>昨夜洞庭云一片，朗吟飞过天风。戏将瑶草散虚空。灵根何处觅，只在此山中。
<br>
<br>思佳客（题周草窗武林旧事）
<br>
<br>梦里瞢腾说梦华。莺莺燕燕已天涯。蕉中覆处应无鹿，汉上从来不见花。
<br>
<br>今古事，古今嗟。西湖流水响琵琶。铜驼烟雨栖芳草，休向江南问故家。
<br>
<br>清平乐（别苗仲通）
<br>
<br>柳间花外。日日离人泪。忆得楼心和月醉。落叶与愁俱碎。如今一笑吴中。眼青犹认衰翁。先泛扁舟烟水，西湖多定相逢。
<br>
<br>清平乐（过金桂轩坟园）
<br>
<br>□□晴树。寒食无风雨。记得当时游冶处。桂底一身香露。神仙只在蓬莱。不知白鹤飞来。乘兴飘然归去，瞋人踏破苍苔。
<br>
<br>风入松
<br>
<br>（久别曾心传，近会于竹林清话。欢未足而离歌发，情如之何，因作此解，时至大庚戌七月也。）
<br>
<br>满头风雪昔同游。同载月明舟。回来又续西湖梦，绕江南、那处无愁。赢得如今老大，依然只是漂流。
<br>
<br>故人翦烛对花讴。不记此身浮。征衣冷落荷衣暖，径虽荒、也合归休。明□□□烟水，相思却在并州。
<br>
<br>渔歌子
<br>
<br>（张志和与余同姓，而意趣亦不相远。庾戌春，自阳羡牧放舟过罨画溪，作渔歌子十解，述古调也。）
<br>
<br>□卯湾头屋数间。放船收尽一溪山。聊适兴，且怡颜。问天难买是真闲。
<br>
<br>渔歌子
<br>
<br>□□□□□溪流。紧系篱边一叶舟。沽酒去，闭门休。从此清闲不属鸥。
<br>
<br>渔歌子
<br>
<br>□□□□白云多。童子贪眠枕绿蓑。莞尔笑，浩然歌。奈此萧萧落叶何。
<br>
<br>渔歌子
<br>
<br>□□□□半树梅。卷帘一色玉蓬莱。宜啸咏，莫徘徊。乘兴扁舟好去来。
<br>
<br>渔歌子
<br>
<br>□□□□□子同。更无人识老渔翁。来往事，有无中。却恐桃源自此通。
<br>
<br>渔歌子
<br>
<br>□□□□□求鱼。钓不得鱼还自如。尘事远，世人疏。何须更写绝交书。
<br>
<br>渔歌子
<br>
<br>□□□□濯尘缨。严濑磻溪有重轻。多少事，古今情。今人当似古人清。
<br>
<br>渔歌子
<br>
<br>□□□□□浮家。篷底光阴鬓未华。停短棹，舣平沙。流来恐是杏坛花。
<br>
<br>渔歌子
<br>
<br>□□□□□孤村。路隔尘寰水到门。斜照散，远云昏。白鹭飞来老树根。
<br>
<br>
<br>渔歌子
<br>
<br>□□□年酒半酣。知鱼知我静中参。峰六六，径三三。此怀难与俗人谈。
<br>
<br>一翦梅
<br>
<br>闷蕊惊寒减艳痕。蜂也消魂。蝶也消魂。醉归无月傍黄昏。知是花村。知是前村。
<br>
<br>留得闲枝叶半存。好似桃根。不似桃根。小楼昨夜雨声浑。春到三分。秋到三分。
<br>
<br>南乡子
<br>
<br>野色一桥分。活水流云直到门。落叶堆篱从不扫，开尊。醉里教儿诵楚文。
<br>
<br>隔断马蹄痕。商鼎熏花独自闻。吟思更添清绝处，黄昏。月白枝寒雪满村。
<br>
<br>清平乐（过吴见屠存博近诗，有怀其人）
<br>
<br>五湖一叶。风浪何时歇。醉里不知花影别。依旧空山明月。夜深鹤怨归迟。此时那处堪归。门外一株杨柳，折来多少相思。
<br>
<br>柳梢青（清明夜雪）
<br>
<br>一夜凝寒，忽成琼树，换却繁华。因甚春深，片红不到，绿水人家。
<br>
<br>眼惊白昼天涯。空望断、尘香钿车。独立回风，不阑惆怅，莫是梨花。
<br>
<br>南歌子（陆义斋燕喜亭）
<br>
<br>窗密春声聚，花多水影重。只留一路过东风。围得生香不断、锦熏笼。
<br>
<br>月地连金屋，云楼瞰翠蓬。惺忪笑语隔帘栊。知是谁调鹦鹉、柳阴中。
<br>
<br>青玉案（闲居）
<br>
<br>万红梅里幽深处。甚杖屦、来何暮。草带湘香穿水树。尘留不住。云留却住。壶内藏今古。
<br>
<br>独清懒入终南去。有忙事、修花谱。骑省不须重作赋。园中成趣。琴中得趣。酒醒听风雨。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
