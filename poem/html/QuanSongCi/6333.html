<HTML>
<HEAD>
<TITLE>全宋词 卷057 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷057</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷057</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6333"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷057')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷057]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【姜特立】
<br>
<br>画堂春
<br>
<br>故园二月正芳菲。红紫团枝。一番草绿谢郎池。人醉如泥。底事江乡风物，年年独殿芳时。无情燕子背人飞。似愧春迟。
<br>
<br>浣溪沙
<br>
<br>节序回环已献裘。不堪风叶夜鸣秋。寒将吟露月阶幽。蜗角虚名真误我，蝇头细字不禁愁。班超何日定封侯。
<br>
<br>菩萨蛮
<br>
<br>日长庭院无人到。琅玕翠影摇寒甃。困卧北窗凉。好风吹梦长。
<br>
<br>璧月升东岭。冷浸扶疏影。苗叶万珠明。露华圆更清。
<br>
<br>菩萨蛮
<br>
<br>蓬山学士文章伯。尊前风味谁能敌。新觅似花人。添成小院春。
<br>
<br>玉纤呵翠袖。满劝金杯酒。寿酒莫辞斟。酒深人意深。
<br>
<br>菩萨蛮（中秋不见月）
<br>
<br>镜天良月皆佳节。休恨今宵妨皎洁。玉锁閟蟾宫。姮娥意自通。
<br>
<br>终有开时节。莫放笙歌歇。来夕尚婵娟。何妨把酒看。
<br>
<br>霜天晓角（为夜游湖作）
<br>
<br>欢娱电掣。何况轻离别。料得两情无奈，思量尽、总难说。酒热。凄兴发。共寻波底月。长结西湖心愿，水有尽、情无歇。
<br>
<br>阮郎归（寄人）
<br>
<br>绿阴庭院记年时。家人捧寿卮。乐声催拍送腰支。香风匝地衣。
<br>
<br>清梦断，彩云飞。刘郎今鬓丝。强将杯酒破愁眉。如今触事非。
<br>
<br>浪淘沙
<br>
<br>春事有来期。且喜春归。问春何似去年时。报道今年春意好，随分开眉。
<br>
<br>往事莫伤悲。光景如飞。十分潘鬓已成丝。幸是风流犹未减，且醉芳菲。
<br>
<br>朝中措（应令锦林檎）
<br>
<br>芳林曲径锦玲珑。腻白借微红。元是海棠标格，司花点化东风。
<br>
<br>端相浑似，玉真未醉，春思先慵。留取浅颦低笑，夜深翠幄轻笼。
<br>
<br>朝中措（送人）
<br>
<br>十分天赋好精神。宫样小腰身。迷却阳城下蔡，未饶宋玉东邻。
<br>
<br>不堪回首，高唐去梦，楚峡归云。从此好寻夫婿，有书频寄鸿鳞。
<br>
<br>朝中措（和欧阳公韵）
<br>
<br>如山堂上翠横空。山影浪花中。夜夜林间明月，时时柳外清风。
<br>
<br>如今到此，翛然万事，无处情钟。唯有尊前一笑，分明好个山翁。
<br>
<br>蝶恋花（送妓）
<br>
<br>飘粉吹香三月暮。病酒情怀，愁绪浑无数。有个人人来又去。归期有恨难留驻。
<br>
<br>明日尊前无觅处。咿轧篮舆，只向双溪路。我辈情钟君谩与。为云为雨应难据。
<br>
<br>声声慢（岩桂）
<br>
<br>云迷越岫，枫冷吴江，天香忽到人寰。满额涂黄，别更一种施丹。天教素秋独步，笑同时、霜菊秋兰。最好处，向水阶月地，把酒相看。
<br>
<br>应有骚人雅韵，将胆瓶筠管，簇向屏山。野店云房，争待结屋中间。无奈猖狂老子，架巢卧、风露清闲。待早晚，约姮娥、同住广寒。
<br>
<br>卜算子（用坡仙韵）
<br>
<br>凡桂一枝芳，陡觉秋容静。月里人间总一般，共此扶疏影。枕畔忽闻香，夜半还思省。争奈姮娥不嫁人，寂寞孤衾冷。
<br>
<br>西江月（戊午生朝）
<br>
<br>富贵从来自有，人生最羡长年。骎骎八秩未华颠。更喜此身强健。
<br>
<br>金印新来如斗，丝纶御墨犹鲜。枣如瓜大藕如船。莫惜尊前满劝。
<br>
<br>满江红（己未生朝）
<br>
<br>听说梅山，一邱内、深藏曲折。过醒心桥下，水光清彻。迤逦跻攀登翠岭，沈沈壑千峰列。更小亭、风露逼华堂，荷香发。
<br>
<br>歌声动，云横阙。舞腰转，风回雪。正良辰美景，众宾欢悦。老子中间聊笑傲，酒行莫放觥筹歇。愿此生、长似钓璜公，添华发。
<br>
<br>念奴娇（庚申生朝）
<br>
<br>宦途巘险，问急流勇退，几人闻早。自别修门今正是，一纪生朝还到。绿野风光，平泉草木，争似梅山好。园林如画，芰荷香泛芳沼。
<br>
<br>早晚玉节来临，君恩踵至，金印应如斗。好是华堂开宴处，歌舞管弦声奏。海上蟠桃，山中仙杏，共劝长生酒。莫辞沈醉，年年此会依旧。
<br>
<br>满江红（辛酉生朝）
<br>
<br>小小华堂，朱阑外、乱山如簇。更云中仙掌，一峰高矗。南极老人呈瑞处，丙丁躔次光相烛。又谁知、堂上有闲人，无拘束。
<br>
<br>宾朋至，须歌曲。风月好，纷丝竹，都不管、世间是非荣辱。屈指如今侪辈少，几人老后能知足。问此身、何地寄生涯，唯松菊。
<br>
<br>临江仙
<br>
<br>桃李飞花春渐老，海棠次第芬芳。庭前红药已成行。酴醿开未到，犹更有花王。
<br>
<br>从此便须排日醉，莫将闲事相妨。老来不是太疏狂。尊前君看取，潘鬓已成霜。
<br>
<br>感皇恩（壬戌生朝）
<br>
<br>儿女沸欢声，生朝来到。帘幕中间喷香兽。京祠新任，好事日边还又。清闲无个事，君恩厚。
<br>
<br>赢得乞食，歌姬一笑。旧衲云山伴红袖。逢来弱水，试问神仙何有。近来饶落托，贪杯酒。
<br>
<br>满庭芳（寿曾两府）
<br>
<br>丹染吴枫，青环越岫，镜天霁色凝鲜。华堂珊佩，非务拥神仙。天遣澄清海岳，亲曾授黄石奇编。兴王略，智名俱泯，功业妙难言。翩翩。真迥立，香飘绣衮，色映貂蝉。有清诗千首，美酒如川。长与嫦娥共约，放冰轮，今夕先圆。中秋月，从今屈指，更借一千年。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【周必大】
<br>
<br>朝中措
<br>
<br>乘成台上晓书云。黄色映天庭。已谢浮名浮利，也知来应长生。
<br>
<br>边亭卧鼓，余粮栖亩，朝野欢声。从此四时八节，弟兄常醉金觥。
<br>
<br>满庭芳
<br>
<br>(之语，戏往一阕以解嘲)
<br>
<br>天壤茫茫，人心殊观，未免因欠思余。太山邱垤，同载一方舆。那更长沙下湿，祝融峰、才比吾庐。秋风冷，攀缘汗浃，应叹苦区区。
<br>
<br>登高，聊尔耳，何须蜡屐，谁暇膏车。默存处，清都宛在须臾。笑约乘鸾羽客，窥倒景、拊掌崎岖。归来把，萸囊菊盏，一为洗泥涂。
<br>
<br>谒金门
<br>
<br>（和从周宣教韵祝千岁寿，请呼段、马二生歌之）
<br>
<br>梅乍吐。趁寿席、香风度。人与此花俱独步。风流天付与。好在青云歧路。愿共作、和羹侣。归访赤松辞万户。莺花犹是主。
<br>
<br>点绛唇（葛守坐上出此词，道思归之意，走笔次其韵）
<br>
<br>报答风光，满倾琼液休思睡。乱莺声碎。来往甘棠底。闻道中和，深简君王意。归舟起。到时应是。玉殿槐交翠。
<br>
<br>点绛唇
<br>
<br>醉上兰舟，羡他沙暖鸳鸯睡。月波金碎。愁海深无底。太守新词，解释无穷意。高歌起。浮云间事。浑付烟中翠。
<br>
<br>点绛唇（赴池阳郡会，坐中见梅花赋丁亥九月己丑）
<br>
<br>踏白江梅，大都玉断酥凝就。雨肥霜逗。痴了闺房秀。莫待冬深，雪压风欺后。君知否。却嫌伊瘦。仍怕伊僝僽。
<br>
<br>点绛唇（七夜，赵富文出家姬小琼，再赋丁亥七月己丑）
<br>
<br>秋夜乘槎，客星容到天孙渚。眼波微注。将谓牵牛渡。见了还非，重理霓裳舞。都无误。几年一遇。莫讶周郎顾。
<br>
<br>朝中措
<br>
<br>(非泛泛祝词也戊子)
<br>
<br>月眉新画露珠圆。今夕正相鲜。欲导唐家诞节，先生汉相韦贤。
<br>
<br>悬知此去，莺迁春谷，鹗在秋天。班首算来旬岁，状头看取明年。
<br>
<br>朝中措
<br>
<br>（故每戏之己丑）
<br>
<br>九重深念朔庭空。良弼梦时中。擢第难遵常制，筑岩直继高风。
<br>
<br>明年东府，金钗珠履，列鼎鸣钟。良酝傥分焦革，早禾休浸曹公。
<br>
<br>醉落魄
<br>
<br>（次江西帅吴明可韵庚寅四月。明可，台州人。自云近世未有二府）
<br>
<br>山川迥别。赤城自古雄东越。钟英储秀簪绅列。何事黄扉，殊未相黄发。
<br>
<br>如今衮职那容缺。人心恰与天时合。看看字号彤庭发。初破天荒，留与后来说。
<br>
<br>醉落魄
<br>
<br>才高句杰。飞黄却应鸾和节。新词聊卷波澜阔。泉玉淙琤，犹不比清切。
<br>
<br>相逢未稳愁相别。南园烟草南楼月。阳关西出重吹彻。垂柳新栽，宁忍便攀折。（明可新创南园。）
<br>
<br>西江月（暮春鲁氏坐上次胡邦衡韵）
<br>
<br>三月群贤毕集，二天五马先光。传觞击鼓底匆忙。画鹢将飞江上。
<br>
<br>鲁国方虚两社，齐人要复侵疆。延英引对上东廊。应念幽人相望。
<br>
<br>西江月（再赋送行）
<br>
<br>藉甚新除刺史，归然鲁殿灵光。诏书催发棹讴忙。沙路从今稳上。
<br>
<br>有喜刊除戎索，无劳远抚闽疆。日高龙影转槐廊。想见清光注望。
<br>
<br>导引
<br>
<br>（加上太上皇帝太上皇后尊号册宝
<br>
<br>乐章（乾道六年）·奉上册宝导引曲）
<br>
<br>重华真主，晨夕奉庭闱。禋祀庆成时。乾元坤载同归美，宝册两光辉。斑衣何似赭黄衣。此事古今稀。都人欢乐嵩呼震，圣寿总天齐。
<br>
<br>导引
<br>
<br>（加上太上皇帝太上皇后尊号册宝乐
<br>
<br>章（淳熙二年）·奉上册宝导引曲）
<br>
<br>新阳初应，乐事起彤庭。和气满吴京。帝家来庆东皇寿，西母共长生。金书玉篆灿龙文。前导沸欢声。修龄无极名无尽，一岁一回增。
<br>
<br>导引
<br>
<br>（明堂大礼乐章（淳熙六年）
<br>
<br>·明堂大礼鼓吹无射宫导引旧黄钟宫）
<br>
<br>合宫亲飨，青女肃长空。精意与天通。后皇临愿谁为侑，文祖暨神功。亟蒙祉福岁常丰。声教被华戎。两宫眉寿同荣乐，戩谷永来崇。
<br>
<br>合宫歌
<br>
<br>圣明朝，旷典乘秋举。大飨本仁祖。九室八牖四户。敕躬齐戒格堪舆。盛牲实俎。并侑总稽古。玉露乍肃天宇。冰输下照金铺。燎烟嘘呼。郁尊香，云门舞。仿佛翔坐，灵心咸嘉娱。众星俞美，光属照熉珠。清晓御丹凤，湛恩偏浃率溥。欢声雷动岳镇呼。徐命法驾，万骑花盈路。献胙慈极，寿同箕翼，事超唐虞。看平燕云，从此兴文偃武。待重会诸侯，依旧东都。
<br>
<br>
<br>
<br>
<br>
<br>
<br>
<br>
<br>
<br>【赵□老】
<br>
<br>满江红
<br>
<br>见说春时，新波涨、二川溶溢。今底事、沙痕犹褪，石渠慳碧。人意不须长作解，兴来便向杯中觅。纵茂从修竹记山阴，千年一。
<br>
<br>薰吹动，春工毕。桥上景，壶中日。况梅肥笋嫩，雨微鱼出。只恐延英催入觐，不教绿野长均逸。任多情、胡蝶满园飞，狂踪迹。
<br>
<br>满江红（用前韵）
<br>
<br>西郭园林，湖光净、暮寒清溢。明日上，近环山翠，远摇天碧。粉泽兰膏违俗尚，岩花磴蔓从谁觅。问近来、铛脚许何人，吾其一。
<br>
<br>欢乐事，休教毕。经后夜，思前日。想无心不竞，水流云出。物外烟霞供啸咏，个中鱼鸟同休逸。又何须、浮海访三山，寻仙迹。
<br>
<br>满江红
<br>
<br>潇洒星郎，吹绿鬓、胜游霞举。秋又半，月磨云翳，籁传风语。太一青藜光对射，中流荡漾莲舟舞。戏人间、今夜水精宫，前无古。
<br>
<br>吾家是，蓬山侣。歌舞袖，苹花渚。拟问津斜汉，乘槎南浦。谒帝通明今得便，素娥拍手心先许。笑画阑、三十六宫秋，花如土。
<br>
<br>念奴娇（中秋垂虹和韵）
<br>
<br>冰蟾驾月，荡寒光、不见层波层碧。几岁中秋争得似，云卷秋声寂寂。多谢星郎，来陪贤令，快赏鳌峰极。广寒宫近，素娥不靳余力。
<br>
<br>夜久露落琼浆，神京归路，有云翘前迹。当日仙人曾驭气，只学神交龟息。今夜清尊，一齐分付，稳是乘槎客。天津重到，霓裳何似闻笛。
<br>
<br>水调歌头（和平湖）
<br>
<br>梅仙了无讼，拄笏看西山。山涵秋晓，水光磨荡有无间。自是灵襟空洞，更望风云吞吐，浩渺白鸥闲。高诵远游赋，独立桂香阑。
<br>
<br>谩常谈，如观水，要观澜。物情长在，人生何用苦求难。随我一觞一咏，任彼非元非白，唯放酒杯宽。富贵傥来事，天道管知还。
<br>
<br>永遇乐（寿叶枢密）
<br>
<br>香雪堆梅，绣丝蹙柳，仙馆春到。午夜华灯，烘春艳粉，月借今宵好。衮衣摇曳，簪缨闲绕，共祝大椿难老。望台躔、明星一点，冰壶表里相照。
<br>
<br>诞弥令节，欣欣物态，共喜重生周召。八鼎勋庸，九夷姓字，策杖孤鸿杳。鸦啼鹊噪，兰馨松茂，把酒共春一笑。管如今、盐梅再梦，夜铃命诏。
<br>
<br>醉蓬来（同前）
<br>
<br>听都人歌咏，便启金瓯，再登元老。山色溪声，与春风齐到。补衮工夫，望梅心绪，见丹青重好。鹊噪晴空，灯迎诞节，槐堂欢笑。
<br>
<br>正是元宵，满天和气，璧月流光，雪消寒峭。今夜今年，表千年同照。万象森罗，一奁清莹，影山河多少。玉烛调新，彩眉常喜，寰瀛春晓。
<br>
<br>醉蓬来（同前）
<br>
<br>记青蛇感异，后日扶颠，太平人瑞。壮岁弹冠，有经邦高志。晚上文墀，载严霜简，便云能交际。紫极旋枢，金蝉映衮，乾坤开霁。
<br>
<br>底事当时，饮江胡马，一望云旗，倒戈投贽。此片丹心，几风声鹤唳。烟息尘收，水明山丽，只五湖相记。今夜华灯，火城信息，千年荣贵。
<br>
<br>鹧鸪天（同前）
<br>
<br>堂上年时见烛花。青毡还入旧时家。芝函瑞色回春早，绿野东风转岁华。
<br>
<br>催召传，稳铺沙。罍尊今日枣如瓜。诞辰更接传柑宴，莲炬通宵唤草麻。
<br>
<br>鹧鸪天（同前）
<br>
<br>白日青天一旦明。旧时勋业此时情。延英再许裴公对，商鼎须调傅说羹。
<br>
<br>千万载，辅宗祊。擎天八柱愈峥嵘。将军犁却龙庭后，岁傍龟山奏太平。
<br>
<br>生查子（答洪丞相谢送小冠）
<br>
<br>章甫不如人，翠绾垂杨缕。纤手送来时，罗帕缄香雾。貂蝉懒上头，渭水知何处。风月共垂竿，脱帽须亲付。
<br>
<br>生查子（洪舍人用前韵索冠答谢，并以冠往）
<br>
<br>朝路进贤归，厌听歌金缕。不恋玉堂花，豹隐南山雾。漉酒未巾时，暑槛披风处。子夏不兼人，并与诗筒付。
<br>
<br>生查子（再和丞相）
<br>
<br>金门一免时，离绪纷如缕。想像切云高，晓日罗昏雾。峨冠补衮人，不是无心处。欲效贡公弹，衣钵知谁付。
<br>
<br>生查子（再和舍人）
<br>
<br>斜日下平川，楼角销霞缕。摆尽浊尘缨，画栋萦非雾。平生许子穷，今到知音处。约伴玉簪游，好梦从天付。
<br>
<br>南柯子（和洪丞相约赏荷花）
<br>
<br>世上渊明酒，人间陆羽茶。东山无妓有莲花。隐隐仙家鸡犬、路非赊。
<br>
<br>积霭犹张幕，轻雷似卷车。要令长袖舞胡靴席。须是檐头新霁、鹊查查。
<br>
<br>南柯子（和谢洪丞相送竹妆奁）
<br>
<br>体质娟娟静，花纹细细装。翠筠初得试新忙。睡起鬓云撩乱、趣泉汤。
<br>
<br>多病心常捧，新词字带香。管教涂泽到云窗。办下谢君言语、巧如簧。
<br>
<br>浣溪沙
<br>
<br>懒画娥眉倦整冠。笋苞来点镜中鬟。承恩容易报恩难。鬒发未饶青箬笠，素鳞行簇水晶盘。流觞元自不相干。
<br>
<br>浣溪沙（和洪舍人）
<br>
<br>刘氏风流设此冠。今谁将去伴珠鬟。君家兄弟二俱难。
<br>
<br>驰去请观流汗马，钓时休等烂银盘。明朝吟咏有方干。
<br>
<br>
<br>
<br>
<br>
<br>
<br>
<br>
<br>【王质】
<br>
<br>相见欢（薄霜）
<br>
<br>霜花零落全稀。不成飞。寒水溶溶漾漾、软琉璃。
<br>
<br>红未涌，青已露，白都晞。□□□□沙暖、戏凫鹥。
<br>
<br>长相思（暮春）
<br>
<br>红疏疏。紫疏疏。可惜飘零著地铺。春残心转孤。
<br>
<br>莺相呼。燕相呼。楼下垂杨遮得乌。倚阑人已无。
<br>
<br>长相思（渔父）
<br>
<br>山青青。水青青。两岸萧萧芦荻林。水深村又深。
<br>
<br>风泠泠。露泠泠。一叶扁舟深处横。垂杨鸥不惊。
<br>
<br>生查子（见梅花）
<br>
<br>见汝小溪湾，修竹连疏影。林杪动风声，惊下毵毵粉。见汝大江郊，高浪摇枯本。飞雪密封枝，直到斜阳醒。
<br>
<br>杨柳枝（淡月）
<br>
<br>惯得娇云赶不开。去还来。淡光无可照楼台。且停杯。薄雨疏疏时几点，洒浮埃。卖花未上担儿抬。听他催。
<br>
<br>浣溪沙（和王通一韵简虞祖予）
<br>
<br>何药能医肠九回。榴莲不似蜀当归。却簪征帽解戎衣。泪下猿声巴峡里，眼荒鸥碛楚江涯。梦魂只傍故人飞。
<br>
<br>浣溪沙
<br>
<br>梦到江南梦却回。梦归何处得身归。故溪渌净看凫衣。下到瞿唐春欲杪，桃花香浪渺无涯。三台回望五云飞。
<br>
<br>浣溪沙
<br>
<br>征雁年来得几回。春风无雁带书归。故应春瘦减春衣。花柳伤心经岁月，江湖无梦失津涯。到家无树不红飞。
<br>
<br>浣溪沙（有感）
<br>
<br>细雨萧萧变作秋。晚风杨柳冷飕飕。无言有泪洒西楼。眼共云山昏惨惨，心随烟水去悠悠。一蓑一笠任孤舟。
<br>
<br>清平乐（感怀）
<br>
<br>江沙带湿。莎露和烟泣。落日欲低红未入。悄悄暮峰凝立。疏林秀色荒寒。频频驻骑回看。应是梧桐影下，秋风蹙碎眉山。
<br>
<br>清平乐
<br>
<br>断桥流水。香满扶疏里。忽见一枝明眼底。人在山腰水尾。梨花应梦纷纷。征鸿叫断行云。不见绿毛么凤，一方明月中庭。
<br>
<br>清平乐（梅影）
<br>
<br>从来清瘦。更被春僝僽。瘦得花身无可有。莫放隔帘风透。一枝相映孤灯。灯明不似花明。细看横斜影下，如闻溪水泠泠。
<br>
<br>眼儿媚（送别）
<br>
<br>雨润梨花雪未干。犹自有春寒。不如且住，清明寒食，数日之间。
<br>
<br>想君行尽嘉陵水，我已下江南。相看万里，时须片纸，各报平安。
<br>
<br>西江月（借江梅蜡梅为意寿董守）
<br>
<br>月斧修成腻玉，风斤琢碎轻冰。主人无那寿杯深。倩取花来唤醒。
<br>
<br>舞罢绣衤因凤蹙，饮阑画阁香凝。试将花蕊数层层。犹比长年不尽。
<br>
<br>西江月
<br>
<br>轻蜡细凝蜂蜜，薄罗深压鹅黄。玉容纵不似何郎。也在百花头上。
<br>
<br>试看眉间一点，全如瓶里孤芳。明年此日趁鹓行。记取今朝胜赏。蜡梅
<br>
<br>西江月（和王道一韵促画屏）
<br>
<br>蹙蹙红中烟润，梢梢翠尾风斜。闲轩幽树少啼鸦。此处最宜君画。
<br>
<br>望眼不知天阔，归心常恨山遮。见君江浦到芦花。意在琵琶亭下。（轩外有石榴芭蕉。壁间有所画江浦芦雁。）
<br>
<br>西江月（感怀）
<br>
<br>璧水桥边此客，金銮坡上何人。沙场老马事无成。泪湿青莹夹镜。
<br>
<br>袖手烟霏小景，回头石岭空城。乾坤遗恨渺难平。目断塞鸿孤影。
<br>
<br>滴滴金（晚眺）
<br>
<br>阴阴湿雾霜无汁。江气逼、树声滴。荒林只见夕阳入。谁唤晚烟集。
<br>
<br>渔翁犹把钓竿执。蓑共笠、时时葺。风刚浪猛早收拾。天外暮云黑。
<br>
<br>燕归梁（送别）
<br>
<br>拂拂春风入马蹄。□驻绿杨堤。绿杨堤上乳莺啼。声声怨、怨春归。
<br>
<br>而今一似花流水，踪迹任东西。利成名遂在何时。早赢得、两分飞。
<br>
<br>青门引（寻梅）
<br>
<br>寻遍江南麓。只有斑斑野菊。梅花不遇我心悲，一枝得见，便是一年足。
<br>
<br>微香来自横网竹。飞度寒溪曲。落路寻人借问，谢他指向深深谷。
<br>
<br>鹧鸪天（山行）
<br>
<br>空响萧萧似见呼。溪昏树暗觉神孤。微茫山路才通足，行到山深路亦无。
<br>
<br>寻草浅，拣林疏。虽疏无奈野藤粗。春衫不管藤搊碎，可惜教花著地铺。
<br>
<br>鹧鸪天（咏渔父）
<br>
<br>一只船儿任意飞。眼前不管是和非。鱼儿得了浑闲事，未得鱼儿未肯归。
<br>
<br>全似懒，又如痴。这些快活有谁知。华堂只见灯花好，不见波平月上时。
<br>
<br>一斛珠（十一月十日知郡宴吴府判坐中赋海棠）
<br>
<br>风流太守。未春先试回春手。天寒修竹斜阳后。翠袖中间，忽有人红袖。
<br>
<br>天香国色浓如酒。且教青女休僝僽。梅花元是群花首。细细商量，只怕梅花瘦。
<br>
<br>一斛珠（桃园赏雪）
<br>
<br>寒江凝碧。是谁翦作梨花出。花心犹带江痕湿。轻注香腮，却是桃花色。
<br>
<br>飞来飞去何曾密。疏疏全似新相识。横吹小弄梅花笛。看你飘零，不似江南客。
<br>
<br>一斛珠（有寄）
<br>
<br>平塘玉立。薄罗飞起层层碧。人心不似花心密。待要相逢，未必相逢得。
<br>
<br>袜尘不动何曾湿。芙蓉桥上曾相识。舻声摇去江声急。西北高楼，回首浮云隔。
<br>
<br>怨春郎（宿池口）
<br>
<br>芦花已老。蓼花已老。江腹冲风，山头残照。暮烟不辨栖鸥。识归舟。
<br>
<br>归舟照顾新洲阁。惊波恶。别拣深湾泊。南津北泺，水村总没人家。莽平沙。
<br>
<br>虞美人（即事）
<br>
<br>绿阴夹岸人家住。桥上人来去。行舟远远唤相应。全似孤烟斜日、出阊门。
<br>
<br>浪花拂拂侵沙觜。直到垂杨底。吴江虽有晚潮回。未比合江亭下、水如飞。
<br>
<br>虞美人（李敷文席上）
<br>
<br>翠阴融尽毵毵雪。惨淡花明灭。嫩沙拂拂涨痕添。想见故溪、绿到草堂前。
<br>
<br>夕阳红透樱桃粒。掩映深沈碧。成都事事似江南。只是香衾、两处受春寒。
<br>
<br>临江仙（和徐守圣可）
<br>
<br>缥缈青霄云一握，太清群玉光中。钧天声里拂香风。紫皇低接手，稳步上层空。
<br>
<br>雀扇徐开鸾影转，日高舞动蛟龙。双瞻御座立昭容。回班趋复道，环佩响丁东。
<br>
<br>临江仙
<br>
<br>千顷翠围遮绿净，菱花影落波中。看看红锦漾清风。此时催入觐，烟浪拍云空。
<br>
<br>伫见觚棱栖宝爵，旌旗全仗飞龙。赭黄一点现真容。御麻宣未毕，云镜上天东。
<br>
<br>临江仙（宴向守簇）
<br>
<br>曲水流觞修禊事，祓除洗净春愁。举尊再拜寿君侯。只今虚鼎足，好去作班头。
<br>
<br>自古相门还出相，春旗小驻南州。云孙将绍祖风流。他时如见忆，江汉一渔舟。
<br>
<br>临江仙（南楼席上寿张守）
<br>
<br>八字山头来较晚，彩云未散南楼。夕阳千丈映帘钩。君侯如欲老，江水莫教流。
<br>
<br>扇底清歌尘不动，胡床明月清秋。天浆为浪玉为舟。酒阑君便起，归去立班头。
<br>
<br>定风波（夜赏海棠）
<br>
<br>曲曲阑干曲曲池。万红缭绕锦相围。花到黄昏思欲睡。休睡。眼前都是好相知。
<br>
<br>银烛转添花转好，人在，花深深处更相宜。似此好花须爱惜。休惜。鬓边消得两三枝。
<br>
<br>定风波（赠将）
<br>
<br>问讯山东窦长卿。苍苍云外且垂纶。流水落花都莫问，等取，榆林沙月静边尘。
<br>
<br>江面不如杯面阔，卷起，五湖烟浪入清尊。醉倒投床君且睡，却怕，挑灯看剑忽伤神。
<br>
<br>定风波
<br>
<br>白璧黄金爵上卿。紫宸殿下拜丝纶。才出龙门开虎帐，但看，甲光如水夜无尘。
<br>
<br>古古今今男子事，摇动，芙蓉旗影入金尊。到得关河公事了，早去，白云堆里养精神。
<br>
<br>苏幕遮
<br>
<br>（淹留佳客坐、百年粗粝腐儒餐"者也。两辞极道湖山云月之趣因以记相与之意云）
<br>
<br>水风轻，吹不皱。上下浮光，两镜光相就。云锦摇香吹散酒。细听清谈，玉屑津津嗽。
<br>
<br>明月前，斜阳后。竹露秋声，拂拂寒生袖。掇取湖山聊入手。紫阁黄扉，到了终须有。
<br>
<br>苏幕遮（送张删定赴召）
<br>
<br>驿尘飞，天意紧。香雪芝封，犹带吴泥润。昨夜宝奁开玉镜。一点西风，便觉寒秋近。白苹洲，红蓼径。风露凄清，快促黄金镫。叠叠重重听好信。掷了碧油幢，更掷双堂印。□□□（闻鹃啼）
<br>
<br>眼将穿，肠欲裂。声声似向春风说。春色飘零，自是人间客。
<br>
<br>不成泪，都成血。朝朝暮暮何曾歇。叫彻斜阳，又见空山月。
<br>
<br>□□□
<br>
<br>夜茫茫，春寂寂。寒烟叫裂空山石。吸尽东风，化作垂红滴。
<br>
<br>漏将阑，情转极。月明绕树声声急。无数闲花，尽染啼痕湿。
<br>
<br>青玉案（木樨）
<br>
<br>中央自有仙风度。散入千林去。万点秋芳洒飞露。舜裳赭色，尧眉黄彩，化作花无数。
<br>
<br>层层翠葆鸾旗舞。吹下天香遍瑶宇。万岁千秋奉明主。柱华月苑，蕊珠宝殿，长听黄金缕。
<br>
<br>青玉案（池亭）
<br>
<br>浮萍不碍鱼行路。细数鱼来去。静倚溪阴深觅句。碧鲜清润，影摇香度。易觉阑干暮。
<br>
<br>凫雏深傍苹根住。浴罢红衣褪残缕。一寸江湖可付。渚兰汀草，卧烟攲雨。荒了垂纶处。
<br>
<br>江城子（席上赋）
<br>
<br>细风微揭碧鳞鳞。绣帏深。不闻声。时见推帘，笼袖玉轻轻。不似绮楼高卷幔，相指点，总分明。
<br>
<br>斜湾丛柳暗阴阴。且消停。莫催行。只恨夕阳，虽好近黄昏。得到钗梁容略住，无分做，小蜻蜓。
<br>
<br>江城子
<br>
<br>细风吹起翠田田。雨和烟。入梅天。鲜润繁阴，悄悄转清圆。十顷蒲萄深贮碧，鸥共鹭，各翩翩。
<br>
<br>影摇香度小婵娟。竹林贤。总神仙。滴露飞霜，雪壑注冰泉。伴了芙蓉城里客，无一事，北窗眠。
<br>
<br>江城子（宴守倅）
<br>
<br>柳梢无雪受风吹。绿垂垂。乳鸦啼。直下蒲萄，春水未平堤。却似今年春气早，白团扇，已相宜。
<br>
<br>红巾当日鸟衔飞。曲江湄。暮春时。孔雀麒麟，交蹙绣罗衣。何似野堂陪胜客，花影外，竹阴移。
<br>
<br>蓦山溪（咏茶）
<br>
<br>枯林荒陌，矮树敷鲜叶。不见雅风标，十二分、山容野色。因何嫩茁，舞动小旗枪，梅花后，杏花前，色味香三绝。含光隐耀，尘土埋豪杰。试看大粗疏，争知变、寒云飞雪。休说休说，世只两名花，芍药相，牡丹王，未尽人间舌。
<br>
<br>满江红（幕府诸公郊外同集以病不去）
<br>
<br>方丈维摩，蒙衲被、都齐不省。空怅望、锦裘绣帽，玉珂金镫。十月小春逢此日，一时胜事输公等。问短衣、匹马射南山，何人肯。
<br>
<br>山暮紫，峰如笋。江寒碧，沙如粉。望塞鸿杳杳，水遥天永。饮罢不妨瓶屡卧，归来自有风吹醒。试断桥、流水月明边，寻疏影。
<br>
<br>满江红（庆寿）
<br>
<br>整顿乾坤，恨舞袖、回旋不足。须付与、腰金叠赤，面槐参绿。功业岂无人可了，英豪自有心相伏。自孤窗、寒烛听经纶，常三复。
<br>
<br>举大白，倾醜醁。为公起，歌此曲。曲中意惟有，斯贤堪属。萱草喜除烦恼障，莲花妙享清凉福。愿年年、团扇弄生绡，长如玉。
<br>
<br>满江红（春日）
<br>
<br>惨淡轻阴，都养就、朱朱白白。最好是、梨花带雨，海棠映日。暖雾烘成芳草色，娇风分与垂杨力。听红边、翠杪啭清圆，曾相识。
<br>
<br>春绪乱，还如织。春梦断，还堪觅。看青梅下有，游人啧啧。爱酒正香须满泛，怜花太嫩休轻摘。把领巾、收聚众香浓，凭风立。
<br>
<br>满江红
<br>
<br>生彀平铺，吹不起、轻风无力。西江上、斗牛相射，水天一色。二妙风流今代少，一时光价何时息。更绛霄、白日下云軿，芙蓉客。
<br>
<br>整飞驭，成得得。寻前约，宽忆忆。正云飞雨卷，旧红新碧。茁茁抽长荷柄绿，毵毵吐净杨花白。渐衣篝、香润入梅天，红绡湿。
<br>
<br>满江红（渔舟）
<br>
<br>莽莽云平，都不辨、近山远水。尽徘徊、尚留波面，未归湾尾。浪猛深深鸥抱稳，波寒缩缩鱼沈底。恐狂风、颠雨岸多摧，舟难舣。
<br>
<br>船篷重，拖不起。蓑衣湿，森如洗。想杖头未足，杯中无计。渔网吹翻无把捉，钓竿冻断成抛弃。到高歌、风静月明时，谁如你。
<br>
<br>满江红（牧童）
<br>
<br>落尽斜阳，尚有些、断霞残影。甚弯环、东溪西巷，南岩北岭。行熟更教羊引著，睡浓却被鸦惊醒。渐孤村、树暗颤山攲，霜风冷。
<br>
<br>人世里，嫌他蠢。牛背上，输他稳。但芒鞋一纟两，蓑衣一领。五脏荒陂蔬荐口，双髻幽崦花漫顶。虽云乌、月黑路蒙笼，何曾窘。
<br>
<br>满江红（听琴）
<br>
<br>纸帐梅花，有丛桂、又有修竹。是何声、雪飘远渚，泉鸣幽谷。红蓼白苹须拂袖，余音尚带清香馥。挽素娥青女、问飞琼，谁家曲。
<br>
<br>韩退之，欧永叔。惚兮恍，恍兮惚。试侧耳，山常似黛，水常如玉。颜子操中何足怨，醉翁徽外无人续。正青天、明月上东南，芳时足。
<br>
<br>水调歌头（京口）
<br>
<br>江水去无极，无地有青天。怒涛汹涌，卷浪成雪蔽长川。一望扬州苍莽，隐见烟竿双矗，何处卷珠帘。落日瓜洲渡，鸿鹭满风前。
<br>
<br>古战场，皆白草，更苍烟。清平犹有遗恨，久矣在江边。北固山前三杰，遥想当年意气，宜宜昵中原。上马促归去，风堕接罗翩。
<br>
<br>水调歌头（中秋饮南楼呈范宣抚）
<br>
<br>细数十年梦，十处过中秋。今年清梦，还在黄鹤旧楼头。老子个中不浅，此会天教重见，今古一南楼。星汉淡无色，玉锦倚空浮。
<br>
<br>带秦烟，萦楚雾，熨江流。关河离合南北，依旧照清愁。相见姮娥冷笑，笑我归来霜鬓，空敝黑貂裘。把酒问清影，肯去伴沧洲。
<br>
<br>水调歌头（游银山寺和壁间张安国作）
<br>
<br>晚嶂倚斜日，秋树战悲风。一泓绀紫澄碧，中有睡蛟龙。散作清溪明玉，激上以流水，两电乱寒空。抛却红尘袂，飞入妙光宫。
<br>
<br>佛国大，天溥博，地含洪。空岩乱壑递响，珠影动金容。万古碧潭空界，一点青霄明月，涝漉总无功。云散殿突兀，风动铎丁东。
<br>
<br>水调歌头
<br>
<br>草蔓已多露，松竹总含风。群山左顾右盼，如虎更如龙。时见渔灯三两，知在谁家浦溆，星斗烂垂空。万有付一扫，人世等天宫。
<br>
<br>秋萧瑟，林脱叶，水归洪。江湖飘泊鸿雁，洲渚肯相容。要使群生安堵，不听三更吠犬，此则是奇功。一任画麟阁，吾自老墙东。
<br>
<br>水调歌头（九日）
<br>
<br>云巘在空碧，天宇共高明。重阳易得风雨，今日不胜晴。天为两朝元老，付与四时佳节，不动一丝尘。香霭洗金戟，飞雾洒霓旌。
<br>
<br>山鸣叶，江动石，总欢声。剑关玉垒千载，谁见此升平。细看尊前万蕊，相映眉间一点，黄气郁骎骎。江汉下淮海，都赖一长城。
<br>
<br>水调歌头（饶风岭上见梅）
<br>
<br>花上插苍碧，花下走清湍。浓霜深覆残雪，更有月相参。似我竹溪茅屋，欲晓未明天气，扶杖绕篱看。秦楚五千里，何处是江南。
<br>
<br>饶风下，人不断，马相连。颇尝见有此客，相属意惓惓。欲为横吹出塞，无处可寻羌管，短策叩征鞍。策断征鞍裂，惊堕玉毵毵。
<br>
<br>水调歌头（寿查郎中）
<br>
<br>淮海一星出，分野到梁州。玉京群帝朝斗，公在列仙流。尽扫檐枪格泽，高拱紫微太乙，霞佩拂红裯。非雾非烟里，永侍绀云裘。
<br>
<br>日南至，月既望，寿君侯。梅花满眼，一朵聊当一千秋。半夜玉堂承诏，翼旦路朝宣册，归去作班头。风净瞿唐峡，安稳放行舟。
<br>
<br>水调歌头（庆寿）
<br>
<br>河汉湛秋碧，玉露暧瑶空。太清仙子，飘渺飞佩响玲珑。暂驭青鸾紫凤，来玩十洲三岛，旌旆卷芙蓉。身在大江表，名系绛霄宫。
<br>
<br>两仙客，歌驻月，舞回风。宝薰轻度帘幕，香雾结重重。已觉长安近日，会看此星朝斗，千载庆云龙。翠霭彤烟里，长侍衮衣红。
<br>
<br>八声甘州（怀张安国）
<br>
<br>海茫茫、天北与天南，吾友定安归。闻濡须江上，皖公山下，驾白云飞。莽苍空郊虚野，古路立斜晖。颜跖皆尘土，苦泪休挥。
<br>
<br>一代锦肠绣肺，想英魂皎皎，健口霏霏。望寒空明月，无路寄相思。叹千古、兴亡成败，满乾坤、遗恨有谁知。今何在，一川烟惨，万壑风悲。（安国死后，在淮南屡降，凭箕作诗词偈颂及结字，比生前愈奇伟。淮宁宰陆同得遗墨尤多。）
<br>
<br>八声甘州（读周公瑾传）
<br>
<br>事茫茫、赤壁半帆风，四海忽三分。想苍烟金虎，碧云铜爵，恨满乾坤。郁郁秣陵王气，传到第三孙。风虎云龙会，自有其人。
<br>
<br>朱颜二十有四，正锦帏秋梦，玉帐春声。望吴江楚汉，明月伴英魂。浥浥小桥红浪湿，抚虚弦、何处得郎闻。雪堂老，千年一瞬，再击空明。
<br>
<br>八声甘州（读诸葛武侯传）
<br>
<br>过隆中、桑柘倚斜阳，禾黍战悲风。世若无徐庶，更无庞统，沈了英雄。本计东荆西益，观变取奇功。转尽青天粟，无路能通。
<br>
<br>他日杂耕渭上，忽一星飞堕，万事成空。使一曹三马，云雨动蛟龙。看璀璨、出师一表，照乾坤、牛斗气常冲。千年后，锦城相吊，遇草堂翁。
<br>
<br>八声甘州（读谢安石传）
<br>
<br>气佳哉、烟紫石头城，云碧雨花台。想东山前后，望春树绿，看晚潮回。自古英雄豪杰，无不待时来。拥鼻微吟处，山静花开。
<br>
<br>商皓亦尝如此，羡苍生皆有，瞻望之怀。但淝河洛涧，此事偶然谐。疑是彼、八公草木，得神明、相亮不相猜。西州泪，千年犹湿，回望兴哀。
<br>
<br>倦寻芳（试墨）
<br>
<br>冰壶秋月，去了潘郎，传到梁老。骑马乘船，麾斥五湖三岛。任捎云，兼拂日，拽蛟龙、鳞鬣都推倒。向尘中，分付高人胜士，把云烟扫。
<br>
<br>乾坤巧。自苍筠无汗，乌锥无刃，此为至宝。第一君门通表。书囊谏草。第二文章扬事业，第三编简摅怀抱。千百般，终久被他磨了。
<br>
<br>倦寻芳（渡口酒家）
<br>
<br>断崖树老，侧岸槎枯，倒倚斜插。脚面浅溪，掌样平洲重叠。著芒鞋，携竹杖，遇乱莎幽涧萦纡涉。那人家，有竹芭瓦缶。颇颇清冽。
<br>
<br>曾微呷。正斜阳淡淡，暮霭昏昏，晚风猎猎。转眼已成陈迹。不堪追蹑。试问旧醅还好在，暂停归影留时霎。待重来，细拈弄、水花山叶。
<br>
<br>万年欢（有感）
<br>
<br>一轮明月，古人心万年，更寸心存。沧海化为黄土，心不成尘。杳杳兴亡成败，满乾坤、未见知音。抚阑干、欲唤英魂，沈沈又没人应。
<br>
<br>无聊攲枕搔首，梦庐中坛上，一似平生。共挽长江为酒，相对同倾。不觉霜风敲竹，睡觉来、海与愁深。拂袖去，塞北河西，红尘陌上寻人。
<br>
<br>真珠帘（栽竹）
<br>
<br>翠虬夭娇拿苍玉。飞来到、吾庐溪湾山麓。一笑忽相逢，更解包投宿。北池之畔西墙曲，与主人、呼青吸绿。恨我，无天寒翠袖，共倚修竹。
<br>
<br>每遇飞雪萧萧，更惊风摵摵，清标可掬。更与月同来，无半点尘俗。冬有寒梅闲相伴，春亦有、幽兰相逐。香足。才露下霜飞，又有秋菊。
<br>
<br>沁园春（闲居）
<br>
<br>二百年间，十二时中，悲欢往来。但盖头一把，容身方丈，无多缘饰，莫遣尘埃。屈曲成幽，萧条生净，野草闲花都妙哉。家无力，虽然咫尺，强作萦回。
<br>
<br>竹斋。向背松斋。须次第、春兰秋菊开。在竹篱虚处，密栽甘橘，荆桥斜畔，疏种香梅。山芋芼羹，地黄酿粥，冬后春前皆可栽。门通水，荷汀蓼渚，足可徘徊。
<br>
<br>红窗怨（送邵倅）
<br>
<br>欲寄意，都无有。且须折赠、市桥官柳。看君著上征衣，也寻思、榜舟楚江口。
<br>
<br>此会未知何时又。恨男儿、不长相守。苟富贵、毋相忘，若相忘、有如此酒。
<br>
<br>红窗怨（即事）
<br>
<br>帘不卷。人难见。缥缈歌声，暗随香转。记与三五少年，在杭州、曾听得几遍。
<br>
<br>唱到生绡白团扇。晚凉初、桐阴满院。待要图入丹青，奈无缘识如花面。
<br>
<br>凤时春（见残梅）
<br>
<br>标格风流前辈。才瞥见春风，萧然无对。只有月娥心不退。依旧断桥，横在流水。
<br>
<br>我亦共、月娥同意。肯将情移在，粗红俗翠。除丁香蔷薇酴醿外。便做花王，不是此辈。
<br>
<br>泛兰舟（谯天授画像）
<br>
<br>萧萧乌帽黄衫。烟水拍云岩。风清月白，一双碧眼莹秋潭。四海九州，茫茫东北，渺渺西南。松霜杉露毵毵。
<br>
<br>龙门隔如参井，青城佳气与天参。蔽山充野，牡丹红外茯苓甘。鹤顶凝丹，隙驹蹀躞，尽百年闲。乾坤云海风帆。谯名定，涪陵人。受道于伊川。后弃乡里，隐河洛。复归蜀，居青城之老人村，至今尚存。
<br>
<br>无月不登楼（种花）
<br>
<br>池塘生春草，梦中共、水仙相识。细拨冰绡，低沈玉骨，搅动一池寒碧。吹尽杨花，糁毡消白。却有青钱，点点如积。渐成翠、亭亭如立。
<br>
<br>汉女江妃入奁室。擘破靓妆拥出。夜月明前，夕阳攲后，清妙世间标格。中贮琼瑶汁。才嚼破、露飞霜泣。何益。未转眼，度秋风，成陈迹。
<br>
<br>别素质（请浙江僧嗣宗住庵）
<br>
<br>一个茅庵，三间七架。两畔更添两厦。倒坐双亭平分，扶阑两下。门前数十丘..罢稏。塍外更百十株桑柘。一溪活水长流，余波及、蔬畦菜把。
<br>
<br>便是招提与兰若。时钞疏乡园，看经村社。随分斗米相酬，镮钱相谢。便阙少亦堪借借。常收些、笋干蕨鲊。好年岁，更无兵无火，快活杀也。
<br>
<br>笛家弄（水际闲行）
<br>
<br>凌乱败荷，既似沙莞，又如淝水。颠倒旌旗都靡。馀花欹谢，又似乌江，骓兮不逝。虞兮奈尔。凋柳萧骚，又如轵道，故老何颜对。因缘断。时节转。自然如彼。自然如此。水边沙际。芦花摇曳。唤住行人，蓼花妩媚。引翻游子。又似江都酣夜延秋，建业望仙结绮。月下心飞，风前骨醉。
<br>
<br>共蘋花得意。今看昔、后看今未。一回头，已百弹指。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
