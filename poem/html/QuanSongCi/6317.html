<HTML>
<HEAD>
<TITLE>全宋词 卷041 曹勋 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷041 曹勋</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷041 曹勋</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6317"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷041 曹勋')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷041 曹勋]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【曹勋】
<br>
<br>法曲（散序·道情）
<br>
<br>飞金走玉常奔驰。日上还西。自古待著长绳系。算尘心、谩劳役堪悲。盘古到此际。桑田变海，海复成陆高低。噫嘻。下土是凡质容仪。寿考能消，几日支持。念一世。真若朝荣暮落难期。幸有志、日传得神仙希夷。希夷。堪为千古人师。
<br>
<br>法曲（歌头）
<br>
<br>柱史乘车，青牛驾轭，紫云覆顶，函关令已前知。西升稍驻，尹喜虔恭誓。求老子。亲谈道德微旨。五千余言，俱救末俗，度脱令咸归生理。体元机。人间方解道术，兼明治身，与国阶梯。更有黄庭，专分二境，内外皆举璇题。羽客见者，倾诚恳诵合彝仪。万神潜礼。密奉二经，炷香静默，心无竞，靡端倪。得失扫去，意海澄流要体。内景防愆失。外景忘疲。阆风蓬岛岂能移。念诵灵辞。指群迷。
<br>
<br>法曲（遍第一）
<br>
<br>丽景早春时。正花漏初迟。东君出震，太和应物，恍惚中立丹基。天风卦成随象，记合成□□□□□□□必相契。三千六百火候，密运精微。蒸入肌肤，嫩红潮颊，自然旧容生辉。情志。鄙凡尘，瑶圃满眼，都看桃李。晴云万叠开异色。灵光湛湛增秀逸。与道合。真境丹房，随时沐浴，亦向朝夕。
<br>
<br>法曲（遍第二）
<br>
<br>向虚靖晨起。朝元意达，冲漠怡怡。三天澄映，九光霁碧，如有鹤舞鸾飞。泛空际。瑶室明辉。动与真期。至理常寂，户庭无远，欣欣端比。侍宴日在瑶池。师友多闲，抱琴沽酒度曲，笑采华芝。九节倚筇时。何须钓月眠石，寻觅占渊静逸。乐修持。淡然灵府泳真谛。怡养丹光里。春已收功，自育火枣交梨。
<br>
<br>法曲（遍第三）
<br>
<br>珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。
<br>
<br>法曲（第四攧）
<br>
<br>南薰殿阁，卷窗户新翠。池沼十顷净，俯桥影横霓。龟鱼自乐，潺潺螭口，流水照碧，芰荷绿满长堤。柳烟水色，一派涟漪。松竹阴中，细风缓引凉吹。琴韵响，玉德凤轸，声转瑶徽。疏襟曳履。或行或凭几。待饮彻、玉鼎云英，怎更有炎曦。
<br>
<br>法曲（入破第一）
<br>
<br>秋容应节，渐肃景入窗扉。碧洞连翠微。南律回岩桂。金精壮盛时。拥蟾轮、生素辉。启口天为侣，是列仙行缀。心均太上，欲度世缘无亏。用定力坚持。奉真常，惟凝寂。忱诚贯斗极。赐长生，仍久视。洞达虚皇位。德寿高与天齐。
<br>
<br>法曲（入破第二）
<br>
<br>清昼静居香冷，风动万年枝。凉应兑卦体。秋色鸣轻飔。冥心运正一。御铁牛、耕寸地。都种金钱花，秀色照戊己。新霜万物凋谢，我常无为。冲起浩然气。抱冲和，人间世。登高共赏宴，泛东篱。菊尽醉。谁会。登高意表、迥出凡尘外。
<br>
<br>法曲（入破第三）
<br>
<br>光铺晓曦。云影拂霜低。空阔飞鸿过，两三行、向天际。晴景乍升，晃疏棂，蜂翅迷。密障红炉暖，香缕飘烟细。超然坐久，幽径试寻寒梅。酥点竹间稀。正疏蓓吐南枝。微阳动细蕊。任斜日、沈淡晖。惨惨寒成。晚知皓雪欲垂垂。
<br>
<br>法曲（入破第四）
<br>
<br>黄钟正严凛，飞舞屑琼瑰。清赏丰年瑞。云液喜传杯。阴爻会见复，动一阳、生浩气。谁问添宫线，炼功在金液。晴檐试暖，表里莹如无疵。庭柳漏春信，更萱色、侵苔砌。优游岁向晚，叹人间时序疾。还捧椒觞，羽衣礼无极。
<br>
<br>法曲（第五煞）
<br>
<br>多景推移。便似风灯里。将尘寰喻，尘里白驹过隙。今世过却，来生何处觅。失时节。生死到来嗟何及。勤而行之。竞力待与、钟吕相期。三千行满，连环脱下已。驾青鸾素鹤朝太微。
<br>
<br>大椿（太母庆七十）
<br>
<br>梅拥繁枝，香飘翠帘，钧奏严陈华宴。诚孝感南极，老人星垂眷。东朝功崇庆远，享五福、长乐金殿。兹时寿协七旬，庆古今来稀见。
<br>
<br>慈颜绿发看更新，玉色粹温，体力加健。导引冲和气，觉春生酒面。龙章亲献龟台祝，与中宫、同诚欢忭。亿万斯年，当蓬莱、海波清浅。
<br>
<br>花心动（同前）
<br>
<br>椒柏称觞，抚寰瀛佳辰，正临端月。瑞应屡臻，宫御多祥，气候暖回微冽。圣母七旬寿，敻无前、天心昭格。溥庆处，坤珍效祉，宴开清切。
<br>
<br>金殿箫韶备设。锵钧奏留云，舞容回雪。赭袍绣拥，袆翟同诚，递捧玉杯欢悦。愿将亿万喜，祝亿万、从兹无缺。太平主，永隆圣孝凤阙。
<br>
<br>保寿乐（同前）
<br>
<br>和气暖回元日，四海充庭琛贡至。仗卫俨东朝，郁郁葱葱，响传环佩。凤历无穷，庆慈闱上寿，皇情与天俱喜。念永锡难老，在昔难比。
<br>
<br>六宫嫔嫱罗绮。奉圣德、坤宁俱备。箫韶动钧奏，花似锦，广筵启。同祝宴赏处，从教月明风细。亿载享温清，长生久视。
<br>
<br>宴清都（太母诞辰）
<br>
<br>画幕明新晓。晴日薄，小春微动花柳。宸闱荐祉，东朝诞育，载光坤厚。朱颜内鼎丹就。喜自得、长生妙有。奉冕旒、衣彩坤珍，同耀帕罗珠袖。
<br>
<br>钧奏。翠羽帘垂，三千粉色，花明如绣。歌声缓引，梁尘暗落，五云凝昼。龙香绕斟芳酒。尽夜饮、何妨禁漏。万万载、常向慈宁，俱献圣寿。
<br>
<br>宴清都（贵妃生日）
<br>
<br>凤苑东风软。春容早，岁端新律初转。宫云丽晓，人日应钟，庆符闺范。元妃懿德尊显。位四圣、晋芳避辇。佐圣主、美化重宣，光被海宇弥远。
<br>
<br>香满。帝渥恩隆，歌珠舞雪，俱陈丝管。彤闱共悦，天颜有喜，看寿觞亲劝。今年外家华焕。拥使节、新班侍宴。愿万载、永冠椒房，常奉舜殿。
<br>
<br>一寸金（太母诞辰）
<br>
<br>霜落鸳鸯，绣隐芙蓉小春节。应运看，月魄分辉，坤顺同符，文母徽音芳烈。诞育乾坤主，均慈爱、练裙岂别。经沙塞、涉履烟尘，瑞色怡然更英发。
<br>
<br>上圣中兴，严恭问寝，宫庭正和悦。看寿筵高启，龙香低转，声入霓裳，檀槽新拨。翠衮同行乐，钧韶奏、喜盈绛阙。倾心愿、亿载慈宁，醉赏闲风月。
<br>
<br>国香（同前）
<br>
<br>十月新阳。喜桃杏秀发，宫殿春香。宝历开图，文母协应时康。诞庆欣逢令旦，向花闱、罄列嫔嫱。欢荣是九五，侍膳芳筵，翠扆龙章。
<br>
<br>天心人共喜，拱三钗瑞彩，同捧瑶觞。禁中和气，都入法部丝簧。一片神仙锦绣，正珠帘、高卷云光。遐龄祝亿载，永奉慈颜，地久天长。
<br>
<br>国香（中宫生辰）
<br>
<br>红染芙蓉。似晓霞丽日，秋满珠宫。瑞彩朝来，都做和气葱葱。共庆龟台降祉，化均凤历同风。升平助阴化，奉养余闲，翰墨鸾龙。
<br>
<br>群仙移彩仗，尽红妆玉带，乐震霜空。响入千岩，芳桂香散房栊。劝寿天颜有喜，奉觞雁序雍容。蟠桃待从此，岁岁今朝，荐酒瑶钟。
<br>
<br>齐天乐（同前）
<br>
<br>芙蓉凝露青霞护，朝日绮疏风细。正是中秋，时候喜逢，中宫葱葱佳气。云龙庆会。赞真主当阳，辅成天地。暇日琴书，暂闲蚕馆见贤志。
<br>
<br>嫔嫱衣罗乍试。尽趋椒殿，喜芳绣筵初启。酒面腾红，香烟罩碧，恩满六宫金翠。何妨绛烛。任花欹玉侧，劝教沈醉。凤阙龙楼，夜色凉如水。
<br>
<br>透碧霄（同前）
<br>
<br>阆苑喜新晴。正桂华、飘下太清。宝御凉秋，梦祥明月，天开辅盈成。宫闱女职遵慈训，见海宇仪型。奉东朝、晨夕趋承。化内外、咸知柔顺，已看彤管赋和平。
<br>
<br>宴坤宁。香腾金猊，烟暖秘殿彩衣轻。六乐丝竹，绕云萦水，总按新声。天临帝幄，亲颁寿酒，恩意兼勤。雁行缀、宰府殊荣。愿万亿斯年，南山并永，坤厚赞尧明。
<br>
<br>芰荷香（同前）
<br>
<br>彩云闲。正西瑶阿母，初驻非烟。晓空吹静，暑气清度薰弦。母仪万国，配帝德、直切天垣。阴化从此俱宣。六宫内壶，欣拜新班。
<br>
<br>况是关雎咏懿美，奉东朝晨夕，甘旨芳鲜。上膺慈训，下齐海宇均欢。坤宁暇日，庆盛旦、且款芳筵。永赞二圣当天。雍和化洽，亿万新年。
<br>
<br>玉连环（天申寿词）
<br>
<br>庆云开霁，清华明昼，殿阁风度薰弦。电虹敷瑞，应炎运当千。端景命、符圣德，三阶正、万国归化，远胜文思睿藻，问寝格中天。
<br>
<br>深严。邃启芳筵。正花拥绛扆，瑶殿神仙。缓闻钧韶奏下，歌舞云边。宫闱罄和气，浃南山。罩翠霭、上寿烟。祝无疆御历万万年。
<br>
<br>夏云峰（圣节）
<br>
<br>绍洪基，抚万宇，中兴宝运符千。枢电瑞绕，景命燕及云天。挺生真主，平四海、复禹山川。班列立、瞻云就日，职贡衣冠。
<br>
<br>欢均鳌禁鹓鸾。望花城粉黛，金兽祥烟。笙箫缓奏，化国日永留连。宝觞亲劝，须纵饮、歌舞韶妍。都是祝、南山圣寿，亿万斯年。
<br>
<br>凤凰台上忆吹箫（同前）
<br>
<br>碧玉烟塘，绛罗艳卉，朱清炎驭升旸。正应运、真人诞节，宝绪灵光。海宇均颁湛露，环佩拱、北极称觞。欢声浃，三十六宫，齐奉披香。
<br>
<br>芬芳。宝薰如霭，仙仗捧椒扉，秀绕嫔嫱。上万寿、双鬟妙舞，一部丝簧。花满蓬莱殿里，光照坐、尊俎生凉。南山祝，常对化日舒长。
<br>
<br>安平乐（圣节）
<br>
<br>圣德如尧，圣心如舜，欣逢出震昌期。中兴继体，抚有寰瀛，三阳方是炎曦。万国朝元，奉崇严宸扆，咫尺天威。瑞色满三墀。渐嵩呼、均庆彤闱。
<br>
<br>正金屋妆成，翠围红绕，香霭高散狻猊。东朝移雕辇，与坤仪、同奉瑶卮。阖殿花明，亿万载、咸歌寿祺。视天民，永祈宝历，垂衣端拱无为。
<br>
<br>夜合花（同前）
<br>
<br>星拱尧眉，日临云幄，晓天初静炎曦。香凝翠扆，花笼禁殿风迟。彩山高与云齐。奉明主、玉斝交挥。庆天申旦，九州四海，同咏昌时。
<br>
<br>今年麦有双歧。别有琅玕并节，深秀联枝。丰世瑞物，嘉祥效祉熙熙。坐中莫惜沈醉，仰三圣、玉德光辉。献南山寿，严宸万载，永奉垂衣。
<br>
<br>绿头鸭（同前）
<br>
<br>喜雨薰泛景，翠云低柳。正凉生殿阁，梅润晓天，暑风时候。应乘乾、彩虹流渚，惊电绕、璇霄枢斗。大业辉光，益建火德，梯航四海尽奔走。六府焕修，多方平定，寰宇歌元首。凝九有。三辰拱北，万邦孚佑。
<br>
<br>对祥烟、霁色清和，凤韶九成仪昼。听山声、响传呼舞，腾紫府、香浓金兽。禁御升平，慈闱燕适，袆衣共上玉觞酒。齐奉舜图，南山同永，合殿备金奏。祝圣寿。圣寿无疆，两仪并久。
<br>
<br>赏松菊（寿圣诞辰）
<br>
<br>凉飙应律惊潮韵，晓对彩蟾如水。庆霄占梦月，已祥开天地。圣主中兴大业，二南化、恭勤辅翊。抚宫闱，看仪型，海宇尽成和气。
<br>
<br>禁掖西瑶宴席。泛天风、响钧韶空外。贵是至尊母，极人间崇贵。缓引长生丽曲，翠林正、香传瑞桂。向灵华，奉光尧，同万万岁。
<br>
<br>瑞鹤仙（贵妃生辰）
<br>
<br>小梅凝秀色，泛霁霭晴和，春容初透。璿霄降仙格，觉葱葱佳气，先惊花柳。芝兰户牖。庆禀质、天长地久。有当熊避辇，嘉声懿德，六宫居右。
<br>
<br>清昼。文箫仪凤，妙舞低云，缓锵钧奏。香传绣幄，腾非雾，上金兽。愿千龄遐算，三宫慈爱，长享兹辰劝酒。向瑶台阆苑，芳音永嫔万寿。
<br>
<br>水龙吟（会庆节）
<br>
<br>翠帘迟晚，龙楼丽日，海宇明新霁。枢旋大电，虹流华渚，阳春天气。出震乘乾，保民立政，垂衣裳治。诞恩均九有，功兼七制，恢图抚、四荒外。
<br>
<br>威动殊邻万里。拥衣冠、称觞玉陛。虞韶缓度，龙香飞下，晴云如水。行见冰天，版图来上，诸侯盟会。奉怡颜宴罢，归移宝辇，向瑶池醉。
<br>
<br>水龙吟（东宫寿词）
<br>
<br>嫩凉微袅，秋容乍肃，迥觉凉如水。重阳已近，岩华增秀，一钩天际。香动前星，气横文圃，荣光呈瑞。仰宸心密眷，行都正牧，兵民奉、神明治。
<br>
<br>金殿朝回燕适。肆武功、文德咸备。萧闲翰墨，惟亲书史，不寻罗绮。欢动宸严，宴开鹤禁，生朝和气。愿青宫布政，龙楼问寝，同千万岁。
<br>
<br>水龙吟（庆王诞辰）
<br>
<br>傍阶红药，新梢翠竹，榭阁薰风静。维神降岳，维熊占梦，姿仪玉聘。金殿趋庭，禁严衣彩，寝门温靖。是宗藩帝子，天潢宝牒，当神武、侍明廷。
<br>
<br>为善先知最乐，咏诗书、存存成性。亲师讲道，扌离华挥藻，水云高兴。一代荣观，觊尧显舜，古今难并。看青华蕊简，松乔比寿，佐南风政。
<br>
<br>月上海棠慢（咏题）
<br>
<br>东风扬暖，渐是春半，海棠丽烟径。似蜀锦晴展，翠红交映。嫩梢万点胭脂，移西溪、浣花真景。濛濛雨，黄鹂飞上，数声宜听。
<br>
<br>风定。朱阑夜悄，蟾华如水，初照清影。喜浓芳满池，暗香难并。悄如彩云光中，留翔鸾、静临芳镜。携酒去、何妨花边露冷。
<br>
<br>松梢月
<br>
<br>院静无声。天边正、皓月初上重城。群木摇落，松路径暖风轻。喜揖蟾华当松顶，照榭阁、细影纵横。杖策徐步空明里，但襟袖皆清。
<br>
<br>恍若如临异境，漾凤沼岸阔，波净鱼惊。气入层汉，疑有素鹤飞鸣。夜色徘徊迟宫漏，渐坐久、露湿金茎。未忍归去，闻何处、重吹笙。
<br>
<br>隔帘花（咏题）
<br>
<br>宿雨初晴，花艳迎阳，槛前如绣如绮。向晓峭寒轻，窣真珠十二。正朝曦、桃杏暖，透影帘栊烘春霁。似暂隔、祥烟香雾，朝仙侣庭际。
<br>
<br>更值迟迟丽日。且休约寻芳，与开瑶席。未拟上金钩，尽围红遮翠。命佳名、坤殿喜，为写新声传新意。待向晚、迎香临月须卷起。
<br>
<br>东风第一枝（元夕）
<br>
<br>宝苑明春，青霞射晚，六幕云闲风静。茂林修竹昂霄，素月照人澄莹。梅花十顷，递暗香、琼瑶真景。散万斛金莲，崇山秀岭，尽开花径。
<br>
<br>真个好、月灯相映。真个乐、圣驾游幸。四部箫韶，群仙奏乐，万光耀境。玉华不夜，向洞天、暖烟回冷。好大家、酒色醺醺，任教漏移花影。
<br>
<br>水龙吟（初夏）
<br>
<br>鉴天云敛壶中，昼暖乍喜薰风永。轻纱渐试，香罗初褪，梅阴又□。广殿窗虚，翠帘卷起，一番清影。正新篁绿嫩，池光涨雨，鱼吹浪、燕飞径。
<br>
<br>好是九重邃密，有岚光、烟溪深静。升平暇日，长廊别院，笙歌缓整。宝辇迟留，玉觞时举，何妨乘兴。况一年好处，犹寒未暖，是清和景。
<br>
<br>夏云峰（端午）
<br>
<br>五云开，过夜来、初收几阵梅雨。画罗携芳扇，正喜逢重午。角黍星团，巧萦臂、龙纹轻缕。细祝降福天中，列箫韶歌舞。
<br>
<br>薰风凉殿开处。称绡裙雾縠，莲步俦侣。翠铺交枝艾，便手香微度。菖丝浮玉，向台榭、留连欢聚。笑语。自有冰姿消烦暑。
<br>
<br>忆吹箫（七夕）
<br>
<br>烦暑衣襟，乍凉院宇，梧桐吹下新秋。望鹊羽、桥成上汉，绿雾初收。喜见西南月吐，帘尽卷、玉宇珠楼。银潢晚，应是绛河，已度牵牛。
<br>
<br>何妨翠烟深处，佳丽拥缯筵，斗巧嬉游。是向夕、穿针竞立，香霭飞浮。别有回廊影里，应钿合、钗股空留。江天晓，萧萧雨入潮头。
<br>
<br>尾犯（中秋）
<br>
<br>秋空过雨静，晚景澄明，天淡如水。渐看蟾彩，东山旋升，金饼上云际。轻烟散尽，莹皓色、消尘翳。倚琼楼，皎若瑶台阆风，翠阑十二。
<br>
<br>正好登临无外。满斟与、清光对。虽桂华飘下，玉轮移影，归兴犹未。待继日同宴赏，听秘乐、广寒宫里。惟怕却，明月阴晴未定，且宜欢醉。
<br>
<br>秋蕊香（重阳）
<br>
<br>秋色宫庭，黄花禁御，西风乍透罗衣。龙山意渐爽，瑶砌叶初飞。喜天宇、明洁晓晴时。翠楼都卷帘帷。奉宴赏，菊英环坐，金玉成围。
<br>
<br>凭阑海山万里，登望处，休论戏马台池。揽幽芳、泛酒面香凝，携手与、仙姿共游嬉。从他纱帽频欹。并宝马，何妨归路，月挂天西。
<br>
<br>十六贤（闲暇）
<br>
<br>拱皇图，御宝历，上圣垂衣。旰食亲万机。海宇熙熙。登寿域，瑞霞彩云常捧日。花阴麦垅四民齐。宫卫仗肃，阆苑瑶池。台殿倚晴晖。
<br>
<br>当盛际。风俗美。寻胜事。人物总游嬉。太平何处，知不摇征旗摇酒旗。四方感格臻上瑞。官家闲暇宴芳菲。千万岁。嘉会明盛时。
<br>
<br>金盏倒垂莲（牡丹）
<br>
<br>谷雨初晴，对晓霞乍敛，暖风凝露。翠云低映，捧花王留住。满阑嫩红贵紫，道尽得、韶光分付。禁御浩荡，天香巧随天步。
<br>
<br>群仙倚春似语。遮丽日、更著轻罗深护。半开微吐，隐非烟非雾。正宜夜阑秉烛，况更有、姚黄娇妒。徘徊纵赏，任放濛濛柳絮。
<br>
<br>庆清朝（牡丹）
<br>
<br>绛罗萦色，茸金丽蕊，秀格压尽群芳。人间第一娇妩，深紫轻黄。乍过夜来谷雨，盈盈明艳惹天香。春风暖，宝幄竞倚，名称花王。
<br>
<br>朝槛五云拥秀，护晓日、偏宜翠幕高张。秾姿露叶，临赏须趁韶光。最喜鉴鸾初试，数枝姚魏插宫妆。然绛蜡，共花拚醉，莫靳瑶觞。
<br>
<br>花心动（芍药）
<br>
<br>密幄阴阴，正嘉花嘉木，尽成新翠。蕙圃过雨，牡丹初歇，怎见浅深相倚。好称花王侍。秀层台、重楼明丽。九重晓，狂香浩态，暖风轻细。
<br>
<br>堪想诗人赠意。喜芳艳卿云，嫩苞金蕊。要看秀色，收拾韶华，自做殿春天气。与持青梅酒，趁凝伫、晚妆相对。且频醉，芳菲向阑可惜。
<br>
<br>花心动（瑞香）
<br>
<br>玉井生寒，正枫落吴江，冷侵罗幕。翠云翦叶，紫锦攒花，暗香遍熏珠阁。瑞非兰麝比，氤氲清彻寥廊。向燕寝，团团秀色，巧宜围却。
<br>
<br>宝槛浓开对列，蜂共蝶多情，未知花萼。爱玩置向窗几，时时更碾，建春浇著。最是关情处，惊梦回、酒醒初觉。楚梅早，前村任他暗落。
<br>
<br>杏花天慢（杏花）
<br>
<br>桃蕊初谢，双燕来后，枝上嫩苞时节。绛萼滋浩露，照晓景、裁翦冰绡禁格。烟传靓质。似淡拂、妆成香颊。看暖日、催吐繁英，占断上林风月。
<br>
<br>坛边曾见数枝，算应是真仙，故留春色。顿觉偏造化，且任他、桃李成蹊谁说。晴霁易雪。待对饮、清赏无歇。更爱惜、留引鹇禽，未须再折。
<br>
<br>念奴娇（林檎）
<br>
<br>禁烟过也，正东风浓拂，来禽奇绝。翠叶修条千万点，轻染微红香雪。霁景烘云，暖梢吹绽，浩荡春容阔。棠阴已静，此花标韵终别。
<br>
<br>犹记宝帖开缄，如何青李，与佳名齐列。秀实甘芳莫待看，叶底匀圆堪折。且赏琼苞，繁英插鬓，淡伫留风月。宜将图画，有时凝想重阅。
<br>
<br>风流子（海棠）
<br>
<br>中春膏雨歇，雕阑晓，最好海棠时。正新梢吐绿，万苞凝露，暖铺云锦，香点胭脂。向枝上，绪风开秀色，桃李尽成蹊。
<br>
<br>朱唇晕酒，脸红微透，翠纱轻卷，红映丰肌。
<br>
<br>严宸风光主，临赏处，玉殿丽日迟迟。天与造化西蜀，浓艳芳菲。待绣帘卷起，欢奉长乐，内木困多闲，同宴椒闱。须是对花满酌，不醉无归。
<br>
<br>蜀溪春（黄海棠）
<br>
<br>蜀景风迟，浣花溪边，谁种芬芳。天与蔷薇，露华匀脸，繁蕊竞拂娇黄。枝上标韵别，浑不染、铅粉红妆。念杜陵、曾见时，也为赋篇章。
<br>
<br>如今盛开禁掖，千万朵莺羽，先借朝阳。待得君王，看花明艳，都道赭袍同光。须趁排宴席，偏宜带、疏雨笼香。占上苑，留住春，奉玉觞。
<br>
<br>倚楼人（荼コ）
<br>
<br>清明池馆，芳菲渐晚，晴香满架笼永昼。翠拥柔条，玉铺繁蕊，袅袅舞低襟袖。秀蓓凝浩露，疑挂六铢衣绉。檀点芳心，体薰清馥，粉容宜捻春风手。
<br>
<br>肯与芝兰共嗅。向夜阑凝月，素芳依旧。翦取长梢，青蛟喷雪，挽住晓云争秀。楼上人未去，常恐风欺雨瘦。红绡收取，举觞犹喜，窨得醺醺酒。
<br>
<br>夹竹桃花（咏题）
<br>
<br>绛彩娇春，苍筠静锁，掩映夭姿凝露。花腮藏翠，高节穿花遮护。重重蕊叶相怜，似青帔艳妆神仙侣。正武陵溪暗，淇园晓色，宜望中烟雨。
<br>
<br>向暖景、谁见斜枝处。喜上苑韶华渐布。又似瑞霞低拥，却恐随风飞去。要留最妍丽，须且闲凭佳句。更秀容、分付徐熙，素屏画图取。
<br>
<br>峭寒轻（赏残梅）
<br>
<br>照溪流清浅，正万梅都开，峭寒天气。才过了元宵，渐昼长禁宇，迤逦佳时。断肠枝上雪，残英已、片影初飞。苒苒随风，送春到、便烂漫香迟。
<br>
<br>凝睇。迎芳菲至。觉欣欣桃李，嫩色依微。应是有新酸，向嫩梢定须，一点藏枝。乍晴还又冷，从尊前、自落轻细。寄语高楼，夜笛声、且缓吹。
<br>
<br>竹马子（柳）
<br>
<br>喜韶景才回，章台向晓，官柳舒香缕，正和烟带雨，遮桃映杏，东君先与。乍引柔条萦路。娇黄照水，经渭城朝雨。翠惹丝垂，玉阑干风静，轻轻搭住。
<br>
<br>到此曾追想，陶潜旧隐，忆隋堤津渡。三眠昼永凝露。更许黄鹂娇语。似怕日暖，飞花成絮，拟雪堆绣户。待放教婆娑，如眉处、笼歌舞。
<br>
<br>二色莲（咏题）
<br>
<br>凤沼湛碧，莲影明洁，清泛波面。素肌鉴玉，烟脸晕红深浅。占得薰风弄色，照醉眼、梅妆相问。堤上柳垂轻帐，飞尘尽教遮断。
<br>
<br>重重翠荷净，列向横塘暖。争映芳草岸。画船未桨，清晓最宜遥看。似约鸳鸯并侣，又更与、春锄为伴。频宴赏，香成阵、瑶池任晚。
<br>
<br>八音谐（赏荷花，以八曲声合成，故名）
<br>
<br>芳景到横塘，官柳阴低覆，新过疏雨。望处藕花密，映烟汀沙渚。波静翠展琉璃，似伫立、飘飘川上女。弄晓色，正鲜妆照影，幽香潜度。
<br>
<br>水阁薰风对万姝，共泛泛红绿，闹花深处。移棹采初开，嗅金缨留取。趁时凝赏池边，预后约、淡云低护。未饮且凭阑，更待满、荷珠露。
<br>
<br>清风满桂楼（丹桂）
<br>
<br>凉飙霁雨。万叶吟秋，团团翠深红聚。芳桂月中来，应是染、仙禽顶砂匀注。晴光助绛色，更都润、丹霄风露。连朝看、枝间粟粟，巧裁霞缕。
<br>
<br>烟姿照琼宇。上苑移时，根连海山佳处。回看碧岩边，薇露过，残黄韵低尘污。诗人谩自许。道曾向、蟾宫折取。斜枝戴，惟称瑶池伴侣。
<br>
<br>雁侵云慢（咏题）
<br>
<br>晓云低。是残暑渐消，凉意初至。翠帘燕去，觉商飙天气。凝华吹、动绣额，乍殿阁、金茎风细。夜雨笼微阴，满绮窗、疏影响清吹。
<br>
<br>轻飔嫩细透衣。想宵长漏迟，香动罗袂。戏曾计日，忆宾鸿来期。杯盘排备宴适，乍好景、心情先喜。待淡月疏烟里，试寻岩桂蕊。
<br>
<br>锦标归（待雪）
<br>
<br>风搅长空，冷入寒云，正是严凝初至。围炉坐久，珠帘卷起，准拟六花飞砌。渐苒苒晴烟，更暗觉、远天开霁。阻琼瑶、不舞蓝田，但有蟾华铺地。
<br>
<br>想像如今剡溪，应误幽人访客，轻舟闲舣。翠幕登临处，散无限清兴，顿孤沈醉。念好景佳时，谩望极、祥霙为瑞。却梅花、知我心情，故把飞英飘坠。
<br>
<br>索酒（四时景物须酒之意）
<br>
<br>乍喜惠风初到，上林翠红，竞开时候。四吹花香扑鼻，露裁烟染，天地如绣。渐觉南薰，总冰绡纱扇避烦昼。共游凉亭消暑，细酌轻讴须酒。
<br>
<br>江枫装锦雁横秋，正皓月莹空，翠阑侵斗。况素商霜晓，对径菊、金玉芙蓉争秀。万里彤云，散飞霙，炉中焰红兽。便须点水傍边，最宜著酉。
<br>
<br>凤箫吟（郊祀庆成）
<br>
<br>列旂常。中宵天净，郊丘展采圆苍。肇禋三岁礼，圣天子为民，致福穰穰。凝旒亲奠玉，粲珠联、星斗垂芒。渐月转燔柴，露重烟断坛旁。
<br>
<br>欢康。青霞催晓，六乐均调，响逐新阳。辇回天仗肃，庆千官抃舞，绣锦成行。鸡竿双凤阙，肆颁宣、恩动荣光。赞永御，萝图霈泽，常抚殊方。
<br>
<br>六花飞（册宝）
<br>
<br>寅杓乍正，瑞云开晓，罩紫府宫殿。圣孝虔恭，率宸庭冠剑。上徽称、天明地察，奉玉检、璇耀金辉，仰吾君，亲被衮龙，当槛俯旒冕。
<br>
<br>中兴明天子，舜心温凊，示未尝闲燕。礼无前比，出渊衷深念。赞木父金母至乐，万亿载、日月荣光俱欢忭。罗绮管弦开寿宴。
<br>
<br>浣溪沙（赏枨）
<br>
<br>禁御芙蓉秋气凉。新枨岂待满林霜。旨甘初荐摘青黄。
<br>
<br>乍剖金肤藏嫩玉，吴盐兼味发清香。圣心此意与天长。
<br>
<br>浣溪沙（赏灯）
<br>
<br>春到皇居景晏温。冰轮驾玉上祥云。烛龙衔耀九重门。
<br>
<br>宫掖两仪临舜殿，金莲万斛奉尧尊。官家慈孝格乾坤。
<br>
<br>浣溪沙（赏丹桂）
<br>
<br>初过西风烟雨微。霓光留景正团枝。月中新彩与增辉。
<br>
<br>霞影分丹乘浩露，珊瑚秀色满彤墀。凉飙吹上赭红衣。
<br>
<br>浣溪沙（西园赏牡丹，寿圣亲见双花，卧下皆未睹，折以劝酒，词亦继成）
<br>
<br>春晓于飞彩仗明。西园嘉瑞格和鸣。花王特地献双英。
<br>
<br>并蒂轻黄宜淡淡，联芳竞秀巧盈盈。飞琼萼绿两倾城。
<br>
<br>临江仙
<br>
<br>解。少间，月出云静，瞻天容如鉴。上喜，以诗句书扇，卧谨以临江仙歌之）
<br>
<br>连夜阴云开晓景，中秋胜事偏饶。十分晴莹碧天高。台升吴岫顶，乐振海门潮。
<br>
<br>桂影一庭香渐远，四并都向今朝。宸欢得句付风骚。围棋消白日，赏月度清宵。
<br>
<br>临江仙（赏芍药）
<br>
<br>嫩绿阴阴台榭映，南风初送清微。扬州花市进芳菲。丝头开万朵，玉叶衬繁枝。
<br>
<br>自是诗人佳赠意，花王香借余姿。翠红深展奉瑶卮。何妨沈醉赏，天与绊春晖。
<br>
<br>西江月（丹桂）
<br>
<br>霞绮浓披翡翠，晨光巧上珊瑚。丹林偏许下清都。香占深岩烟雨。
<br>
<br>秋到九华宫殿，赭袍红借繁珠。广寒桂与世花殊。不带人间风露。
<br>
<br>西江月（西园雪后）
<br>
<br>连夜六花飞舞，清晨玉境瑶阶。湖山寒雾隐楼台。难画西园真态。
<br>
<br>月殿九华同到，雕舆乘兴俱来。浮春帘密锦筵开。不是山阴访戴。
<br>
<br>诉衷情（宫中牡丹）
<br>
<br>西都花市锦云同。谷雨贡黄封。天心故偏雨露，名品满深宫。
<br>
<br>开国艳，正春融。露香中。绮罗金殿，醉赏浓春，贵紫娇红。
<br>
<br>武陵春（禁中元夕）
<br>
<br>元夕晴和中禁好，梅影玉阑干。峭窄春衫试嫩寒。金翠会群仙。
<br>
<br>移下一天星斗璨，喜色动宸颜。行乐风光莫放闲。月在凤凰山。
<br>
<br>四槛花
<br>
<br>鸳瓦霜浓，兽炉烟冷，琐窗渐明。芙蓉红晕减，疏篁晓风清。睡觉犹眠，怯新寒，仍宿酒，尚有余酲。拥闲衾。先记早梅糁糁，流水泠泠。
<br>
<br>须记岁月堪惊。最难管、苍华满镜生。心地常自乐，谁能问枯荣。一味情尘、揩摩尽，人间世，更没亏成。惟萧散，眠食外，且乐升平。
<br>
<br>花心动
<br>
<br>绿结阴浓，渐南风初到、旧家庭院。细麦落花，圆荷浮叶，翠径受风新燕。乍晴还雨香罗怯，惜柳絮、已将春远。最好处，清和气暖，喜拈轻扇。
<br>
<br>好对层轩邃馆。供极目晴云，晓江横练。煮酒试尝，梅子团青，草草也休辞劝。待等闲暇寻胜去，又闲事、有时萦绊。且趁取良辰，醉后莫管。
<br>
<br>胜胜令
<br>
<br>梅风吹粉，柳影摇金。渐看春意入芳林。波明草嫩，据征鞍，晚烟沈。向野馆、愁绪怎禁。
<br>
<br>过了烧灯，醉别院，阻同寻。琐窗还是冷瑶琴。灯花灺也，拥春寒，掩闲衾。念翠屏、应倚夜深。
<br>
<br>玉蹀躞（从军过庐州作）
<br>
<br>红绿烟村惨淡，市井初经虏。舍馆人家，凄凄但尘土。依旧春色撩人，柳花飞处，犹听几声莺语。
<br>
<br>黯无绪。匹马三游西楚。行路漫怀古。可惜风月，佳时尚羁旅。归处应及荼コ，与插云鬓，此恨醉时分付。
<br>
<br>水龙吟（曾相生日）
<br>
<br>海榴红暖，圆荷翠小，榭阁薰风浅。真人抚运，云龙相际，真贤载诞。鲁国元勋，相门接踵，传家非远。辅中兴大业，折冲邻壤，扶红日、上霄汉。
<br>
<br>端是清明重见。范陶镕、咸收群彦。垂绅正笏，炉烟不动。宸廷闲燕。天地平成，父尧子舜，永膺宸眷。赐我公岁岁，恩荣锡命，向黄金殿。
<br>
<br>水龙吟（送戴郎中漕荆襄）
<br>
<br>晓云阁雨。疏梅缀玉，尘尾闻谈吐。精忠许国，才华扌离锦，尘劳释去。六印雄图，百川明辩，苏张谁数。有奇谋欲下，阴山族帐，惟英卫、可接武。
<br>
<br>想见临戎丰度。慨然定、中原疆土。果惊一坐，折冲遐裔，嘉言循古。安拊疲民，静摧骄虏，无烦旗鼓。看功成、入辅中兴，永佐乾坤主。
<br>
<br>宴清都
<br>
<br>野水澄空，远山随眼，笋舆乘兴庐阜。天池最极，云溪最隐，翠迷归路。三峡两龙翔翥。尽半月、犹贪杖屦。闲引杯，相赏好处奇处，险处清处。
<br>
<br>凝伫。道友重陪，西山胜迹，玉隆风御。滕阁下临，晴峰万里，水云千古。飞觞且同豪举。喜醉客、龙吟度曲。待记成佳话，归时从头细数。
<br>
<br>江神子（□父以昔年梦诗寄为长短句，因韵叙谢）
<br>
<br>帝俞赓载下方壶。雨随车。旷时无。尽道南丰，仙骨秀而都。光照丹丘人快睹，金腰褭，玉蟾蜍。
<br>
<br>自怜老景病仍臞。芘微躯。驻安舆。暗润赤城，风露喜踟蹰。行矣相门还入相，看惠爱，咏猗欤。
<br>
<br>满庭芳
<br>
<br>白氎行缠，青巾包结，几年且混常流。寰中谁见，心地自清幽。雨散昆仑顶上，香润遍、琼圃无忧。灵芽长，如今寒暑，饥渴总何愁。
<br>
<br>诸公，须著力，尘缘扫尽，师旨坚求。看天边、飞金走玉难留。住个庵儿不大，争恋得、月馆青楼。台山里，从人一任，说个好苏州。
<br>
<br>满庭芳
<br>
<br>玉景明心，木鸡修性，要须和会三家。未知头面，何处认摩耶。自有身中异境，藏巨浪、一点笼纱。升沈际，难将赋得，有限逐无涯。
<br>
<br>时时，须点检，随缘遣性，何更兴嗟。那浩然独得，迥绝痕瑕。妙占熙风惠日，乘正气、三缕明霞。真机运，连环放下，无处不光华。
<br>
<br>满庭芳
<br>
<br>风搅长空，霜飞平野，冷云常带遥山。乱鸦声断，烟霭有无间。气与寒威共凉，深绣户、帘幕重关。梅枝亚，纤纤秀色，疏影小阑干。
<br>
<br>相携，同好景，窥檐望雪，呵手低鬟。笑语里、都言雪意非慳。有个红炉暖处，围兽炭、不管宵残。从教醉，添香倚玉，门外任清寒。
<br>
<br>选冠子（淮上兀坐，等待取接，因得汉使一词，他日歌之）
<br>
<br>细柳排空，高榆拥岸，乍觉楚天秋意。凉随夜雨，望极长淮，孤馆漫成留滞。天净无云，浪痕清影，窗户闲临烟水。叹驱驰尘事，殊喜萧散，暂来闲适。
<br>
<br>常念想、圣主垂衣，临朝北顾，泛遣聊宽忧寄。輶轩载揽，虎节严持，谈笑挂帆千里。凭仗皇威，滥陪枢筦，一语折冲遐裔。待归来，瞻对龙颜，须知有喜。
<br>
<br>选冠子（宿石门）
<br>
<br>秀木撑空，凝云藏岫，处处群山横翠。霜风冽面，酒力潜消，征辔暂指天际。红叶黄花，水光山色，常爱晓云晴霁。念尘埃眯眼，年华易老，觉远行非易。
<br>
<br>常自感、羽客难寻，蓬莱难到，强作林泉活计。鱼依密藻，雁过烟空，家信渐遥千里。还是关河冷落，斜阳衰草，苇村山驿。又鸡声茅店，鸦啼露井重唤起。
<br>
<br>定风波
<br>
<br>雪后篱边冷未晴。江天浓淡暗还明。断续流香传玉蓓。心醉。临风嗅蕊不胜清。
<br>
<br>映竹幽姿深有思。何似。照溪真色更多情。待得微酸藏傅粉。黄嫩。湿云潜放雨轻轻。
<br>
<br>祝英台
<br>
<br>晚寒浓，残雪重，春意在何许。萼绿仙姿，海上未飞去。粲粲玉立丰标，天寒日暮，笑东风、不曾轻付。
<br>
<br>几凝伫。闲为写出横斜，无声断肠句。常对幽情，何事更重赋。待约他日貂裘，玉溪清夜，喷龙吟、月明徐步。
<br>
<br>二郎神
<br>
<br>半阴未雨。霁晓寒、轻烟薄暮。乍过了挑青，名园深院，把酒偏宜细步。满槛梅花，绕堤溪柳，径暖迁莺相语。春淡淡，渐觉清明，相傍小桃才吐。
<br>
<br>凝伫。山村水馆，难堪羁旅。甚觑著花开，频惊屈指，谩写奚奴丽句。幸有家山，青鸾应报，为我整齐歌舞。一任待，醉倚群红，花沾酒污。
<br>
<br>满路花
<br>
<br>清都山水客，何事入临安。珍祠天赐与，半生闲。曲池人静，水击赤乌蟠。飞上烟岚顶，三缕明霞照晚，时对胎仙。圃中有个小庭轩。才到便翛然。坐来闲看了，篆香残。道人活计，休道出尘难。归去后、安排著，一革两麻革奚，定期踏遍名山。
<br>
<br>木兰花慢
<br>
<br>断虹收霁雨，卷帘幕、与风期。正燕子将雏，莺儿弄巧，日影迟迟。荼コ。牡丹过也，但游丝、上下网晴晖。三月韶华，转头易失，密荫匀齐。
<br>
<br>常思。入夏景偏奇。是梅雨霏微。更乍著轻纱，凉摇素羽，翠点清池。还思。故山旧隐，想葱茏、翠竹锁窗扉。独倚西楼谩久，此怀冷淡谁知。
<br>
<br>念奴娇（送李士举）
<br>
<br>公家世德，建凌烟勋业，中兴长策。三十年来，皆帝扆殊选，金瓯名迹。眷倚江南，澄清一道，遴柬惟公得。西清严秘，龙光高动奎壁。
<br>
<br>深殿衣惹天香，皇华原野，接萧萧秋色。六筦均输行奏课，唐室家声皆识。老我相逢，萍蓬飘转，晚景俱头白。西山南浦，溯风衰泪横臆。
<br>
<br>念奴娇
<br>
<br>瑑冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。
<br>
<br>应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。
<br>
<br>念奴娇（持节道京城中秋日）
<br>
<br>五门照日，是真人膺箓，炎图家国。二百年来，抚四海安乐，六服承德。虎旅横江，胡尘眯眼，恨有中原隔。宫城缺处，望来消尽金碧。
<br>
<br>征辔暂款神州，期宽北顾，且驰驱朝夕。皓彩流天宁忍见，双阙笼秋月色。欲饮无聊，还成长叹，清泪空横臆。请缨无路，异时林下犹忆。
<br>
<br>沁园春（早春）
<br>
<br>春点烟红，露晞新绿，土膏渐香。散懒慵情性，寻幽选静，一筇烟雨，几处松篁。恨我求闲，已成迟暮，石浅泉甘难屡尝。犹堪去，向清风皓月，南涧东冈。
<br>
<br>如今雁断三湘。念酒伴、不来梅自芳。幸隐居药馆，孙登啸咏，从容云水，无负年光。且共山间，琴书朋旧，时饮无何游醉乡。归常是，趁前村桑柘，犹挂残阳。
<br>
<br>沁园春（赠清虚先生）
<br>
<br>五老横峰，二林云衲，自古洞天。喷玉龙飞，下三峡水，望香炉日奄霭，如起非烟。有个真人，拨云峰下，宴坐修真不记年。明廷诏，看龙翔凤翥，宸制奎篇。
<br>
<br>君臣际会诚难。耸翠阁、频颁宝墨鲜。众妙门皆向，微言显启，两朝天德，甘涌神泉。道化承平，应稽升举，且向人间寻有缘。掀髯笑，做庐山隐逸，大宋神仙。
<br>
<br>青玉案
<br>
<br>东风冉冉迟芳昼。渐黄缀、疏疏柳。为惜春来通安否。可能相就，径须图醉，莫问伤春瘦。
<br>
<br>陶然共酌新醅酒。咏好句、须还凤楼手。唱了新词归来后。琐窗香暗，语声和笑，喜入灯花秀。
<br>
<br>青玉案
<br>
<br>尘埃踏遍长安道。念云水、归来好。趁得梅花先春到。冷云疏雨，暗香寒艳，万玉明清晓。
<br>
<br>青革奚黄帽从渠笑。粲十里、冰姿步时绕。正怕和风都过了。已输高士，锦囊翻句，醉后先倾倒。
<br>
<br>虞美人
<br>
<br>风流贺监栽培好。梅最妍姿巧。娟娟占得入时妆。秀影横斜香并、彩鸳鸯。
<br>
<br>汉皋解佩当时遇。绿满经行处。如今清梦已惊残。赖向君家窗户、得重看。
<br>
<br>虞美人
<br>
<br>芙蓉露下闲庭晚。犹觉秋容浅。惊心莫道岁华赊。已有官梅轻放、小春花。
<br>
<br>西风河汉溪流月。月下疏疏雪。新妆喜是寿阳人。鸾鉴不劳呵手、对寒云。
<br>
<br>阮郎归
<br>
<br>谁将春信到长安。江南腊向残。玉妃何事在人间。冰肌莹素颜。
<br>
<br>新月上，怯轻寒。香心破紫檀。数枝斜傍小亭闲。黄昏人倚阑。
<br>
<br>阮郎归
<br>
<br>玉宸赐得水云身。初欣不佩绅。烟霞一任著衣巾。朝中散袒人。
<br>
<br>湖水静，了无尘。语兼天上春。道人相见肯情亲。银钩墨尚新。
<br>
<br>菩萨蛮
<br>
<br>乱山影直危楼起。天涯目断雕阑倚。寂寞过东风。行宫烟雨中。
<br>
<br>长安何处日。城郭今寒食。谁待翠华归。片云天际飞。
<br>
<br>菩萨蛮
<br>
<br>天台不是登长道。浑如弱水烟波渺。楼上指归程。春风无限情。
<br>
<br>石桥书不到。雁阵横空杳。愁绪比遥峰。依依千万重。
<br>
<br>菩萨蛮（和贺子忱）
<br>
<br>琴堂窗户清无暑。宫妆争捧黄金注。劝我醉秋风。难辞两脸红。
<br>
<br>别来三堕叶。同是修门客。十载叹萍蓬。方欣一笑同。
<br>
<br>清平乐
<br>
<br>去年春破。强半途中过。日日篷窗眠了坐。饱听吴音楚些。今年犹在天涯。客情触处思家。柳密何人深院，竹疏特地桃花。
<br>
<br>清平乐
<br>
<br>风休雨罢。三五春寒夜。翠额重帘何妨下。一炷非兰非麝。红莲开遍吴宫。华灯小试房栊。客里愁须强遣，从来我辈情钟。
<br>
<br>清平乐
<br>
<br>春前别后。常是双眉皱。生怕莺声催残漏。梦破闲衾堆绣。
<br>
<br>又还玉露金风。秋声先到房栊。川上不传尺素，云间犹望飞鸿。
<br>
<br>点绛唇
<br>
<br>秋雨弥空，冷侵窗户琴书润。四檐成韵。孤坐无人问。
<br>
<br>壮志消沈，喜入清闲运。常安分。炷烟飘尽。更拨余香烬。
<br>
<br>点绛唇
<br>
<br>惨惨春阴，画桡寒漾梅风去。冷风吹度。愁入淮山路。
<br>
<br>歌扉归期，只恐春城暮。人何处。柳汀烟渚。听尽篷窗雨。
<br>
<br>点绛唇
<br>
<br>晓日浓阴，冷云遮断山无数。雁飞筝柱。都向愁边去。
<br>
<br>帘影沈沈，一缕芳香度。深庭户。且寻欢聚。雪意还成雨。
<br>
<br>点绛唇
<br>
<br>昏旦交时，个中已有甘香味。咽同真液。便觉温温地。
<br>
<br>八一高蟠，光动重楼外。但留意。自然和气。香满昆仑水。
<br>
<br>浣溪沙
<br>
<br>翠袖携持婉有情。湘筠犀轴巧装成。声随一苇更分明。
<br>
<br>倚竹双丝明玉细，低眉数曲语莺轻。转移新韵几多声。
<br>
<br>浣溪沙
<br>
<br>玉柱檀槽立锦筵。低眉信手曲初传。凤凰飞上四条弦。
<br>
<br>杨柳已吹三叠韵，何须人在九江船。夜凉人与月婵娟。
<br>
<br>酒泉子
<br>
<br>霜护云低，竹外斜枝初璀璨，仙风吹堕玉钿新。度清芬。叹寒冰艳了无尘。不占纷纷桃李径，一庭疏影冷摇春。月黄昏。（朱希真常跋此词及谒金门"春待去"词云：读二词，洒然变俚耳之焰烟，还古风之丽则，宛转有余味也。盖治世安乐之音欤。恨无韩娥曼声长歌，以释予幽忧穷卮之疾。但诵数过，增老夫暮年之叹。）
<br>
<br>酒泉子
<br>
<br>爱景催暄。初向晴梢舒玉点，修筠霭霭隔婵娟。更清妍。东风欲到冷霜天。常记孤山残雪路，一枝流水小桥边。卧疏烟。
<br>
<br>酒泉子
<br>
<br>惨惨西风。人与两州俱不见，一江残照落霞红。舻声中。汀花萍草六朝空。人向赏心增远恨，闲云犹绕建康宫。古今同。
<br>
<br>酒泉子
<br>
<br>帘幕闲垂。密密围毡红兽暖，有人陌上冷征衣。未成归。檐间鹊语卜归期。应是疑人犹驻马，琐窗日影又还西。翠眉低。
<br>
<br>朝中措
<br>
<br>一封清诏下金銮。临遣讲邻欢。谁问火云挥汗，要看易水摇寒。
<br>
<br>何妨谈笑，平生志节，可障狂澜。预约黄花前后，殊庭瞻对宸颜。
<br>
<br>朝中措
<br>
<br>宝筝偏劝酒杯深。歌舞乍沈沈。秀指十三弦上，挑吟击玉锵金。
<br>
<br>牙台锦面，轻移雁柱，低转新音。妙是不须银甲，向人说尽芳心。
<br>
<br>朝中措（送袁提举）
<br>
<br>鸣珂揽辔玉霄东。持节散陈红。子舍已先多士，一鞭同袅春风。
<br>
<br>西瓯旧治，棠阴秀茂，竹马迎逢。正焙行驰金殿，仙班看缀夔龙。
<br>
<br>西江月（琵琶）
<br>
<br>弦泛龙香细拨，声回花底莺雏。低眉信手巧工夫。犹带巫烟楚雨。
<br>
<br>人占东风秀色，花笼宝髻真珠。锦条金凤要人扶。只恐乘鸾飞去。
<br>
<br>西江月（贺子忱家赏瑞香）
<br>
<br>春绣东风疑早，映檐翠箔低笼。氤氲不是梦云空。叶密香繁侵冻。
<br>
<br>折桂广寒手段，移来点检珍丛。醉归满载紫云浓。抱膝庵中仙种。
<br>
<br>谒金门
<br>
<br>春待去。帘外连天飞絮。老大心情慵纵步。草迷池上路。春去不知何处。欲问谁能分付。但有清阴遮院宇。晚莺和暮雨。
<br>
<br>玉楼春
<br>
<br>昔年曾到神清洞。笑领希夷非夙梦。看时须到月边乌，养处且论铅与汞。
<br>
<br>土膏仍有黄芽动。神水浇香灵气种。夜深谁伴玉琴闲，鹤在九华松露重。
<br>
<br>饮马歌
<br>
<br>（兀术每遇对阵之际，吹此则麈战无还期也）
<br>
<br>边头春未到。雪满交河道。暮沙明残照。塞烽云间小。
<br>
<br>断鸿悲。陇月低。泪湿征衣悄。岁华老。
<br>
<br>长寿仙促拍（太母生辰）
<br>
<br>舜德日辉光，正初冬盛期。东朝喜、诞生时。向彤闱、清净均化有，自然和气。长生久视，金殿熙熙。宴瑶池。
<br>
<br>袆衣俱侍、玳筵启。花如锦、耀朝晖。太平际天子，天下养、共瞻诚意。南山虔祝，亿万同岁。
<br>
<br>长寿仙促拍（贵妃生日）
<br>
<br>绛阙岧峣，正春光到时。当人日、诞芳仪。向宫壶、雅著徽誉美，懿德无亏。深被恩荣，金殿宴嬉。气融怡。
<br>
<br>贤均樛木，宜颂二南诗。天心喜、锦筵启。阖部奏笙箫，祝寿处、愿与山齐。年年常奉，明主禁掖。
<br>
<br>浣溪沙
<br>
<br>西苑烟光倚槛新。桃花艳艳静无尘。照溪红映一天云。
<br>
<br>肯放落红流出水，且寻歌舞赏明春。持杯知是洞中人。
<br>
<br>浣溪沙（赏梅）
<br>
<br>日上龙城散晓阴。琼芳堂下玉成林。江梅开未十分深。
<br>
<br>随处锦亭穹帐暖，冷香邀住入衣襟。酒肠判断付频斟。
<br>
<br>酒泉子
<br>
<br>连面霜风。野馆山村逢至日，开怀欲殢酒杯空。与谁同。一缄来信托飞鸿。信里催归无限意，黄昏应是出房栊。夜香浓。
<br>
<br>诉衷情
<br>
<br>人情世态饱经过。眼也见来多。忙中掉得便去，不是有人唆。
<br>
<br>云似舞，水如歌。笑呵呵。这回还我，半世偎绥，一味磨跎。
<br>
<br>诉衷情
<br>
<br>得抽头处好抽头。等待几时休。贤且广张四至，我早已优游。
<br>
<br>黄道服，布钱绉。煞风流。往来熟后，也没惊怕，也没忧愁。
<br>
<br>朝中措
<br>
<br>酴醿芳架引繁英。香远透帘清。更与洛阳花市，一齐移在宫庭。
<br>
<br>琉璃万朵，娇红嫩紫，总是嘉名。殿阁真仙同赏，天颜喜入欢声。
<br>
<br>朝中措（咏雪）
<br>
<br>斜斜整整暗江湾。蓑笠有无间。应与君家却暑，冷看白满群山。
<br>
<br>想来何处，金炉焰兽，玉斝酡颜。好是溪涵寒影，山阴一棹人还。
<br>
<br>谒金门（咏木樨）
<br>
<br>香乍起。满院垂垂岩桂。未卷珠帘香已至。酒杯言笑里。叶下茸金繁蕊。别是清妍风致。更远随人闻细细。月华天似水。
<br>
<br>谒金门
<br>
<br>春渐至。雪染梅梢轻细。试路新芜殊可喜。冷云闲照水。
<br>
<br>白苎今年不寄。最好且寻幽会。不怕清寒侵紫绮。看灯同晚醉。
<br>
<br>玉蹀躞
<br>
<br>雨过池台秋静，桂影凉清昼。槁叶喧空，疏黄满堤柳。风外残菊枯荷，凭阑一饷，犹喜冷香襟袖。
<br>
<br>少欢偶。人道消愁须酒。酒又怕醒后。这般光景，愁怀煞难受。谁念千种秋情，乍凉虽好，还恨夜长时候。
<br>
<br>水调歌头
<br>
<br>江影浮空阔，江水拍天流。山藏地秘、伟观须是伟人收。闻道烟斜雨暗，还留月底风边，墨客一凝眸。阑槛随指顾，江海远生秋。
<br>
<br>绣帘卷，开绮宴，翠香浮。邹枚宾从俱咏，韵闲出嘉谋。点点群山吴楚，历历三州灯火，潮落没沙鸥。老子会心处，应已付南楼。
<br>
<br>醉思仙
<br>
<br>记华堂。对宝台绛蜡，红艳成行。亸乌云髻映，浅浅宫妆。江梅媚，生嫩脸，莹素质、自有清香。歌喉稳，按镂版缓拍，娇倚银床。
<br>
<br>天外行云驻，轻尘暗落雕梁。似晓莺历历，琼韵锵锵。别来久，春将老，但梦里、也思量。仗何人，细说与，为伊潘鬓成霜。
<br>
<br>江神子（□·父生日）
<br>
<br>南丰诗将驻灵江。下明光，惹天香。十雨五风，连岁致丰穰。初夏清和才四日，开寿席、宴华堂。
<br>
<br>严宸已奏二南章。眷循良。比龚黄。玉笋班联，宜冠紫微郎。从此锋车宣室召，据相业、寿而康。
<br>
<br>满庭芳
<br>
<br>老不求名，心惟耽静，旧缘历过艰难。杜门无事，一味放痴顽。只藉炉香上彻，与天地、平直交关。真人喜，扶晨遣客，时暂下仙班。
<br>
<br>矜怜。身已病，九疑夙驾，来顾台山。看神超清境，玉链朱颜。为向芝田桂圃，收妙有、与作真丹。他年报，冲融朝礼，香火紫云间。
<br>
<br>满庭芳
<br>
<br>秋色澄晖，蟾波增莹，桂华宫殿香凝。夜凉天半，横管度新声。应是齐吹万指，岩谷震、石裂霜清。天如水，飞云散尽，江月照还明。
<br>
<br>人间，何处有，祥风缓引，飘下层城。想广寒光冷，妙舞轻盈。愿上君王万寿，空伫忆、酒海吞鲸。归来也，惊涛隐隐，余韵入青冥。
<br>
<br>武陵春（重阳）
<br>
<br>今岁重阳经闰早，金蕊粲繁枝。玉殿珠楼步辇随。高兴在东篱。
<br>
<br>且泛金英同潋滟，休与傲霜期。只恐秋香一夜衰。须插满头归。
<br>
<br>武陵春
<br>
<br>玉露金风寻胜去，一月看三州。红叶黄花满意秋。真是巧装愁。
<br>
<br>我在天台山下住，松菊占深幽。归趁梅花映小楼。应问久迟留。
<br>
<br>武陵春
<br>
<br>惨惨江云浑不动，玉雪耿孤芳。萼绿仙人带暗香。风韵冷尤长。
<br>
<br>陇信不来寒日晚，疏影照澄江。肯借横斜伴酒觞。应共月商量。
<br>
<br>武陵春
<br>
<br>春到小园春草绿，烟雨湿云山。池上梅花已半残。无奈晚来寒。
<br>
<br>不怕醉多只怕醒，花影上阑干。人在东风缥缈间。谁与伴幽闲。
<br>
<br>玉楼春（后宴词）
<br>
<br>九重盛旦薰风候。佳气氛氲横永昼。眉心烟彩拥群仙，华宴重开同圣后。
<br>
<br>箫韶宫殿锵金奏。香绕祥云腾宝兽。三千嫔御奉严宸，亿万斯年祈圣寿。
<br>
<br>玉楼春
<br>
<br>佳时莫放游鞍倦。梅润清薰随处宴。不妨一半雨兼风，况对有情莺与燕。
<br>
<br>琼艘百柁花千点。肯使笙歌容易转。兴来人事酒消磨，谁问蚊雷和蚁战。
<br>
<br>浪淘沙
<br>
<br>归意逐飞鸿。点点书空。爱渠南去晓烟中。不似老人尘土里，一似痴聋。
<br>
<br>庭院晚来风。还过秋容。旧时与客绕珍丛。有酒不曾无客醉，欢与秋浓。
<br>
<br>浪淘沙（木樨开时雨）
<br>
<br>秋杪喜新凉。烟淡池塘。团团岩桂作风光。多少水云萧散意，都付芬芳。
<br>
<br>雨逐漏声长。小院回廊。枕边清梦几悠扬。只恐四檐声未断，洗褪幽香。
<br>
<br>鹧鸪天（咏枨）
<br>
<br>枫落吴江肃晓霜。洞庭波静耿云光。芳苞照眼黄金嫩，纤指开新白玉香。
<br>
<br>盐胜雪，喜初尝。微酸历齿助新妆。直须满劝三山酒，更喜持杯云水乡。
<br>
<br>鹧鸪天
<br>
<br>准拟中秋快客情。新亭雨后喜登临。彩蟾特地中宵出，吹散层云十日阴。
<br>
<br>松露重，月烟深。祥云捧玉到天心。金波动是经年别，为酌金荷醉碧琳。
<br>
<br>鹧鸪天
<br>
<br>曾到东风最上头。低云阁雨接溪流。只应缟袂闺房秀，尚带天香汗漫游。
<br>
<br>当日暇，从贤侯。冲寒迎翠小迟留。归骖白凤来何处，更指玉霄城畔楼。
<br>
<br>鹧鸪天（席上作，期子忱、季相之酒）
<br>
<br>雪后疏香一两枝。高轩乘兴访春时。金蕉酌酒应须醉，玉指传觞岂易辞。
<br>
<br>嗟老大，喜追随。南楼宵漏任迟迟。已闻水部神仙语，更诵骑鲸短李诗。
<br>
<br>好事近
<br>
<br>花动两山春，绿绕翠围时节。雨涨晓来湖面，际天光清彻。移尊兰棹压深波，歌吹与尘绝。应向断云浓淡，见湖山真色。
<br>
<br>好事近
<br>
<br>密密偃蜂房，香远未应时霎。薇露紫烟浥尽，任风欺雪压。老人曾饮百川空，相对肯微呷。揽取占先风度，醉高烧红蜡。
<br>
<br>好事近
<br>
<br>潮尽海波平，赏尽绿烟凉月。罗袂乍迎风快，悄喜欢不彻。一年好处记如今，朝暮更无热。庭院晚来些雨，是开尊时节。
<br>
<br>胜胜慢
<br>
<br>素商吹景，西真赋巧，桂子秋借蟾光。层层翠葆，深隐幽艳清香。占得秀岩分种，天教薇露染娇黄。珍庭晓，透肌破鼻，细细芬芳。
<br>
<br>应是月中倒影，喜余叶婆娑，灏色迎凉。移根上苑，雅称曲槛回廊。趁取蕊珠密缀，与收花雾著宫裳。帘栊静，好围四坐，对赏瑶觞。
<br>
<br>一翦梅
<br>
<br>不占前村占宝阶。芳影横斜积渐开。水边竹外冷摇春，一带冲寒，香满襟怀。
<br>
<br>管领东风要有才。频携歌酒上春台。直须日日玉花前，金殿仙人，同赏同来。
<br>
<br>御街行（和陆判院梅词）
<br>
<br>凌寒架雪知春近。闲探处、如相问。溪流清浅暮云低，玉蓓横斜风定。晚枝雀啅，幽姿方展，还映疏篁冷。
<br>
<br>镜鸾妆罢明梢嫩。犹记宜相并。如今却月别传香，知引何人幽兴。不堪楼上，昭华吹断，声与愁肠尽。
<br>
<br>行香子
<br>
<br>也爱休官。也爱清闲。谢神天、教我愚顽。眼前万事，都不相干。访好林峦。好洞府，好溪山。
<br>
<br>日月如盘。缺又还圆。自然他、虎踞龙蟠。河东上下，一撞三关。看也非慳。也非易，也非难。
<br>
<br>蓦山溪（李次仲诞日）
<br>
<br>乌龙云洞，神护红尘外。金鼎养丹砂，有仙卿、清修名世。三千功行，活字少人知，松露宓，紫烟深，知是聃翁裔。吹箫后约，岂慕穿青紫。八十在人间，比当日、何须指李。相逢一笑，酒量海同宽，拔宅隐，玉霄寒，升举应新岁。
<br>
<br>千秋岁
<br>
<br>洞房秀韵，结绮临春后。都压尽，名花柳。锦堂笼翡翠，璨枕同清昼。谁似得，佳时占断长欢偶。
<br>
<br>我昔闻名久。欲见成消瘦。寻不遇，空回首。征途难驻马，坐想冰姿秀。凭寄语，南归更趁酴醿酒。
<br>
<br>水龙吟
<br>
<br>冻云阁雨，长风送雪，万里无凝滞。斜斜整整，纯白入素，应同太始。袁巷萧条，冷光寒透，有人曾至。但圆虚上下，澄明莹洁，如□□、混元气。
<br>
<br>时听松篁泻坠。任山川、珠联玉缀。一尘不染，一毫不现，真空妙治。祥应三白，润归多稼，已成丰岁。待收拾大翁，茶盐贺喜，兴村东醉。
<br>
<br>念奴娇
<br>
<br>烘帘昼暖，正飞花堆锦，风迟烟暮。绿叶成阴春又老，甲子谁能重数。梅已青圆，雪深犹记，曾捻疏枝否。须知物外，这些光景常驻。
<br>
<br>闻道江水东头，同门相过，不作儿女语。醉墨凌波歌数阕，心迹都忘逆旅。胸次扶摇，壶中光景，肯与人同趣。栖尘功就，浩然俱待飞去。
<br>
<br>念奴娇
<br>
<br>半阴未雨，洞房深、门掩清润芳晨。古鼎金炉，烟细细、飞起一缕轻云。罗绮娇春。争拢翠袖，笑语惹兰芬。歌筵初罢，最宜斗帐黄昏。
<br>
<br>楼上念远佳人。心随沈水，学兰灺俱焚。事与人非，争似此、些子香气常存。记得临分。罗巾余赠，尽日把浓熏。一回开看，一回肠断重闻。
<br>
<br>沁园春
<br>
<br>浓绿交阴，脆圆经雨，夏景正新。遽紫泥封检，红幢建钺，飘然吹起，一片闲云。禁殿趋班，玉音亲诏，并遣皇华通宝邻。凌篘去，任重霄温暑，万里风薰。
<br>
<br>炎曦正斡天钧。更午气均齐天地根。运至精感化，千和万合，涤除旁说，必自成真。已约归期，秋风前后，梨枣黄花满地匀。阊阖晚，待朝元紫府，上达明君。
<br>
<br>菩萨蛮
<br>
<br>稽山鉴水无寒暑。荷香莲露相倾注。堂拟揖樵风。山围晚照红。
<br>
<br>桃根随秀叶。玉尘频招客。客况不言蓬。回船逸兴同。
<br>
<br>菩萨蛮
<br>
<br>萧萧还是秋容暮。炉薰已冷氲香注。犹记踏香尘。东风满院春。
<br>
<br>冷烟迷望处。声断阑干雨。无计问行云。黄昏空掩门。
<br>
<br>菩萨蛮
<br>
<br>花飞零乱随风舞。花梢犹带虚檐雨。帘幕映黄昏。江天日暮云。
<br>
<br>有人楼上望。生怕褰虚幌。冷落对炉薰。一春常怨春。
<br>
<br>菩萨蛮（回文）
<br>
<br>等闲将度三春景。景春三度将闲等。愁怕更高楼。楼高更怕愁。
<br>
<br>弄花梅已动。动已梅花弄。梅看几年催。催年几看梅。
<br>
<br>菩萨蛮
<br>
<br>雨昏连夜催炎暑。暑炎催夜连昏雨。长簟水波凉。凉波水簟长。
<br>
<br>翠鬟双倚醉。醉倚双鬟翠。香枕印红妆。妆红印枕香。
<br>
<br>菩萨蛮
<br>
<br>玉珰摇素腰如束。束如腰素摇珰玉。宜更醉春期。期春醉更宜。
<br>
<br>绣鸳闲永昼。昼永闲鸳绣。归念不曾稀。稀曾不念归。
<br>
<br>清平乐
<br>
<br>秋凉破暑。暑气迟迟去。最喜连日风和雨。断送凉生庭户。晚来灯火回廊。有人新酒初尝。且喜薄衾围暖，却愁秋月如霜。
<br>
<br>清平乐
<br>
<br>一春老病。空过春光永。药鼎煎炉朝暮景。只是医方药性。经旬日色云遮。山高寒透窗纱。常恨檐头倾雨，犹能枕上看花。
<br>
<br>清平乐
<br>
<br>赵家燕燕。宜在昭阳殿。春入馆娃深宫宴。秀色从来未见。
<br>
<br>浅颦轻笑都宜。临风好是腰肢。今夜松江归路，月明愁满清辉。
<br>
<br>点绛唇
<br>
<br>怯雨羞云，翠鬟初按檀槽就。赏心时候。常劝花间酒。
<br>
<br>慢捻轻拢，怨感随纤手。胡沙奏。几行红袖。都道谁家有。
<br>
<br>点绛唇（奉旨西湖探梅）
<br>
<br>不厌频来，探梅选胜湖山里。瑶林琼蕊。真是游方外。
<br>
<br>玉殿珠楼，不并人间世。何妨醉。都无寒意。满坐惟和气。
<br>
<br>点绛唇
<br>
<br>有个庵儿，做来不大元非小。阳光常照。坐卧谁知道。
<br>
<br>炼得丹砂，不是人间灶。冲和妙。鹤鸣猿啸。一任西风老。
<br>
<br>点绛唇
<br>
<br>一气冲融，浩然识取生缘处。敛归灵府。便作真铅柱。
<br>
<br>九任玄归，行处龙先虎。山头雨。散成清露。玛瑙生玄圃。
<br>
<br>点绛唇
<br>
<br>石洞甭寒，柳烟吹散松风静。日华光映。翠水环云径。
<br>
<br>道境多闲，不是人间景。谈清净。道师歌咏。花转云房影。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
