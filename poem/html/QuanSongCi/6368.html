<HTML>
<HEAD>
<TITLE>全宋词 卷092 吴文英（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷092 吴文英（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷092 吴文英（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6368"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷092 吴文英（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷092 吴文英（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 八声甘州（和梅津）
<br>
<br>记行云梦影，步凌波、仙衣翦芙容。念杯前烛下，十香揾袖，玉暖屏风。分种寒花旧盎，藓土蚀吴蛩。人远云槎渺，烟海沈蓬。
<br>
<br>重访樊姬邻里，怕等闲易别，那忍相逢。试潜行幽曲，心荡□匆匆。井梧凋、铜铺低亚，映小眉、瞥见立惊鸿。空惆怅，醉秋香畔，往事朦胧。
<br>
<br>新雁过妆楼（夹钟羽）
<br>
<br>梦醒芙蓉。风檐近、浑疑佩玉丁东。翠微流水，都是惜别行踪。宋玉秋花相比瘦，赋情更苦似秋浓。小黄昏，绀云暮合，不见征鸿。
<br>
<br>宜城当时放客，认燕泥旧迹，返照楼空。夜阑心事，灯外败壁哀蛩。江寒夜枫怨落，怕流作题情肠断红。行云远，料澹蛾人在，秋香月中。
<br>
<br>新雁过妆楼（中秋后一夕，李方庵月
<br>
<br>庭延客，命小妓过新水令，坐间赋词）
<br>
<br>阆苑高寒。金枢动、冰宫桂树年年。翦秋一半，难破万户连环。织锦相思楼影下，钿钗暗约小帘间。共无眠。素娥惯得，西坠阑干。
<br>
<br>谁知壶中自乐，正醉围夜玉，浅斗婵娟。雁风自劲，云气不上凉天。红牙润沾素手，听一曲清歌双雾鬟。徐郎老，恨断肠声在，离镜孤鸾。
<br>
<br>凄凉犯（夷则羽，俗名仙吕调，犯双调重台水仙）
<br>
<br>空江浪阔。清尘凝、层层刻碎冰叶。水边照影，华裾曳翠，露搔泪湿。湘烟暮合。□尘袜、凌波半涉。怕临风、□欺瘦骨，护冷素衣叠。
<br>
<br>樊姊玉奴恨，小钿疏唇，洗妆轻怯。汜人最苦，纷痕深、几重愁靥。花隘香浓，猛熏透、霜绡细摺。倚瑶台，十二金钱晕半掐。
<br>
<br>尾犯（黄钟宫赠陈浪翁重客吴门）
<br>
<br>翠被落红妆，流水腻香，犹共吴越。十载江枫，冷霜波成缬。灯院静、凉花乍翦，桂园深、幽香旋折。醉云吹散，晚树细蝉，时替离歌咽。
<br>
<br>长亭曾送客，为偷赋、锦雁留别。泪接孤城，渺平芜烟阔。半菱镜、青门重售，采香堤、秋兰共结。故人憔悴，远梦越来溪畔月。
<br>
<br>尾犯（甲辰中秋）
<br>
<br>绀海掣微云，金井暮凉，梧韵风急。何处楼高，想清光先得。江汜冷、冰绡乍洗，素娥忺，菱花再拭。影留人去，忍向夜深，帘户照陈迹。
<br>
<br>竹房苔径小，对日暮、数尽烟碧。露蓼香泾，记年时相识。二十五、声声秋点，梦不认、屏山路窄。醉魂幽扬，满地桂阴无人惜。
<br>
<br>东风第一枝（黄钟商）
<br>
<br>倾国倾城，非花非雾，春风十里独步。胜如西子妖绕，更比太真澹泞。铅华不御。漫道有、巫山洛浦。似恁地、标格无双，镇锁画楼深处。
<br>
<br>曾被风、容易送去。曾被月、等闲留住。似花翻使花羞，似柳任从柳妒。不教歌舞。恐化作、彩云轻举。信下蔡、阳城俱迷，看取宋玉词赋。
<br>
<br>夜合花（黄钟商自鹤江入京泊葑门外有感）
<br>
<br>柳暝河桥，莺晴台苑，短策频惹春香。当时夜泊，温柔便入深乡。词韵窄，酒杯长。翦蜡花、壶箭催忙。共追游处，凌波翠陌，连棹横塘。
<br>
<br>十年一梦凄凉。似西湖燕去，吴馆巢荒。重来万感，依前唤酒银罂。溪雨急，岸花狂。趁残鸦、飞过苍茫。故人楼上，凭谁指与，芳草斜阳。
<br>
<br>探春慢（龟翁下世后登研意）
<br>
<br>径苔深，念断无故人，轻敲幽户。细草春回，目送流光一羽。重云冷，哀雁断，翠微空，愁蝶舞。荡鸣澌，游蓬小，梦枕残云惊寤。
<br>
<br>还识西湖醉路。向柳下并鞍，银袍吹絮。事影难追，那负灯床闻雨。冰溪凭谁照影，有明月、乘兴去。暗想思，梅孤瘦、共江亭暮。
<br>
<br>柳梢青（与龟翁登研意观雪，怀癸卯岁腊朝断桥并马之游）
<br>
<br>断梦游轮。孤山路杳，越树阴新。流水凝酥，征衫沾泪，都是离痕。
<br>
<br>玉屏风冷愁人。醉烂漫、梅花翠云。傍夜船回，惜春门掩，一镜香尘。
<br>
<br>生查子（稽山对雪有感）
<br>
<br>暮云千万重，寒梦家乡远。愁见越溪娘，镜里梅花面。醉情啼枕冰，往事分钗燕。三月灞陵桥，心翦东风乱。
<br>
<br>一翦梅（赠友人）
<br>
<br>远目伤心楼上山。愁里长眉，别后峨鬟。暮云低压小阑干。教问孤鸿，因甚先还。
<br>
<br>瘦倚溪桥梅夜寒。雪欲消时，泪不禁弹。翦成钗胜待归看。春在西窗，灯火更阑。
<br>
<br>点绛唇（越山见梅）
<br>
<br>春未来时，酒携不到千岩路。瘦还如许。晚色天寒处。无限新愁，难对风前语。行人去。暗消春素。横笛空山暮。
<br>
<br>西江月（赋瑶圃青梅枝上晚花）
<br>
<br>枝袅一痕雪在，叶藏几豆春浓。玉奴最晚嫁东风。来结梨花幽梦。
<br>
<br>香力添熏罗被，瘦肌犹怯冰绡。绿阴青子老溪桥。羞见东邻娇小。
<br>
<br>桃源忆故人
<br>
<br>越山青断西陵浦。一片密阴疏雨。潮带旧愁生暮。曾折垂杨处。
<br>
<br>桃根桃叶当时渡。鸣咽风前柔橹。燕子不留春住。空寄离樯语。
<br>
<br>木兰花慢（寿秋壑）
<br>
<br>记琼林宴起，软红路、几西风。想汉影千年，荆江万顷，槎信长通。金狨。锦鞯赐马，又霜横、汉节枣仍红。细柳春阴喜色，四郊秋事年丰。
<br>
<br>从容。岁晚玉关，长不闭、静边鸿。访武昌旧垒，山川相缪，日费诗筒。兰宫。系书翠羽，带天香、飞下玉芙蓉。明月瑶笙奏彻，倚楼黄鹤声中。
<br>
<br>夜行船（赠赵梅壑）
<br>
<br>碧甃清漪方镜小。绮疏净、半尘不到。古鬲香深，宫壶花换，留取四时春好。
<br>
<br>楼上眉山云窈窕。香衾梦、镇疏清晓。并蒂莲开，合欢屏暖，玉漏又催朝早。
<br>
<br>朝中措（赠赵悔壑）
<br>
<br>吴山相对越山青。湘水一春平。粉字情深题叶，红波香染浮萍。
<br>
<br>朝云暮雨，玉壶尘世，金屋瑶京。晚雨西陵潮讯，沙鸥不似身轻。
<br>
<br>风入松（寿梅壑）
<br>
<br>一帆江上暮潮平。骑鹤过瑶京。湘波山色青天外，红香荡、玉佩东丁。西圃仍圆夜月，南风微弄秋声。
<br>
<br>阿咸才俊玉壶冰。王母最怜生。万年枝上千年叶，垂杨鬓、春共青青。连唤碧筒传酒，云回一曲双成。
<br>
<br>西江月（登蓬莱阁看桂）
<br>
<br>清梦重游天上，古香吹下云头。箫声三十六宫愁。高处花惊风骤。
<br>
<br>客路羁情不断，阑干晚色先收。千山浓绿未成秋。谁见月中人瘦。
<br>
<br>朝中措（题陆桂山诗集）
<br>
<br>殷云凋叶晚晴初。篱落认奚奴。才近西窗灯火，旋收残夜琴书。
<br>
<br>秋深露重，天空海阔，玉界香浮。木落秦山清瘦，西风几许工夫。
<br>
<br>声声慢（和沈时斋八日登高韵）
<br>
<br>凭高入梦，摇落关情，寒香吹尽空岩。坠叶消红，欲题秋讯难缄。重阳正隔残照，趁西风、不响云尖。乘半暝、看残山濯翠，剩水开奁。
<br>
<br>暗省长安年少，几传杯吊甫，把菊招潜。身老江湖，心随飞雁天南。乌纱倩谁重整，映风林、钩玉纤纤。漏声起，乱星河、入影画檐。
<br>
<br>点绛唇（和吴见山韵）
<br>
<br>金井空阴，枕痕历尽秋声闹。梦长难晓。月树愁鸦悄。梅压檐梢，寒蝶寻香到。窗黏了。翠池春小。波冷鸳鸯觉。
<br>
<br>点绛唇（有怀苏州）
<br>
<br>明月茫茫，夜来应照南桥路。梦游熟处。一枕啼秋雨。可惜人生，不向吴城住。心期误。雁将秋去。天远青山暮。
<br>
<br>玉楼春（和吴见山韵）
<br>
<br>阑干独倚天涯客。心影暗凋风叶寂。千山秋入雨中青，一雁暮随云去急。霜花强弄春颜色。相吊年光浇大白。海烟沈处倒残霞，一杼鲛绡和泪织。
<br>
<br>柳梢青（题钱得闲四时图画）
<br>
<br>翠嶂围屏。留连迅景，花外油亭。澹色烟昏，浓光清晓，一幅闲情。
<br>
<br>辋川落日渔罾。写不尽、人间四并。亭上秋声，莺笼春语，难入丹青。
<br>
<br>浣溪沙（陈少逸席上用联句韵有赠）
<br>
<br>秦黛横愁送暮云。越波秋浅暗啼昏。空庭春草绿如裙。彩扇不歌原上酒，青门频返月中魂。花开空忆倚阑人。
<br>
<br>浣溪沙
<br>
<br>一曲鸾箫别彩云。燕钗尘涩镜华昏。灞桥舞色褪蓝裙。湖上醉迷西子梦，江头春断倩离魂。旋缄红泪寄行人。
<br>
<br>一翦梅（赋处静以梅花枝见赠）
<br>
<br>老色频生玉镜尘。雪澹春姿，越看精神。溪桥人去几黄昏。流水冷冷，都是啼痕。
<br>
<br>烟雨轻寒暮掩门。萼绿灯前，酒带香温。风情谁道不因春。春到一分，花瘦一分。
<br>
<br>燕归梁（对雪醒坐上云麓先生）
<br>
<br>一片游尘拂镜湾。素影护梅残。行人无语看春山。背东风、两苍颜。
<br>
<br>梦飞不到梨花外，孤馆闭、五更寒。谁怜消渴老文园。听溪声、泻冰泉。
<br>
<br>乌夜啼（题赵三畏舍馆海棠）
<br>
<br>醉痕深晕潮红。睡初浓。寒食来时池馆，旧东风。银烛换。月西转。梦魂中。明日春和人去，绣屏空。
<br>
<br>浪淘沙（有得越中故人赠杨梅者，为赋赠）
<br>
<br>绿树越溪湾。过雨云殷。西陵人去暮潮还。铅泪结成红粟颗，封寄长安。别味带生酸。愁忆眉山。小楼灯外楝花寒。衫袖醉痕花唾在，犹染微丹。
<br>
<br>蹋莎行
<br>
<br>润玉笼绡，檀樱倚扇。绣圈犹带脂香浅。榴心空叠舞裙红，艾枝应压愁鬟乱。
<br>
<br>午梦千山，窗阴一箭。香瘢新褪红丝腕。隔江人在雨声中，晚风菰叶生秋怨。
<br>
<br>浪淘沙（九日从吴见山觅酒）
<br>
<br>山远翠眉长。高处凄凉。菊花清瘦杜秋娘。净洗绿杯牵露井，聊荐幽香。乌帽压吴霜。风力偏狂。一年佳节过西厢。秋色雁声愁几许，都在斜阳。
<br>
<br>思佳客（赋半面女髑髅）
<br>
<br>钗燕拢云睡起时。隔墙折得杏花枝。青春半面妆如画，细雨三更花又飞。轻爱别，旧相知。断肠青冢几斜晖。断红一任风吹起，结习空时不点衣。
<br>
<br>满江红（饯方蕙岩赴阙）
<br>
<br>竹下门敲，又呼起、胡蝶梦清。闲里看、邻墙梅子，几度仁生。灯外江湖多夜雨，月边河汉独晨星。向草堂、清晓卷琴书，猿鹤惊。
<br>
<br>宫漏静，朝马鸣。西风起，已关情。料希音不在，女瑟娲笙。莲荡折花香未晚，野舟横渡水初晴。看高鸿、飞上碧云中，秋一声。
<br>
<br>极相思（题陈藏一水月梅扇）
<br>
<br>玉纤风透秋痕。凉与素怀分。乘鸾归后，生绡净翦，一片冰云。
<br>
<br>心事孤山春梦在，到思量、犹断诗魂。水清月冷，香消影瘦，人立黄昏。
<br>
<br>思佳客（闰中秋）
<br>
<br>丹桂花开第二番。东篱展却宴期宽。人间宝镜离仍合，海上仙槎去复还。分不尽，半凉天。可怜闲剩此婵娟。素娥未隔三秋梦，赢得今宵又倚阑。
<br>
<br>醉落魄（题藕花洲尼扇）
<br>
<br>春温红玉。纤衣学翦娇鸦绿。夜香烧短银屏烛。偷掷金钱，重把寸心卜。翠深不碍鸳鸯宿。采菱谁记当时曲。青山南畔红云北。一叶波心，明灭澹妆束。
<br>
<br>朝中措（题兰室道女扇）
<br>
<br>楚皋相遇笑盈盈。江碧远山青。露重寒香有恨，月明秋佩无声。
<br>
<br>银灯炙了，金炉烬暖，真色罗屏。病起十分清瘦，梦阑一寸春情。
<br>
<br>杏花天（咏汤）
<br>
<br>蛮姜豆蔻相思味。算却在、春风舌底。江清爱与消残醉。悴憔文园病起。
<br>
<br>停嘶骑、歌眉送意。记晓色、东城梦里。紫檀晕浅香波细。肠断垂杨小市。
<br>
<br>满江红（刘朔斋赋菊和韵）
<br>
<br>露浥初英，早遗恨、参差九日。还却笑、萸随节过，桂凋无色。杯面寒香蜂共泛，篱根秋讯蛩催织。爱玲珑、筛月水屏风，千枝结。
<br>
<br>芳井韵，寒泉咽。霜著处，微红湿。共评花索句，看谁先得。好漉乌巾连夜醉，莫愁金钿无人拾。算遗踪、犹有枕囊留，相思物。
<br>
<br>朝中措（闻桂香）
<br>
<br>海东明月锁云阴。花在月中心。天外幽香轻漏，人间仙影难寻。
<br>
<br>并刀翦叶，一枝晓露，绿鬓曾簪。惟有别时难忘，冷烟疏雨秋深。
<br>
<br>梦行云
<br>
<br>簟波皱纤縠。朝炊熟。眠未足。青奴细腻，未拌真珠斛。素莲幽怨风前影，搔头斜坠玉。
<br>
<br>画阑枕水，垂杨梳雨，青丝乱、如乍沐。娇笙微韵，晚蝉理秋曲。翠阴明月胜花夜，那愁春去速。
<br>
<br>天香（寿筠塘内子）
<br>
<br>碧藕藏丝，红莲并蒂，荷塘水暖香斗。窈窕文窗，深沈书幔，锦瑟岁华依旧。洞箫韵里，同跨鹤、青田碧岫。菱镜妆台挂玉，芙蓉艳褥铺绣。
<br>
<br>西邻障蓬澡手。共华朝、梦兰分秀。未冷绮帘犹卷，浅冬时候。秋到霜黄半亩。便准拟、携花就君酒。花酒年华，天长地久。
<br>
<br>谒金门（和勿斋韵）
<br>
<br>鸡唱晚。斜照西窗白暖。一沈午酲幽梦远。素衾春絮软。紫燕红楼歌断。锦瑟华年一箭。偷果风流输曼倩。昼际生绣线。
<br>
<br>点绛唇
<br>
<br>香泛罗屏，夜寒著酒宜偎倚。翠偏红坠。唤起芙容睡。一曲伊州，秋色芭蕉里。娇和醉。眼情心事。愁隔湘江水。
<br>
<br>夜游宫
<br>
<br>人去西楼雁杳。叙别梦、扬州一觉。云澹星疏楚山晓。听啼乌，立河桥，话未了。雨外蛩声早。细织就、霜丝多少。说与萧娘未知道。向长安，对秋灯，几人老。
<br>
<br>瑶华（分韵得作字，戏虞宜兴）
<br>
<br>秋风采石，羽扇挥兵，认紫骝飞跃。江蓠塞草，应笑春、空锁凌烟高阁。胡歌秦陇，问铙鼓、新词谁作。有秀荪、来染吴香＿。瘦马青刍南陌。
<br>
<br>冰澌细响长桥，荡波底蛟腥，不涴霜锷。乌丝醉墨，红袖暖、十里湖山行乐。老仙何处，算洞府、光阴如昨。想地宽、多种桃花，艳锦东风成幄。
<br>
<br>思桂客（癸卯除夜）
<br>
<br>自唱新词送岁华。鬓丝添得老生涯。十年旧梦无寻处，几度新春不在家。衣懒换，酒难赊。可怜此夕看梅花。隔年昨夜青灯在，无限妆楼尽醉哗。
<br>
<br>六丑（壬寅岁吴门元夕风雨）
<br>
<br>渐新鹅映柳，茂苑锁、东风初掣。馆娃旧游，罗襦香未灭。玉夜花节。记向留连处，看街临晚，放小帘低揭。星河潋艳春云热。笑靥欹梅，仙衣舞缬。澄澄素娥宫阙。醉西楼十二，铜漏催彻。
<br>
<br>红消翠歇。叹霜簪练发。过眠年光，旧情尽别。泥深厌听啼鴂。恨愁霏润沁，陌头尘袜。青鸾杳、钿车音绝。却因甚、不把欢期，付与少年华月。残梅瘦、飞趁风雪。向夜永，更说长安梦，灯花正结。
<br>
<br>青玉案（重游葵园）
<br>
<br>东风客雁溪边道。带春去、随春到。认得踏青香径小。伤高怀远，乱云深处，目断湖山杳。
<br>
<br>梅花似惜行人老。不忍轻飞送残照。一曲秦娥春态少。幽香谁采，旧寒犹在，归梦啼莺晓。
<br>
<br>采桑子（瑞香）
<br>
<br>茜罗结就丁香颗，颗颗相思。犹记年时。一曲春风酒一卮。彩鸾依旧乘云到，不负心期。清睡浓时。香趁银屏胡蝶飞。
<br>
<br>水龙吟（云麓新葺北墅园池）
<br>
<br>好山都在西湖，斗城转北多流水。屋边五亩，桥通双沼，平烟蘸翠。旋叠云根，半开竹径，鸥来须避。四时长把酒，临花傍月，无一日、不春意。
<br>
<br>独乐当时高致。醉吟篇、如今还继。举头见日，葵心倾□，□□归计。浮碧亭□，泛红波迥，桃源人世。待天香□□，开时又胜，翠阴青子。
<br>
<br>望江南
<br>
<br>三月暮，花落更情浓。人去秋千闲挂月，马停杨柳倦嘶风。堤畔画船空。
<br>
<br>恹恹醉，长日小帘栊。宿燕夜归银烛外，啼莺声在绿阴中。无处觅残红。
<br>
<br>采桑子
<br>
<br>水亭花上三更月，扇与人闲。弄影阑干。玉燕重抽拢坠簪。心期偷卜新莲子，秋入眉山。翠破红残。半簟湘波生晓寒。
<br>
<br>清平乐（书栀子扇）
<br>
<br>柔柯翦翠。胡蝶双飞起。谁堕玉钿花径里。香带薰风临水。露红滴□秋枝。金泥不染禅衣。结得同心成了，任教春去多时。
<br>
<br>燕归梁（书水仙扇）
<br>
<br>白玉搔头坠髻松。怯冷翠裙重。当时离佩解丁东。澹云低、暮江空。
<br>
<br>青丝结带鸳鸯盏，岁华晚、又相逢。绿尘湘水避春风。步归来、月宫中。
<br>
<br>西江月
<br>
<br>江上桃花流水，天涯芳草青山。楼台春锁碧云湾。都入行人望眼。
<br>
<br>一镜波平鸥去，千林日落鸦还。天风袅袅送轻帆。蓦过星槎银汉。
<br>
<br>满江红
<br>
<br>翠幕深庭，露红晚、闲花自发。春不断、亭台成趣，翠阴蒙密。紫燕雏飞帘额静，金鳞影转池心阔。有花香、竹色赋闲情，供吟笔。
<br>
<br>闲问字，评风月。时载酒，调冰雪。似初秋入夜，浅凉欺葛。人境不教车马近，醉乡莫放笙歌歇。倩双成、一曲紫云回，红莲折。
<br>
<br>夜行船（寓化度寺）
<br>
<br>鸦带斜阳归远树。无人听、数声钟暮。日与愁长，心灰香断，月冷竹房扃户。
<br>
<br>画扇青山吴苑路。傍怀袖、梦飞不去。忆别西池，红绡盛泪，肠断粉莲啼路。
<br>
<br>好事近（僧房听琴）
<br>
<br>翠冷石床云，海上偷传新曲。弹作一檐风雨，碎芭蕉寒绿。冰泉轻泻翠筒香，林果荐红玉。早是一分秋意，到临窗修竹。
<br>
<br>鹧鸪天（化度寺作）
<br>
<br>池上红衣伴倚阑。栖鸦常带夕阳远。殷云度雨疏桐落，明月生凉宝扇闲。乡梦窄，水天宽。小窗愁黛澹秋山。吴鸿好为传归信，杨柳阊门屋数间。
<br>
<br>虞美人影（咏香橙）
<br>
<br>黄包先著风霜劲。独占一年佳景。点点吴盐雪凝。玉脍和齑冷。
<br>
<br>洋园谁识黄金径。一棹洞庭秋兴。香荐兰皋汤鼎。残酒西窗醒。
<br>
<br>花上月令
<br>
<br>文园消渴爱江清。酒肠怯，怕深觥。玉舟曾洗芙蓉水，泻清冰。秋梦浅，醉云轻。
<br>
<br>庭竹不收帘影去，人睡起，月空明。瓦瓶汲井和秋叶，荐吟醒。夜深重，怨遥更。
<br>
<br>卜算子
<br>
<br>凉挂晓云轻，声度西风小。井上梧桐应未知，一叶云鬟袅。来雁带书迟，别燕归程早。频探秋香开未开，恰似春来了。
<br>
<br>凤栖梧（甲辰七夕）
<br>
<br>开过南枝花满院。新月西楼，相约同针线。高树数声蝉送晚。归家梦向斜阳断。
<br>
<br>夜色银河情一片。轻帐偷欢，银烛罗屏怨。陈迹晓风吹雾散。鹤钩空带蛛丝卷。
<br>
<br>霜天晓角（题胭脂岭陶氏门）
<br>
<br>烟林褪叶。红藉游人屟。十里秋声松路，岚云重、翠涛涉。伫立。闲素箑。画屏萝嶂叠。明月双成归去，天风里、凤笙浃。
<br>
<br>乌夜啼（桂花）
<br>
<br>西风先到岩扃。月笼明。金露啼珠滴翠，小银屏。
<br>
<br>一颗颗，一星星。是秋情。香裂碧窗烟破，醉魂醒。
<br>
<br>夜行船
<br>
<br>逗晓阑干沾露水。归期杳、画檐鹊喜。粉汗余香，伤秋中酒，月落桂花影里。
<br>
<br>屏曲巫山和梦倚。行云重、梦飞不起。红叶中庭，缘尘斜□，应是宝筝慵理。
<br>
<br>凤栖梧（化度寺池莲一花最晚有感）
<br>
<br>湘水烟中相见早。罗盖低笼，红拂犹娇小。妆镜明星争晚照。西风日送凌波杳。
<br>
<br>惆怅来迟羞窈窕。一霎留连，相伴阑干悄。今夜西池明月到。余香翠被空秋晓。
<br>
<br>生查子（秋社）
<br>
<br>当楼月半奁，曾买菱花处。愁影背阑干，素发残风露。神前鸡酒盟，歌断秋香户。泥落画梁空，梦想青春语。
<br>
<br>霜天晓角
<br>
<br>香莓幽径滑。萦绕秋曲折。帘额红摇波影，鱼惊坠、暗吹沫。
<br>
<br>浪阔。轻棹拨。武陵曾话别。一点烟红春小，桃花梦、半林月。
<br>
<br>西江月（丙午冬至）
<br>
<br>添线绣床人倦，翻香罗幕烟斜。五更箫鼓贵人家。门外晓寒嘶马。
<br>
<br>帽压半檐朝雪，镜开千靥春霞。小帘沽酒看梅花。梦到林逋山下。
<br>
<br>恋绣衾
<br>
<br>频摩书眼怯细文。小窗阴、天气似昏。兽炉暖、慵添困，带茶烟、微润宝薰。
<br>
<br>少年娇马西风冷，旧春衫、犹涴酒痕。梦不到、梨花路，断长桥、无限暮云。
<br>
<br>杏花天
<br>
<br>鬓棱初翦玉纤弱。早春入、屏山四角。少年买困成欢谑。人在浓香绣幄。霜丝换、梅残梦觉。夜寒重、长安紫陌。东风入户先情薄。吹老灯花半萼。
<br>
<br>醉桃源（元日）
<br>
<br>五更枥马静无声。邻鸡犹怕惊。日华平晓弄春明。暮寒愁翳生。
<br>
<br>新岁梦，去年情。残宵半酒醒。春风无定落梅轻。断鸿长短亭。
<br>
<br>唐多令（惜别）
<br>
<br>何处合成愁。离人心上秋。纵芭蕉、不雨也飕飕。都道晚凉天气好，有明月、怕登楼。
<br>
<br>年事梦中休。花空烟水流。燕辞归、客尚淹留。垂柳不萦裙带住。漫长是、系行舟。
<br>
<br>好事近（秋饮）
<br>
<br>雁外雨丝丝，将恨和愁都织。玉骨西风添瘦，减尊前歌力。袖香曾枕醉红腮，依约唾痕碧。花下凌波入梦，引春雏双鶒。
<br>
<br>忆旧游（别黄澹翁）
<br>
<br>送人犹未苦，苦送春、随人去天涯。片红都飞尽，正阴阴润绿，暗里啼鸦。赋情顿雪双鬓，飞梦逐尘沙。叹病渴凄凉，分香瘦减，两地看花。
<br>
<br>西湖断桥路，想系马垂杨。依旧欹斜。葵麦迷烟处，问离巢孤燕，飞过谁家。故人为写深怨，空壁扫秋蛇。但醉上吴台，残阳草色归思赊。
<br>
<br>宴清都
<br>
<br>病渴文园久。梨花月，梦残春故人旧。愁弹枕雨，衰翻帽雪，为情僝僽。千金醉跃骄骢，试问取、朱桥翠柳。痛恨不、买断斜阳，西湖酝入春酒。
<br>
<br>吴宫乱水斜烟，留连倦客，慵更回首。幽蛩韵苦，哀鸿叫绝，断音难偶。题红泛叶零乱，想夜冷、江枫暗瘦。付与谁、一半悲秋，行云在否。
<br>
<br>金缕歌（陪履斋先生沧浪看梅）
<br>
<br>乔木生云气。访中兴、英雄陈迹，暗追前事。战舰东风慳借便，梦断神州故里。旋小筑、吴宫闲地。华表月明归夜鹤，叹当时、花竹今如此。枝上露，溅清泪。
<br>
<br>遨头小簇行春队。步苍苔、寻幽别坞，问梅开未。重唱梅边新度曲，催发寒梢冻蕊。此心与、东君同意。后不如今今非昔，两无言、相对沧浪水。怀此恨，寄残醉。
<br>
<br>醉落魄
<br>
<br>（院姬□主出为戌妇）
<br>
<br>柔怀难托。老天如水人情薄。烛痕犹刻西窗约。歌断梨云，留梦绕罗幕。
<br>
<br>寒更唱遍吹梅角。香消臂趁弓绡削。主家衣在羞重著。独掩营门，春尽柳花落。
<br>
<br>朝中措
<br>
<br>晚妆慵理瑞云盘。针线停灯前。燕子不归帘卷，海棠一夜孤眠。踏青人散，遗钿满路，雨打秋千。尚有落花寒在，绿杨未褪春遗。
<br>
<br>青玉案
<br>
<br>短亭芳草长亭柳。记桃叶，烟江口。今日江村重载酒。残杯不到，乱红青冢，满地间春绣。
<br>
<br>翠阴曾摘梅枝嗅。还忆秋千玉葱手。红索倦将春去后。蔷薇花落，故园胡蝶，粉薄残香瘦。
<br>
<br>青玉案
<br>
<br>新腔一唱双金斗。正霜落、分甘手。已是红窗人倦绣。春词裁烛，夜香温被，怕减银壶漏。
<br>
<br>吴天雁晓云飞后。百感情怀顿疏酒。彩扇何时翻翠袖。歌边拌取，醉魂和梦，化作梅边瘦。
<br>
<br>好事近
<br>
<br>飞露洒银床，叶叶怨梧啼碧。蕲竹粉连香汗，是秋来陈迹。藕丝空缆宿湖船，梦阔水云窄。还紧鸳鸯不住，老红香月白。
<br>
<br>杏花天（重午）
<br>
<br>幽欢一梦成炊黍。知绿暗、汀菰几度。竹西歌断芳尘去。宽尽经年臂缕。
<br>
<br>梅黄后、林梢更雨。小池面、啼红怨暮。当时明月重生处。
<br>
<br>楼上宫眉在否。
<br>
<br>浪淘沙
<br>
<br>灯火雨中船。客思绵绵。离亭春草又秋烟。似与轻鸥盟未了，来去年年。
<br>
<br>往事一潸然。莫过西园。凌波香断绿苔钱。燕子不知春事改，时立秋千。
<br>
<br>思佳客
<br>
<br>迷蝶无踪晓梦沈。寒香深闭小庭心。欲知湖上春多少，但看楼前柳浅深。
<br>
<br>愁自遣，酒孤斟。一帘芳景燕同吟。杏花宜带斜阳看，几阵东风晚又阴。
<br>
<br>采桑子慢（九日）
<br>
<br>桐敲露井，残照西窗人起。怅玉手、曾携乌纱，笑整风欹。水叶沈红，翠微云冷雁慵飞。楼高莫上，魂消正在，摇落江离。走马断桥，玉台妆榭，罗帕香遗。欢人老、长安灯外，愁换秋衣。醉把茱萸，细看清泪湿芳枝。重阳重处，寒花怨蝶，新月东篱。
<br>
<br>古香慢
<br>
<br>（自度腔·夷则商犯无射宫·赋沧泪看桂）
<br>
<br>怨娥坠柳，离佩摇葓，霜讯南圃。漫忆桥扉，倚竹袖寒日暮。还问月中游，梦飞过、金风翠羽。把残云、胜水万顷，暗熏冷麝凄苦。
<br>
<br>渐浩渺、凌山高处。秋澹无光，残照谁主。露粟侵肌，夜约羽林轻误。翦碎惜秋心，更肠断、珠尘藓路。怕重阳，又催近、满城细雨。
<br>
<br>蹋莎行
<br>
<br>（敬赋草窗绝妙词）
<br>
<br>杨柳风流，蕙花清润。苹□未数张三影，沈香倚醉调清平，新辞□□□□□。鲛室裁绡，□□□□。□□白雪争歌郢。西湖同结杏花盟，东风体赋丁香恨。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
