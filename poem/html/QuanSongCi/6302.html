<HTML>
<HEAD>
<TITLE>全宋词 卷026 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷026</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷026</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6302"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷026')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷026]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【吴则礼】
<br>
<br>秦楼月（送别）
<br>
<br>怅离阕。淮南三度梅花发。梅花发。片帆西去，落英如雪。新秦古塞人华发。一樽别酒君听说。君听说。胡笳征雁，陇云沙月。
<br>
<br>江楼令（晚眺）
<br>
<br>凭栏试觅红楼句，听考考、城头暮鼓。数骑翩翩度孤戍。尽雕弓白羽。
<br>
<br>平生正被儒冠误。待闲看、将军射虎。朱槛潇潇过微雨。送斜阳西去。
<br>
<br>虞美人（对菊）
<br>
<br>真香秀色盈盈女。一笑重阳雨。不应解怯晚丛寒。眼底轻罗小扇、且团团。
<br>
<br>吴云楚雁浑依旧。更把金英嗅。鲜鲜未恨出闺迟。自许平生孤韵、与秋期。
<br>
<br>虞美人（送晁适道）
<br>
<br>夜寒闲倚西楼月。消尽江南雪。东风明日木兰船。想见阳关声彻、雁连天。
<br>
<br>斜斜洲渚溶溶水。端负青春醉。平安小字几时回。空有暗香疏影、陇头梅。
<br>
<br>虞美人（泛舟东下）
<br>
<br>从来强作游秦计。只有貂裘敝。休论范叔十年寒。看取星星种种、坐儒冠。
<br>
<br>江湖旧日渔竿手。初把黄花酒。且凭洛水送归船。想见淮南秋尽、水如天。
<br>
<br>虞美人（寄济川）
<br>
<br>乌皮白氎西窗暖。种种霜毛短。小春何处有梅花。想见水边篱落、数枝斜。
<br>
<br>殊方他日登楼句。好在孤吟处。五年拚落醉魂中。试觅酒垆陈迹、问黄公。
<br>
<br>减字木兰花（寄田不伐）
<br>
<br>星星素发。只有鸣笳楼上发。看舞胡姬。带得平安探骑归。故人渐老。只与虎头论墨妙。怀抱难开。快遣披云一笑来。
<br>
<br>减字木兰花
<br>
<br>梅花未彻。付与团团沙塞月。端欲捐书。去乞君王丈二殳。貂裘锦帽。盘马不甘青鬓老。底事偏奇。细草平沙看打围。
<br>
<br>减字木兰花
<br>
<br>河西春晚。独有柳条来入眼。塞外斜斜。不道欺寒红杏花。边笳初发。与唤团团沙塞月。雁响连天。谁倚城头百尺栏。
<br>
<br>减字木兰花（寄真宁）
<br>
<br>团团璧月。今夜广寒真秀发。何处吹笙。催得清霜满凤城。淮南好梦。镜里星星还种种。犹记银床。曾为凉州唤玉觞。
<br>
<br>减字木兰花
<br>
<br>淮天不断。点缀南云秋几雁。白露沾衣。始是银屏梦觉时。别离怀抱。消得镜中青鬓老。小字能无。烦寄平安一纸书。
<br>
<br>减字木兰花
<br>
<br>斑斑小雨。初入高梧黄叶暮。又是重阳。昨夜西风作许凉。鲜鲜丛菊。只解凋人双鬓绿。试傍清尊。分付幽香与断魂。
<br>
<br>减字木兰花（简天牖）
<br>
<br>九年离别。梦里相逢端怕说。携手河梁。雁噭淮天如许长。鲈鱼正美。白发季鹰聊启齿。后夜江干。与把梅花子细看。
<br>
<br>减字木兰花（贻亢之）
<br>
<br>淮山清夜。镜面平铺纤月挂。端是生还。同倚西风十二栏。休论往事。投老相逢真梦寐。两鬓疏疏。好在松江一尺鲈。
<br>
<br>满庭芳（立春）
<br>
<br>声促铜壶，灰飞玉琯，梦惊偷换年华。江南芳信，疏影月横斜。又喜椒觞到手，宝胜里、仍翦金花。钗头燕，妆台弄粉，梅额故相夸。
<br>
<br>隼兴，人未老，东风袅袅，已傍高牙。渐园林月永，叠鼓凝笳。小字新传秀句，歌扇底、深把流霞。聊行乐，他时画省，归近紫皇家。
<br>
<br>满庭芳（九日）
<br>
<br>玉垒尊罍，清秋关塞，正宜催唤香醪。凉风吹帽，横槊试登高。想见征西旧事，龙山会、宾主俱豪。来群雁，凉生画角，红叶聚亭皋。
<br>
<br>南州、应好在，长关梦眼，天际云涛。有一簪黄菊，两鬓霜毛。快把金荷共倒，凝望久、只遣魂消。君须听，新翻燕乐，余韵响檀槽。
<br>
<br>木兰花慢（雷峡道中作）
<br>
<br>尽晴春自老，乍翠巘、出清流。望杳杳飞旌，翩翩戍骑，初过边头。幽花尚欹短岸，渐鸣禽、唤友绕行舟。端有雕戈锦领，竞驰騕褭骅骝。
<br>
<br>凝眸。雁入长天，羌管罢、陇云愁共解鞍临水，雷惊电散，雪溅霜浮。玉觞正风味好，对幽香、堕蕊且消忧。莫以纶巾羽扇，便忘绿浦沧洲。
<br>
<br>醉落魄（又赏残梅）
<br>
<br>梅花褪雪。赏心莫使慵欢悦。大家且恁同攀折。余蕊残英，偏称淡笼月。
<br>
<br>当初相见花初发。如今花谢人离缺。一年又比一年别。惟有花枝，只似旧时节。
<br>
<br>踏莎行（晚春）
<br>
<br>一片花飞，青春已减。可堪南陌红千点。生憎杨柳要藏鸦，东风只遣横笳怨。
<br>
<br>看定新巢，初怜语燕。游丝正把残英罥。酒尊也会不相违，风光本自同流转。
<br>
<br>鹧鸪天（曹丞相诞日）
<br>
<br>永遇英雄际会时。垂天鹏翼逐云飞。退朝日上青花道，催直霜零赤雁池。
<br>
<br>鸣汉履，侍唐眉。渭川莘野晚追随。归来仍对金銮老，三峡词源气未衰。
<br>
<br>鹧鸪天
<br>
<br>作赋丁年厌兔园。紫微深锁九重关。花墩屡赐清闲燕，文石难忘咫尺颜。
<br>
<br>烟外屐，水边山。纶巾羽扇五湖间。自怜季子貂裘敝，来与机云相对闲。
<br>
<br>鹧鸪天
<br>
<br>衮绣三朝社稷臣。旧调元鼎斡洪钧。垂绅屡转龙墀日，接膝潜回黼座春。
<br>
<br>金凿落，玉麒麟。凤鸣良月庆佳辰。巨鳌行听扃华禁，又起商周梦卜人。
<br>
<br>红楼慢（赠太守杨太尉）
<br>
<br>声慑燕然，势压横山，镇西名重榆塞。干霄百雉朱阑下，极目长河如带。玉垒凉生过雨，帘卷晴岚凝黛。有城头、钟鼓连云，殷春雷天外。
<br>
<br>长啸。畴昔驰边骑。听陇底鸣笳，风搴双旆。霜髯飞将曾百战，欲掳名王朝帝。锦带吴钩未解，谁识凭栏深意。空沙场，牧马萧萧晚无际。
<br>
<br>声声慢（凤林园词）
<br>
<br>林塘朱夏，雨过斑斑，绿苔绕地初遍。叶底雏鸾，犹记日斜春晚。芙蕖靓妆粉，傍高荷、闲倚歌扇。轻风起，縠纹滟滟，翠生波面。
<br>
<br>可是追凉月下，清坐久，微云屡遮星汉。露湿纶巾，遥望玉清台殿。白头共论胜事，须偿五湖深愿。南枝好，有南飞乌鹊，绕枝低转。
<br>
<br>水龙吟（秋兴）
<br>
<br>秋生泽国，无边落木，又作萧萧下。澄江过雨，凉飙吹面，黄花初把。苍鬓羁孤，粗营鸡黍，浊醪催贳。对斜斜露脚，寒香正好，幽人去、空惊咤。
<br>
<br>头上纶巾醉堕，要欹眠、水云萦舍。牵衣儿女，归来欢笑，仍邀同社。月底蓬门，一株江树，悲虫鸣夜。把茱萸细看，牛山底事，强成沾洒。
<br>
<br>小重山
<br>
<br>鹤舞青青雪里松。冰门龟在藻，绿蒙茸。一成不见蕊珠宫。蟠桃熟，犹待几东风。
<br>
<br>玉酒紫金钟。非烟罗幕暖，宝□浓。赠君春色腊寒中。君留取，长伴脸边红。
<br>
<br>东风第一枝
<br>
<br>经国谋猷，补天气力，岳祗来佐兴运。王当华阙春融，共仰相门地峻。清台占象，见壁月、珠星明润。对一百五日风光，二十四番花信。
<br>
<br>勋共德、继增篆鼎。今共古、问谁比并。广乐初出，层霄寿斝，旋颁紫叶，湘桃浓杏。映采服、朱颜青鬓。看千岁，桀阁飞楼，燕赏太平光景。
<br>
<br>绛都春
<br>
<br>韶华渐好。报锦里又是，春风来早。昴宿降萧，崧岳生申符英表。三朝幸望人倾祷。寿与长城俱老。碧油红旆，高牙大纛，一时荣耀。
<br>
<br>矫矫。甘泉旧德，少年日，翰苑玉堂曾到。润饰帝谟，粉泽皇猷文章妙。主盟经济尊吾道。早晚促归岩庙。愿同海内苍生，伫看凤诏。
<br>
<br>多丽
<br>
<br>听新蝉，舜琴初弄清弦。伴薰风、葱葱佳气，钟希世英贤。正芳蓂、更余九荚，况强仕，犹待三年。笔下烟云，胸中岩壑，玉峰凛凛映人寒。公不见、清潭宝剑，九彩动星躔。浑疑是，风雷变化，落在人间。
<br>
<br>驻东阳、清谭终日，种成桃李森然。向庭闱、彩衣有庆，更华萼、棠棣相鲜。骥足难留，牛刀暂屈，匪朝伊夕步花砖。自今往、掀天扶地，声迹寄凌烟。它时事，赤松共约，携手骖鸾。
<br>
<br>玉楼春
<br>
<br>今朝何以为公寿。极贵长年公素有。庭阶不乏长芝兰，少翁又是庭臣右。
<br>
<br>三能粲粲依魁秀。八柱巍巍蟠地厚。皇家卜册万斯年，年光长转洪钧手。
<br>
<br>玉楼春
<br>
<br>我公两器兼文武。谈笑岩廊无治古。经颜绿发已官高，赤儿绣裳今仲父。
<br>
<br>我欲形容无妙识。颂穆清风须吉甫。望公聊比太山云，岁岁年年天下雨。
<br>
<br>清平乐
<br>
<br>娟娟月满。冉冉梅花暖。春意初长寒力浅。渐拟芳菲满眼。当时吉梦重重。间生天子三公。付与人间桃李，年年管领春风。
<br>
<br>清平乐
<br>
<br>瀛洲春酒。满酌公眉寿。月照水堤春榜柳，恩暖朝天衮绣。东君着意丁宁。芳酸先许梅英。要就升平滋味，待公来后和羹。
<br>
<br>清平乐
<br>
<br>雪余寒退。惟有青松在。春不加荣寒不悴。用舍如公都耐。流肪磊落龟蛇。会留红日西斜。欲助我公寿骨，蟠桃等见桃花。
<br>
<br>清平乐
<br>
<br>晨晖初转。拜舞金銮殿。想见对扬符睿春，天语丁宁见晚。雍容玉笋班聊，功名早上凌烟。金鼎刀圭莫惜，愿随鸡犬升仙。
<br>
<br>清平乐
<br>
<br>庆钟华胄。人物朝端秀。朝罢章华骄马骤。十万人家举手。后房桃李娟娟。有谁云雨恩偏。看取晚春时候，兰芽玉茁争妍。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【赵子发】
<br>
<br>鹧鸪天
<br>
<br>约略应飞白玉盘。明楼渐放满轮寒。天垂万丈清光外，人在三秋爽气间。
<br>
<br>闻叶吹，想风鬟。浮空仿佛女乘鸾。此时不合人间有，尽入嵩山静夜看。
<br>
<br>洞仙歌
<br>
<br>荒山明月，下有云来去。深夜纤毫静可数。问古今底事，留此空光，修月户、犹是当年玉斧。
<br>
<br>思君持羽扇，来伴微吟，水珮风环饮松露。待勾漏丹成，约与轻飞，人间世、不知归处。更长啸、余声振林谿，见乱红惊飞，半岩花雨。
<br>
<br>桃源忆故人
<br>
<br>芳菲已有东风露。寒著轻罗未去。午夜鸾车鹤驭。散入千莲步。
<br>
<br>粉香度曲嬉游女。草草相逢无据。肠断泪零无数。洒作花梢雨。
<br>
<br>浣溪沙
<br>
<br>疏荫摇摇趁岸移。惊鸥点点过帆飞。船分水打嫩沙回。
<br>
<br>断梦不知人去处，卷帘还有燕来时。日斜风紧转湾西。
<br>
<br>南歌子
<br>
<br>天末疑无路，波翻欲御风。此身忽在玉壶中。醉倒不知、南北与西东。
<br>
<br>猎猎遥鸣草、飕飕静打篷。与君回棹碧云浓。不是思归、只为酒船空。
<br>
<br>南歌子
<br>
<br>人有纫兰佩，云无出岫心。扁舟来入碧涛深。坐见楚咻、儿女变齐音。
<br>
<br>但醉双瓶玉，从渠六印金。此时何处可幽寻。风定津头、白日照平林。
<br>
<br>点绛唇
<br>
<br>野岸孤舟，断桥明月穿流水。雁声嘹呖。双落行人泪。
<br>
<br>去岁吾家，曾插黄花醉。今那是。杖藜西指。看即成千里。
<br>
<br>虞美人
<br>
<br>飞云流水来无信。花发年年恨。小桃如脸柳如眉。记得那人模样、旧家时。
<br>
<br>楼高映步拖金缕。香湿黄昏雨。如今不见欲凭书。门外水平波暖、一双鱼。
<br>
<br>惜分飞
<br>
<br>数点雨声惊残暑。帘外秋光容与。重换熏炉炷。渐低罗幕香成雾。
<br>
<br>今夜夜凉情几许。莫向屏山取取。却笑阳台女。楚人空□高唐赋。
<br>
<br>阮郎归
<br>
<br>马蹄踏月响空山。梅生烟壑寒。水妃去后泪痕干。天风吹珮兰。
<br>
<br>纫香久，怕花残。与君聊据鞍。一枝欲寄北人看。如今行路难。
<br>
<br>忆王孙
<br>
<br>日长高柳一蝉声。翡翠帘深宝簟清。梦远春云不散情。晓风轻。玉楝花飞宿雨晴。
<br>
<br>杨柳枝
<br>
<br>淅淅西风生暮寒。绣衣单。碧梧叶落藕花残。恨前欢。
<br>
<br>月镂虚棂烟逗竹，梦千山。玉箫清夜忆孤鸾。镇长闲。
<br>
<br>望江南
<br>
<br>新梦断，久立暗伤春。柳下月如花下月，今年人忆去年人。往事梦中身。
<br>
<br>菩萨蛮
<br>
<br>闲庭草色侵阶绿。琐窗午梦人如玉。抛枕出罗帏。风吹金缕衣。
<br>
<br>怨春风雨恶。二月桃花落。雨后纵多睛。花休春不成。
<br>
<br>少年游
<br>
<br>晓山日薄半春阴。烟暖柳拖金。满眼新晴，歌声妆影，悠荡碧云心。
<br>
<br>闲庭客散人归去，疏雨湿罗襟。楼阁濛濛，断虹明处，十里暮云深。
<br>
<br>采桑子
<br>
<br>春蚕昨夜眠方起，闲了罗机。共采柔枝。桑柘阴阴三月时。背人佯笑移金钏，惆怅花期。故故留迟。独自归来雨满衣。
<br>
<br>浪淘沙
<br>
<br>约素小腰身。不奈伤春。疏梅影下晚妆新。袅袅娉娉何样似，一缕轻云。
<br>
<br>歌巧动朱唇。字字娇嗔。桃花深处一通津。怅望瑶台清夜月，还送归轮。
<br>
<br>
<br>
<br>
<br>
<br>
<br>
<br>
<br>
<br>
<br>【徐俯】
<br>
<br>浣溪沙
<br>
<br>章水何如颍水清。江山明秀发诗情。七言还我是长城。
<br>
<br>小小钿花开宝靥，纤纤玉笋见云英。十千名酒十分倾。
<br>
<br>虞美人
<br>
<br>梅花元自江南得。还醉江南客。雪中雨里为谁香。闻道数枝清笑、出东墙。
<br>
<br>多情宋玉还知否。梁苑无寻处。胭脂为萼玉为肌。却恨恼人桃杏、不同时。
<br>
<br>卜算子
<br>
<br>心空道亦空，风静林还静。卷尽浮云月自明，中有山河影。供养及修行。旧话成重省。豆爆生莲火里时，痛拨寒灰冷。
<br>
<br>卜算子
<br>
<br>天生百种愁，挂在斜阳树。绿叶阴阴占得春，草满莺啼处。
<br>
<br>不见生尘步。空忆如簧语。柳外重重叠叠山，遮不断、愁来路。
<br>
<br>卜算子
<br>
<br>清池过雨凉，暗有清香度。缥缈娉婷绝代歌，翠袖风中举。忽敛双眉去。总是关情处。一段江山一片云，又下阳台雨。
<br>
<br>鹧鸪天
<br>
<br>绿水名园不是村。淡妆浓笑两生春。笛中已自多愁怨，雨里因谁有泪痕。
<br>
<br>香旖旎，酒氤氲。多情生怕落纷纷。旧来好事浑如梦，年少风流付与君。
<br>
<br>鹧鸪天
<br>
<br>满眼纷纷恰似花。飘飘泊泊自天涯。雨中添得无穷湿，风里吹成一道斜。
<br>
<br>银作屋，玉为车。姮娥青女过人家。应嫌素面微微露，故着轻云薄薄遮。
<br>
<br>踏莎行
<br>
<br>素景将阑，黄花初笑。登高一望秋天杳。邀宾携妓数能来，醉中赢得闲多少。
<br>
<br>佳气氤氲，飞云缥缈。竹林更着清江绕。高歌屡舞莫催人，华筵直待华灯照。
<br>
<br>踏莎行
<br>
<br>画栋风生，绣筵花绕。层台胜日频高眺。清辉爽气自娱人，何妨称意开颜笑。
<br>
<br>水碧无穷，山青未了。斜阳浦口归帆少。云鬓烟鬓只供愁，琵琶更作相思调。
<br>
<br>踏莎行
<br>
<br>玉露团花，金风破雾。高台与上晴空去。举杯相属看前山，烟中乱叠青无数。
<br>
<br>皓齿明眸，肌香体素。恼人正在秋波注。因何欲雨又还晴，歌声遏得行云住。
<br>
<br>南歌子（山樊）
<br>
<br>细蕊黄金嫩，繁花白雪香。共谁连璧向河阳。自是不须汤饼、试何郎。
<br>
<br>婀娜拢松髻，轻盈淡薄妆。莫令韩寿在伊傍。便逐游蜂惊蝶、过东墙。
<br>
<br>鹧鸪天
<br>
<br>宜笑宜颦掌上身。能歌能舞恶精神。脸边红入桃花嫩，眉上青归柳叶新。
<br>
<br>娇不语，易生嗔。尊前还是一番春。深杯百罚重拚却，只为妖饶醉得人。
<br>
<br>浣溪沙
<br>
<br>西塞山前白鹭飞。桃花流水鳜鱼肥。一波才动万波随。
<br>
<br>黄帽岂如青箬笠，羊裘何似绿穰衣。斜风细雨不须归。
<br>
<br>浣溪沙
<br>
<br>新妇矶边秋月明。女儿浦口晚潮平。沙头鹭宿戏鱼惊。
<br>
<br>青箬笠前明此事，绿穰衣底度平生。斜风细雨小舟轻。
<br>
<br>鹧鸪天
<br>
<br>西塞山前白鹭飞。桃花流水鳜鱼肥。朝廷若觅元真子，晴在长江理钓丝。
<br>
<br>青箬笠，绿蓑衣。斜风细雨不须归。浮云万里烟波客，惟有沧浪孺子知。
<br>
<br>鹧鸪天
<br>
<br>七泽三湘碧草连。洞庭江汉水如天。朝廷若觅元真子，不在云边则酒边。
<br>
<br>明月棹，夕阳船。鲈鱼恰似镜中悬。丝纶钓饵都收却，八字山前听雨眠。（张志和渔父词云："西塞山前白鹭飞。桃花流水鳜鱼肥。青箬笠、绿蓑衣。斜风细雨不须归。"顾况渔父词云："新妇矶边月明。女儿浦口潮平。沙头鹭宿鱼惊。"东坡云："元真语极丽，恨其曲度不传，加数语以浣溪沙歌之云："西塞山前白鹭飞。散花洲外片帆微。桃花流水鳜鱼肥。自庇一身青箬笠，相随到处绿蓑衣。斜风细雨不须归。"山谷见之，击节称赏，且云：惜乎散花与桃花字重叠，又渔舟少有使帆者。乃取张顾二词，合为浣溪沙云："新妇矶边眉黛愁。女儿浦口眼波秋。惊鱼错认月沉钩。青箬笠前无限事，绿蓑衣底一时休。斜风细雨转船头。"东坡跋云："鲁直此词，清新婉丽，问其最得意处，以山光水色，替却玉肌花貌，真得渔父家风也。然才出新妇矶，便入女儿浦，此渔父无乃太澜浪乎。"山谷晚年亦悔前作之未工，因表弟李如篪（言，渔父词以鹧鸪天歌之，甚协律，恨语少声多耳。因以宪宗画像求元真子文章及元真之兄松龄劝归之意，足前后数句云："西塞山前白鹭飞。桃花流水鳜鱼肥。朝廷尚觅元真子，何处如今更有诗。青箬笠，绿蓑衣。斜风细雨不须归。人间欲避风波险，一日风波十二时。"东坡笑曰："鲁直乃欲平地
<br>起风波也。"东湖老人因坡、谷互有异同之论，故作浣溪沙、鹧鸪天各二阕云。）
<br>
<br>念奴娇
<br>
<br>素光练静，照青山隐隐，修眉横绿。鳷鹊楼高天似水，碧瓦寒生银粟。万丈辉光，奔云涌雾，飞过卢鸿屋。更无尘翳，皓然冷浸梧竹。
<br>
<br>因念鹤发仙翁，当时曾共赏，紫岩飞瀑。对影三人聊痛饮，一洗闲愁千斛。斗转参移，翻然归去，万里骑黄鹄。一川霜晓，叫云吹断横玉。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王安中】
<br>
<br>虞美人（雁门作）
<br>
<br>千山青比妆眉浅。却奈眉峰远。玉人元自不禁秋。更算恼伊深处、月当楼。
<br>
<br>分携不见凭阑际。只料无红泪。万千应在锦回纹。嘱付断鸿西去、问行云。
<br>
<br>浣溪沙（看雪作）
<br>
<br>慵整金钗缩指尖。晓□犹自入疏帘。绿窗清冷脸红添。
<br>
<br>妒粉尽饶花六六，回风从斗玉纤纤。不成香暖也相兼。
<br>
<br>玉楼春
<br>
<br>秋鸿只向秦筝住。终寄青楼书不去。手因春梦有携时，眼到花开无著处。
<br>
<br>泥金小字蛮笺句。泪湿残妆今在否。欲寻巫峡旧时云，问取阳关西去路。
<br>
<br>绿头鸭（大名岳宫作）
<br>
<br>魏都雄，凤皇飞观云间。佩麟符、荀池元老，暂辞西省仙班。憩甘棠、地澄远籁，咏华黍、河卷惊澜。碧革萋迷，丹毫冷落，圜扉铃索镇长闲。绣筵展、三台星近，锵玉韵珊珊。金尊滟、新醅方荐，薄暑初残。
<br>
<br>政成时、欢余客散，后园朱户休关。度秋风、画阑枕水，挂夜月、雕槛骑山。锦帐笼香，鸾钗按曲，琵琶双转语绵蛮。劝行□、傍眉黄气，先报衮衣还。登庸际，应褒旧德，喜动天颜。
<br>
<br>北山移文哨遍
<br>
<br>嵩少为仕宦捷径者，读而羞之，是足为勇退者之鼓吹。阳翟蔡侯原道，恬于仕进。其内吕夫人有林下风。相与营归欤之计而未果，则嘱予以此文度曲，且朝夕使家童歌之，亦可想见泉石之胜。其词曰：）
<br>
<br>世有达人，潇洒出尘，招隐青霄际。终始追。游览老山栖。藐千金、轻脱如屣。彼假容江皋，滥巾云岳，缨情好爵欺松桂。观向释谈空，寻真讲道，巢由何足相拟。待诏书来起便驺驰。席次早焚烈芰荷衣。敲朴喧喧，牒诉匆匆，抗颜自喜。
<br>
<br>嗟明月高霞，石径幽绝谁回睇。空怅猿惊处，凄凉孤鹤嘹唳。任列壑争讥。众蜂竦诮，林惭涧愧移星岁。方浪枻神京，腾装魏阙，徘徊经过留憩。致草堂灵怒蒋侯麾。扃岫幌、驱烟勒新移。忍丹崖碧岭重滓。鸣湍声断深谷，逋客归何计。信知一逐浮荣，便丧素守，身成俗士。伯鸾家有孟光妻。岂逡巡、眷恋名利。
<br>
<br>菩萨蛮（六军阅罢，犒饮兵将官）
<br>
<br>中军玉帐旌旗绕。吴钩锦带明霜晓。铁马去追风。弓声惊塞鸿。
<br>
<br>分兵闲细柳。金字回飞奏。犒饮上恩浓。燕然思勒功。
<br>
<br>御街行（赐衣袄子）
<br>
<br>清霜飞入蓬莱殿。别进云裘软。却回宸虑念多寒，诏语日边亲遣。冰蚕绵厚，金雕锦好，永夜缝宫线。
<br>
<br>红旌绛旆迎星传。喜气欢声远。庙堂勋旧使台贤，领袖坐中争绚。天香馥郁，君恩岁岁，一醉春生面。
<br>
<br>鹧鸪天（百官传宣）
<br>
<br>蒨雾红云捧建章。鸣珂星使渡银潢。亲将圣主如丝语，传与陪都振鹭行。
<br>
<br>香袅袅，□锵锵。升平歌管趁飞觞。明时玉帐恩相续，清夜钧天梦更长。
<br>
<br>蝶恋花
<br>
<br>（花公莫爱，四时俱好是长春。）
<br>
<br>曲径深丛枝袅袅。晕粉揉绵，破蕊烘清晓。十二番开寒最好。此花不惜春归早。
<br>
<br>青女飞来红翠少。特地芳菲，绝艳惊衰草。只殢东风终甚了。久长欲伴姮娥老。
<br>
<br>蝶恋花
<br>
<br>（飞雪映山茶。）
<br>
<br>巧剪明霞成片片。欲笑还嚬，金蕊依稀见。拾翠人寒妆易浅。浓香别注唇膏点。
<br>
<br>竹雀喧喧烟岫远。晚色溟蒙，六出花飞遍。此际一枝红绿眩。画工谁写银屏面。
<br>
<br>蝶恋花
<br>
<br>（高奇是蜡梅。）
<br>
<br>剪蜡成梅天著意。黄色浓浓，对萼匀装缀。百和薰肌香旖旎。仙裳应渍蔷薇水。
<br>
<br>雪径相逢人半醉。手折低枝，拥髻云争翠。嗅蕊捻枝无限思。玉真未洒梨花泪。
<br>
<br>蝶恋花
<br>
<br>（先发看红梅。）
<br>
<br>青玉一枝红类吐。粉颊愁寒，浓与胭脂傅。辨杏猜桃君莫误。天姿不到风尘处。
<br>
<br>云破月来花下住。要伴佳人，弄影参差舞。只有暗香穿绣户。昭华一曲惊吹去。
<br>
<br>蝶恋花
<br>
<br>（花发自迎春。）
<br>
<br>雪霁花梢春欲到。饯腊迎春，一夜花开早。青帝回舆云缥缈。鲜鲜金雀来飞绕。
<br>
<br>绣阁纱窗人窈窕。翠缕红丝，斗剪幡儿小。戴在花枝争笑道。愿人常共春难老。
<br>
<br>蝶恋花
<br>
<br>（娇红看小桃。）
<br>
<br>秾艳夭桃春信漏。弄粉飘香，枫叶飞丹后。酒入冰肌红欲透。无言不许群芳斗。
<br>
<br>楼外何人揎翠袖。剪落金刀，插处浓云覆。肯与刘郎仙去否。武陵回路相思瘦。
<br>
<br>蝶恋花（梁才甫席上次韵）
<br>
<br>翠袖盘花金捻线。晓炙银簧，劝饮随深浅。复幕重帘谁得见。余醺微觉红浮面。
<br>
<br>别唤清商开绮宴。玉管双横，抹起梁州遍。白苎歌前寒莫怨。湘梅萼里春那远。
<br>
<br>蝶恋花
<br>
<br>千古铜台今莫问。流水浮云，歌舞西陵近。烟柳有情开不尽。东风约定年年信。
<br>
<br>天与麟符行乐分。带缓球纹，雅宴催云鬓。翠雾萦纡销篆印。筝声恰度秋鸿阵。
<br>
<br>蝶恋花
<br>
<br>未帖宜春双彩胜。手点酥山，玉箸人争莹。节过日长心自准。迟留碧瓦看红影。
<br>
<br>楼外尖风吹鬓冷。一望平林，□□花相映。落粉筛云晴未定。朝酲只凭阑干醒。
<br>
<br>一落索
<br>
<br>梦破池塘杳杳。情随春草。尊前风味不胜清，赋白雪、幽兰调。
<br>
<br>秀句银钩争妙。殷勤东道。蛮笺传与翠鬓歌，便买断、千金笑。
<br>
<br>一落索
<br>
<br>欲访瑶台蓬岛。烟云缥缈。清游却到凤皇池，听檀板、新声妙。
<br>
<br>天上除书催早。人瞻元老。东风烟柳罩河堤，更何处、深春好。
<br>
<br>木兰花（送耿太尉赴阙）
<br>
<br>尧天雨露承新诏。珂马风生趋急召。玉符曾将虎牙军，金殿还升龙尾道。
<br>
<br>征西镇北功成早。仗钺登坛今未老。樽前休更说燕然，且听阳关三叠了。
<br>
<br>玉蝴蝶（和梁才甫游园作）
<br>
<br>御水縠纹风皱，画桥横处，沙路晴时。曲坞藏春，朱户翠竹参差。过墙花、娇无限思，笼槛柳、低不胜垂。海棠枝。为东君爱，未敢离披。
<br>
<br>迟迟。日华融丽，悠扬丝管，掩冉旌旗。喜入繁红，坐来开尽不须吹。听莺迁、还思上苑，约凤浴、应展新池。促归期。燕飞蝶舞，特地熙熙。
<br>
<br>水龙吟（游御河并过压沙寺作）
<br>
<br>魏台长乐坊西，画桥倒影烟堤远。东风与染，揉蓝春水，湾环清浅。浴鹭翘莎，戏鱼吹絮，落红漂卷。为游人盛踪，兰舟彩舫，飞轻棹、凌波面。
<br>
<br>乐事年来乍见。趁旌旗、谷莺娇啭。追随况有，疏帘珠袖，浓香绀甜。萧寺高亭，茂林斜照，且留芳宴。看韶华烂向，尊前放手，作梨花晚。
<br>
<br>临江仙（和梁才甫茶词）
<br>
<br>六六云从龙戏月，天颜带笑尝新。年年回首建溪春。香甘先玉食，珍宠在枫宸。
<br>
<br>赐品暂醒歌里醉，延和行对台臣。宫瓯浮雪乳花匀。九重清昼永，宣坐议东巡。
<br>
<br>小重山（汤）
<br>
<br>重举金猊多炷香。仙方调绛雪，坐初尝。醉鬟娇捧不成行。颜如玉，玉碗共争光。
<br>
<br>飞盖莫催忙。歌檀临阅处，缓何妨。远山横翠为谁长。人归去，余梦绕高唐。
<br>
<br>小重山
<br>
<br>椽烛乘珠清漏长。醉痕衫袖湿，有余香。红牙双捧旋排行。将歌处，相向更催妆。
<br>
<br>明月映东墙。海棠花径密，迸流光。迟留春笋缓催汤，兰堂静，人已候虚廊。
<br>
<br>江神子（韦城道中寄李祖武、翟淳老）
<br>
<br>荷花遮水水漫溪。柳低垂。乱蝉嘶。舍辔何妨，临水照征衣。一扇香风摇不尽，人念远，意凄迷。
<br>
<br>骑鲸仙子已相知。数归期。赋新诗。更想翟公，门外雀罗稀。陶令此襟尘几许，聊欲向，北窗披。
<br>
<br>徵招调中腔（天宁节）
<br>
<br>红云蒨雾笼金阙。圣运叶、星虹佳节。紫禁晓风馥天香，奏九韶、帝心悦。
<br>
<br>瑶阶万岁蟠桃结。睿算永、壶天风月。日观几时六龙来，金缕玉牒告功业。
<br>
<br>清平乐（和晁倅）
<br>
<br>花时微雨。未减春分数。占取帘疏花密处。把酒听歌金缕。斜风轻度浓香。闲情正与春长。向晚红灯入坐，尝新青杏催觞。
<br>
<br>清平乐
<br>
<br>花枝欹晚。过雨红珠转。欲共东君论缱绻。繁艳休将风卷。归来凝思闲窗。寒花莫□微觞。解慢不成幽梦，燕泥惊落雕梁。
<br>
<br>安阳好（有口号·九之一）
<br>
<br>胜日佳时一醉同。）
<br>
<br>安阳好，形胜魏西州。曼衍山河环故国，升平歌鼓沸高楼。
<br>
<br>和气镇飞浮。
<br>
<br>笼画陌，乔木几春秋。花外轩窗排远岫，竹间门巷带长流。风物更清幽。
<br>
<br>安阳好（九之二）
<br>
<br>安阳好，戟户府居雄。白昼锦衣清宴处，铁梁丹榭画图中。
<br>
<br>壁记旧三公。
<br>
<br>棠讼悄，池馆北园通。夏夜泉声来枕簟，春风花影透帘栊。行乐兴何穷。
<br>
<br>安阳好（九之三）
<br>
<br>安阳好，物外占天平。叠叠挼蓝烟岫色，淙淙鸣玉晚溪声。
<br>
<br>仙路驭风行。
<br>
<br>松路转，丹碧照飞甍。金界花开常烂熳，云根石秀小峥嵘。幽事不胜清。
<br>
<br>安阳好（九之四）
<br>
<br>安阳好，泮水盛儒宫。金字照碑光射斗，芸香书阁势凌空。
<br>
<br>肃肃采芹风。
<br>
<br>来劝学，乡衮首文翁。岁岁青衿多振鹭，人人彩笔竞腾虹。九万奋飞同。
<br>
<br>安阳好（九之五）
<br>
<br>安阳好，耆旧迹依然。醉白垂杨低掠水，延松高桧老参天。曾映两貂蝉。
<br>
<br>王谢族，兰玉秀当年。画隼朱轮人继踵，丹台碧落世多贤。簪绂看家传。
<br>
<br>安阳好（九之六）
<br>
<br>安阳好，负郭相君园。绿野移春花自老，平泉醒酒石空存。月馆对风轩。
<br>
<br>人选胜，幽径破苔痕。拥砌翠筠侵坐冷，穿亭玉溜落池喧。归意黯重门。
<br>
<br>安阳好（九之七）
<br>
<br>安阳好，曲水似山阴。咽咽清泉岩溜细，弯弯碧甃篆痕深。永昼坐披襟。
<br>
<br>红袖小，歌扇画泥金。鸭绿波随双叶转，鹅黄酒到十分斟。重听绕梁音。
<br>
<br>安阳好（九之八）
<br>
<br>安阳好，□□又翚飞。拨垅旋栽花密密，著行重接柳依依。鸳瓦荡晴辉。
<br>
<br>池面渺，相望是荣归。两世风流今可见，一门恩数古来稀。谁与赋缁衣。
<br>
<br>安阳好（九之九）
<br>
<br>安阳好，千古邺台都。繐帐歌人春不见，金楼梦凤夜相呼。辇路旧萦纡。
<br>
<br>闲引望，漳水绕城隅。暗有渔樵收故物，谁将宫殿点新图。平野漫烟芜。
<br>
<br>破子清平乐
<br>
<br>烟云千里。一抹西山翠。碧瓦红楼山对起。楼下飞花流水。锦堂风月依然。后池莲叶田田。缥缈贯珠歌里，从容倒玉尊前。
<br>
<br>小重山（相州荣归池上作）
<br>
<br>碧藕花风入袖香。涓涓清露浥，玉肌凉。折花无语傍横塘。随折处，一寸万丝长。
<br>
<br>还更擘莲房。莲心真个苦，似离肠。凌波新恨尽难忘。分携也。触事著思量。
<br>
<br>虞美人
<br>
<br>星郎才思生雕管。四海声名满。尊前新唱更新妍。况有玉人相劝、拚酡颜。
<br>
<br>芙蓉幕下同时客。年少那重得。且寻幽梦赋高唐。莫为浮名容易、却相妨。
<br>
<br>虞美人（赠李士美）
<br>
<br>清商初入昭华琯。宫叶秋声满。草麻初罢月婵娟。想见明朝喜色、动天颜。
<br>
<br>持杯满劝龙头客。荣遇时方得。词源三峡泻瞿塘。便是醉中宣去、也无妨。
<br>
<br>虞美人（和赵承之送权朝美接伴）
<br>
<br>文昌郎自文无比。风露行千里。试寻天上使星看。却见锦衣白昼、过乡关。
<br>
<br>边城落照孤鸿外。联璧人相对。应吟红叶送清秋。向我旧题诗处、更重游。
<br>
<br>卜算子（往道山道中作）
<br>
<br>客舍两三花，并脸开清晓。一朵涓涓韵已高，一朵纤纤袅。谁与插斜红，拥髻争春好。此意遥知梦已传，月落前村悄。
<br>
<br>一落索（送王伯绍帅庆）
<br>
<br>塞柳未传春信。霜花侵鬓。送君西去指秦关，看日近、长安近。
<br>
<br>玉帐同时英俊。合离无定。路逢新雁北来归，寄一字、燕山问。
<br>
<br>临江仙（贺州刘帅忠家隔帘听琵琶）
<br>
<br>凤拨〓弦鸣夜永，直疑人在浔阳。轻云薄雾隔新妆。但闻儿女语，倏忽变轩昂。
<br>
<br>且看金泥花那面，指痕微印红桑。几多余暖与真香。移船犹自可，卷箔又何妨。
<br>
<br>浣溪沙（柳州作）
<br>
<br>宫缬慳裁翡翠轻。文犀松串水晶明。飐风新样称娉婷。
<br>
<br>带笑缓摇春笋细，障羞斜映远山横。玉肌无汗暗香清。
<br>
<br>卜算子（柳州作）
<br>
<br>燕尾道冠儿，蝉翼生衫子。欹枕看书卧北窗，簟展潇湘水。团扇弄薰风，皓质添凉意。谁与文君作粉真，只此莲花是。
<br>
<br>洞仙歌
<br>
<br>深庭夜寂，但凉蟾如昼。鹊起高槐露华透。听曲楼玉管，吹彻伊州，金钏响，轧轧朱扉暗扣。
<br>
<br>迎人巧笑道，好个今宵，怎不相寻暂携手。见淡净晚妆残，对月偏宜，多情更、越饶纤瘦。早促分飞霎时休，便恰似阳台，梦云归后。
<br>
<br>点绛唇
<br>
<br>岘首亭空，劝君休堕羊碑泪。宦游如寄。且伴山翁醉。说与鲛人，莫解江皋珮。将归思。晕红萦翠。细织回文字。
<br>
<br>菩萨蛮（寄赵伯山四首）
<br>
<br>雨零花昼春杯举。举杯春昼花零雨。诗令酒行迟。迟行酒令诗。
<br>
<br>满斟犹换醆。醆换犹斟满。天转月光圆。圆光月转天。
<br>
<br>菩萨蛮
<br>
<br>绿笺长写新成曲。曲成新写长笺绿。豪句逞才高。高才逞句豪。
<br>
<br>美容歌皓齿。齿皓歌容美。香篆小花团。团花小篆香。
<br>
<br>菩萨蛮
<br>
<br>玉纤传酒浮香菊。菊香浮酒传纤玉。弦管沸欢筵。筵欢沸管弦。
<br>
<br>出帘珠袖蔌。蔌袖珠帘出。眉晕浅山低。低山浅晕眉。
<br>
<br>菩萨蛮
<br>
<br>浦烟迷处回莲步。步莲回处迷烟浦。罗绮媚横波。波横媚绮罗。
<br>
<br>细眉双拂翠。翠拂双眉细。歌意任情多。多情任意歌。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【张继先】
<br>
<br>点绛唇（祐陵问：所带葫芦如何不开口，对御作）
<br>
<br>小小葫芦，生来不大身材矮。子儿在内。无口如何怪。
<br>
<br>藏得乾坤，此理谁人会。腰间带。臣今偏爱。胜挂金鱼袋。
<br>
<br>忆桃源
<br>
<br>词以答之）
<br>
<br>长生之话口相传。求丹金液全。混成一物作神仙。丁宁说与贤。
<br>
<br>休咽气，莫胡言。岂知造化玄。用铅投汞汞投铅。分明颠倒颠。
<br>
<br>忆桃源
<br>
<br>白云堆里采芙蓉。枝枝香艳浓。灵龟畔岸起祥风。楼高十二重。
<br>
<br>黄金殿，碧云笼。丹砂透顶红。神机运处鬼神通。清真达上宫。
<br>
<br>临江仙（郑恒甫画六鹤于浑沦庵，请予题，遂作）
<br>
<br>莫怪精神都素淡，全谙千载松头。羽人幽意苦相投。殷勤争点写，展转动吟酬。
<br>
<br>况有咸阳兄弟事，教人闻见忘忧。我生曾是眷仙标。一从挥洒后，相继未能休。
<br>
<br>临江仙（和元规览杨羲传）
<br>
<br>自古清真灵妙降，安妃来就杨君。因缘冥会异常伦。仙风聊设相，真道本无亲。
<br>
<br>惟有元规能访问，深将此意相闻。大家宜赏缀新文。免教尘世士，诮笑上天人。
<br>
<br>临江仙（和元规）
<br>
<br>蠢动含灵天赋与，逍遥性分元均。莫生异见乱吾真。只今中有主，浑与化为人。
<br>
<br>那更徽词清彻底，轻埃欲染无因。惟应得此便凝神。百魔咸息战，六道永停轮。
<br>
<br>沁园春（降魔立治）
<br>
<br>劫运将新，天书降恩，圣师命魔。正阴阳错忤，鬼神淆混，依凭城市，绵亘山河。杀气闭空，阴容夺昼，万姓罹殃日已多。青城上，见琉璃高座，忽起巍峨。
<br>
<br>群妖忿怒扬戈。竞奔走、攻山若舞梭。感神光一瞬，龙摧虎陷，威音一动，电掣霆呵。立活化民，摄邪归正，生息熙熙享太和。风云静，见天连碧汉，月浸澄波。
<br>
<br>沁园春
<br>
<br>真一长存，太虚同体，妙门自开。既混元初判，两仪布景，复还根本，全藉灵台。浩气冲开，谷神滋化，渐觉神光空际来。幽绝处，听龙吟虎啸，蓦地风雷。
<br>
<br>奇哉。妙道难猜。鲜点化、愚迷成大材。试与君说破，分明状似，蚌含渊月，秋兔怀胎。壮志男儿，当年高士，莫把身心惹世埃。功成后，任身居紫府，名列仙阶。
<br>
<br>沁园春
<br>
<br>急急修行，细算人生，能有几时。任万般千种风流好，奈一朝身死，不免抛离。蓦地思量，死生事大，使我心如刀剑挥。难留住，那金乌箭疾，玉兔梭飞。
<br>
<br>早觉悟、莫教迟。我清净、谁能婚少妻。便假饶月里，姮娥见在，从他越国，有貌西施。此个风流，更无心恋，且放宽怀免是非。蓬莱路，仗三千行满，独跨鸾归。
<br>
<br>沁园春（用伍先生韵呈元规）
<br>
<br>况有夷途，正透元关，众所共传。愿万魔披散，诸尘荡尽，琴心和雅，天性清圆。未信凡流，可回高步，留恋形声情更延。真消息，定如何唤醒，聊证言诠。
<br>
<br>虽由宿命因缘。达士何曾无慨然。算尽专为妙，闲多乐少，一成潇洒，永绝忧煎。影照澄潭，声流虚谷，业火消亡睹瑞莲。安平泰，看坚完如地，长久如天。
<br>
<br>满庭芳
<br>
<br>闲里工夫，无中妙用，切休拟议参详。龙降虎伏，真土自中黄。行动起居寝食，随缘度、莫动真阳。归根处，神凝脉住，玉界发天光。
<br>
<br>风高，鹏翼远，水深舟运，物理昭彰。但明心是道，专役天罡。信口呼神召鬼，和旸谷、不是颠狂。痴迷者，风霆在手，应用反乖张。
<br>
<br>满庭芳（用于真人韵和元真）
<br>
<br>心境双清，古今同乐，胜缘休道无媒。天门高妙，应仗至人开。岂比寻常意绪，方寸地、不贮纤埃。仍须信，金坚石确，一志断无回。
<br>
<br>真元，真可爱，真师真友，且喜无猜。就中更脱洒，不顾形骸。可是正容而悟，凭真趣、改易凡胎。神明会，尘缨世网，莫共话由来。
<br>
<br>满庭芳（又上前人）
<br>
<br>调理三关，安和四体，静无忧挠相煎。太微冥契，元始语诸仙。玉宇重修妙典，西台□、南岳题篇。崇□好，身田在世，心向太清天。
<br>
<br>云边。曾降圣，金坛夜拜，高驾留连。论琼华灵液，形与神全。形体须凭妙气，神来舍、黄阙丹田。真精旨，明光辅相，天地保长年。
<br>
<br>洞仙歌
<br>
<br>孤峰绝顶，更无人能到。万里虚空没边徼。正秋高景静，雾扫云收，风露里，惟有月华高照。
<br>
<br>浮生纷过客，好天良夜，醉舞狂歌错昏晓。有谁知、一性圆满恒河，亘万古、光明不老。竞对月、论利与谈名，全不想驹阴，暗催年少。
<br>
<br>渔家傲（对酒呈介甫）
<br>
<br>草草开尊资一笑。微生病苦随缘了。友义交情如地厚。心相照。今人莫遣前人诮。
<br>
<br>灯火荧荧山悄悄。芝兰佳气松筠茂。得便盘桓尘世表。香初透。邻鸡且莫催清晓。
<br>
<br>更漏子（和元规天和堂）
<br>
<br>固元精，收听视。物外身无此地。接子谬，季真非。无为翻有为。
<br>
<br>但心虚，教腹实。密与寥天为一。华阳洞，广寒宫。人人方寸中。
<br>
<br>更漏子（用于真人韵）
<br>
<br>是和非，双打过。免共相魔生火。谈有相，损顽空。斋居看望中。
<br>
<br>圣贤风，行处在。巧智争如休卖。诗与酒，且乘闲。随缘发笑颜。
<br>
<br>更漏子（再次韵于真人）
<br>
<br>诵真经，期万过。未灭无明心火。宜回首，探真空。融怡淡漠中。
<br>
<br>自古人，何处在。谩记声名沽卖。抛尘累，养清闲。琼浆自驻颜。
<br>
<br>瑶台月（元宵庆赏）
<br>
<br>天开景运。记建武中兴，炎刘重盛。明良际会，八表风调雨顺。任一时、岳降生申，正千载、河清诞圣。祥云拥，流霞映。飞仙拱，魁星炯。佳应是、师真毓瑞，人天交庆。
<br>
<br>蘅薇香满元宵景。耀天目、神光如镜。见龙章凤质，降伏群魔归正。禀玄元、立教开先，悟至道、心空神领。昌元嗣，明真镜。同无有，怡清净。绵永度，三途六道，神仙同证。
<br>
<br>喜迁莺（题郭南仲庵壁）
<br>
<br>深源密坞，问牧竖樵童，俱迷方所。蓬藋纵横，龙蛇出没，玉峡搀空无路。不恋雁塔荣名，解守鱼渊寒素。这勤苦。但坚心自有，神灵呵护。
<br>
<br>猛悟。无回顾。一点虚明，万劫无今古。胎息根深，灵泉穴秘，静里运调阳火。莫问地久天长，管取收因结果。休轻负。把天谷真机，与君说破。
<br>
<br>喜迁莺
<br>
<br>情缠识缚，叹时人不悟，酒中真乐。纵欲招愆，迷心失行，却道为他狂药。须信醉舞狂歌，也有良知真觉。无倚泊。任暖气同流，三关三络。
<br>
<br>落魄。清闲客。醉乡深处，风月长酬酢。空花消亡，光明显露，人我自皆忘却。不问市酝村醪，尽可浅斟低酌。从鄙薄。竞口口谈醒，言言成错。
<br>
<br>雪夜渔舟
<br>
<br>晚风歇。谩自棹扁舟，顺流观雪。山耸瑶峰，林森玉树，高下尽无分别。性情澄彻。更没个、故人堪说。恍然身世，如居天上，水晶宫阙。
<br>
<br>万尘声影绝。透尘空无外，水天相接。浩气冲盈，真宫深厚，永夜不愁寒冽。愧怜鄙劣。只解道、赴炎趋热。停桡失笑，知心都付，野梅江月。
<br>
<br>春从天上来（鹤鸣奉旨）
<br>
<br>王土平平。正海息波澜，岳敛云烟。三景虚明，八表澄清，一月普照诸天。有流霞洞焕，映黍珠、徐下空玄。绝形言。见千真拱极，万气朝元。
<br>
<br>当时鹤鸣夜半，感真符宝篆，特地清传。碧湛龙文，红凝龟篆，绛衣舞鬣蹁跹。计功成果就，无真教、郭景飞仙。已千年。亘灯灯续焰，光朗无边。
<br>
<br>风入松（用王介甫韵）
<br>
<br>深耕易耨寸田中。看真个英雄。夜来犹上星台望，全不厌、水绿云红。便是清交素友，频相视、笑晴空。
<br>
<br>玉阶瑶甃翠重重。带萱草葱葱。流霞尽饮何辞醉，更休数、尘里千钟。晓夜朝元去也，怎忍舍、大夫松。
<br>
<br>摸鱼儿
<br>
<br>甚山灵、斗奇夸巧，悬峰遥献形似。仓船炉灶无封闭，零落车罗机履。山临水。任瓮杵、辘轳厩架俱闲毁。床棺尘委。更乐隐棋休，料闲真隐，三教忘宾主。
<br>
<br>人都语，二十四岩佳致。来往潮流观指。目前景相纷虚幻，神仙家在何许。君莫取。这身世、山林朝市随缘遇。休论诡异。但总绝情缘，一空妍丑，觌面先寻你。
<br>
<br>惜时芳（对竹赋）
<br>
<br>虚心劲节争萧散。无冬夏、钩阑侧畔。霜风雪色沈沈晚。残不了、细枝纤干。
<br>
<br>情中意里尘沙恨。试与聆、弦歌急慢。无嫌青翠开青眼。相看似、太原家惯。
<br>
<br>清平乐
<br>
<br>天先天后。真土藏灵秀。妙用自然循火候。节节薰烝教透。不分龙麝檀沈。都能入鼻通心。待得烟消息住，浑身变见真金。
<br>
<br>苏幕遮（用伍先生韵和元规）
<br>
<br>先天生，后天久。道有真诠，谛听当时受。恰是迷天迷望斗。只恐微躯，薄幸随枯朽。（下缺）
<br>
<br>苏幕遮
<br>
<br>抱孤琴，弹小操。独坐幽轩，尽日无人到。惟乐烟霞长啸傲。明月清风，今古长为道。
<br>
<br>识乾坤，知牝牡。懒共尘劳，汨汨争奔走。爱杀高眠消白昼。一任他家，玉兔金乌走。
<br>
<br>西江月（又和前人）
<br>
<br>蓬户横开岑寂，寒窗侧映清晖。竹风偷入五香帏。还有好音相惠。
<br>
<br>须信毫芒可入，明珠胎里忘机。宵征夜宴是和非。月府仙人无愧。
<br>
<br>南乡子（和元规）
<br>
<br>无奈这群迷。味色声中若系羁。尽任改头兼换面，何悲。不染伊时不管伊。
<br>
<br>春去又秋兮。莫遣空逾十二时。好把自然真妙旨，修为。尘事萦仍道甚希。
<br>
<br>南乡子
<br>
<br>久不上春台。直待将身跨九垓。懒向人间深有谓，氛埃。难趁邪风伤圣胎。
<br>
<br>水槛映山斋。赏遍从容首自回。长谢故人书曲意，徽哉。赢得腰琴拂袂来。
<br>
<br>望江南（观棋作）
<br>
<br>楸枰静，黑白两奁均。山水最宜情共乐，琴书赢得道相亲。一局一番新。
<br>
<br>松影里，经度几回春。随分也曾施手段，争先还恐费精神。长是暗饶人。
<br>
<br>望江南
<br>
<br>四通九达，青玉交辉。天作高山，地灵若此。常相谓曰：身处真人之墟，而不知也。登戏珠峰，以见虎蹲龙蹑，远壁遥岑，皆在其下。考室在靖，建名榜之，水中花、圃中蔬，山光竹翠，白屋逾静，得其居矣。昔之思归，见十二篇之曲。同声相应，故和之。）
<br>
<br>西源好，仙构占仙峰。一鹤性灵清我宇，万龙风雨乱霜空。高静太疏慵。
<br>
<br>天地乐，山水静流通。行坐卧怜尘外景，虚空寂是道家风。非细乐相从。
<br>
<br>望江南
<br>
<br>西源好，龙首虎头高。风雨每掀清宇宙，林峦长似涌波涛。吟咏有诗豪。
<br>
<br>成大乐，美称适相遭。醮斗清筵投羽札，启元喜会执金刀。身净隔纷骚。
<br>
<br>望江南
<br>
<br>西源好，岩馆凿松崖。五斗洞前斟玉斝，半酣窗外抚金杯。无累自悠哉。
<br>
<br>青翠色，玉竹自新栽。风到莫来摇老木，雨霖时复洗圆苔。如此恼诗才。
<br>
<br>望江南
<br>
<br>西源好，春日日初长。不看人间三月景，常思天上万花香。幽赏一时狂。
<br>
<br>歌笑也，空洞大歌章。千景净来风谷秀，三云归后月林光。沈麝似兰香。
<br>
<br>望江南
<br>
<br>西源好，迎夏洒炎风。红锦石边怜一派，老张岩上恋群峰。时得化龙筇。
<br>
<br>琴振玉，晓色倚梧桐。黼黻文章朝内盛，山川林木野亭空。
<br>
<br>朱火焕明中。
<br>
<br>望江南
<br>
<br>西源好，秋景道人怜。时至自然天气肃，夜凉犹喜月华圆。长啸碧崖颠。
<br>
<br>须信酒，难别咏歌边。是处伐薪为炭后，此时尝稻庆丰年。童子舞胎仙。
<br>
<br>望江南
<br>
<br>西源好，冬日雪中松。携手石坛承爱景，静观天地入清宫。恰似大茅峰。
<br>
<br>襟袂冷，琴里意浓浓。吹月洞箫含碧玉，动人佳趣转黄钟。情绪发于中。
<br>
<br>望江南
<br>
<br>西源好，幽径不成斜。山谷隐连无改色，池塘空静默无瑕。人钓水之涯。
<br>
<br>仙舫小，人欲盼君家。归棹日回如览镜，放船星落似乘槎。风雨乱寒沙。
<br>
<br>望江南
<br>
<br>西源好，神洞自相求。傍水垦田流涧急，砍山开径小花浮。踪迹旧人留。
<br>
<br>忘万物，爽气白云收。司命暂曾寻寝静，紫阳真是步条幽。思继此公游。
<br>
<br>望江南
<br>
<br>西源好，人在水晶宫。长愿玉津名濯鼎，恰如龙井到天峰。的的好遗风。
<br>
<br>清彻底，岂忤李唐隆。自浸岩前崖石洁，不笼天外岭云浓。澄彻莹怀中。
<br>
<br>望江南
<br>
<br>西源好，雨霁敛红纱。碧水静摇招钓叟，绿苔寒迫起渔家。携驾会春茶。
<br>
<br>风浩浩，锦荫石屏华。濯鼎上方敲翠竹，辘轳西去碎丹砂。休问乐津涯。
<br>
<br>望江南
<br>
<br>西源好，还向观庭西。扌弃晚菊明方丈外，傍寒梅放六花飞。三鹤会同时。
<br>
<br>清净宇，处一贵无为。戴月夜中仍是别，衔香原上不须迷。于此振衣归。
<br>
<br>减字木兰花（呈鉴义王介甫）
<br>
<br>严寒冬月。前日阳生几降雪。松柏凌霄。森耸庭中叹后凋。昔人犹豫。身入山林深静处。今古同符。好趁笙歌且自娱。
<br>
<br>江神子
<br>
<br>彩云楼阁瑞烟平。雨初晴。月胧明。夜静天风，吹下步虚声。何处朝元归去晚，双凤小，五云轻。
<br>
<br>落花流水两关情。恨无凭。梦难成。倚遍阑干，依旧楚风清。露滴松梢人静也，开宝篆，诵黄庭。
<br>
<br>鹊桥仙（寄朋权）
<br>
<br>神清心妙，山长水远，有分何年瞻望。晴空一月彩云飞，又起我、无穷想像。
<br>
<br>一阳门径，九华恩露，惟愿分明指向。竹风频起紫微烟，似有意、许归吾党。
<br>
<br>水调歌头
<br>
<br>高真留妙诀，达士济群迷。心清行洁，天人凡圣尽皈依。不在搬精运气，不在飞罡蹑斗，心乱转狐疑。但要除邪妄，心地合神祇。
<br>
<br>悟真空，离世网，绝关机。养吾浩气，驱雷役电震天威。混合百神归一，一念通天彻地，方始了无为。叱咤生风雨，玩世挟明时。（师于泗州尸解，化身青城，作此付萨守坚真人。）
<br>
<br>度清霄（五首）
<br>
<br>一更一点一更初。城门半掩行人疏。茅庵潇洒一事无。孤灯相对光清虚。蒲团安稳身不拘。跏趺大坐心如如。月轮微出天东隅。空中露出无名珠。
<br>
<br>度清霄（其二）
<br>
<br>二更二点二更深。宫钟声绝夜沈沈。明月满天如写金。同光共影无昏沉。起来间操无弦琴。声高调古惊人心。琴罢独歌还独吟。松风涧水俱知音。
<br>
<br>度清霄（其三）
<br>
<br>三更三点三更中。烟开雾敛静无风。月华迸入水晶宫。四方上下同一空。光明遍转华胥同。千古万古无初终。铁蛇飞舞如流虹。倒骑白凤游崆峒。
<br>
<br>度清霄（其四）
<br>
<br>四更四点四更长。迎午迸鼠心不忙。丹炉伏火生新香。群阴剥尽回真肠。金娥木父欢相当。醍醐次进无停觞。主宾倒置情不伤。更阑别去还相忘。
<br>
<br>度清霄（其五）
<br>
<br>五更五点五更残。青冥风露逼人寒。扶桑推出红银盘。城门依旧声尘喧。明暗二景交相转。生来死去纷易换。道人室中天宇宽。日出三竿方启关。
<br>
<br>结语
<br>
<br>独自行兮独自坐。独自歌兮独自和。日日街头走一过。我不识吾谁识我。人间旦暮自四时。玄中消息不推移。觌面相呈知不知。知时自唱啰々哩。
<br>
<br>望江南（寄阴权）
<br>
<br>秋夜事，月里竹亭亭。清籁与谁喧池水，微风遣我下檐楹。圆缺若为情。
<br>
<br>终南道，累寄笑歌声。丹阙夜凉通马去，黄河无晓照舟横。联辔去还成。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
