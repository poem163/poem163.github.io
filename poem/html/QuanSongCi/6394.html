<HTML>
<HEAD>
<TITLE>全宋词 卷118 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷118</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷118</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6394"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷118')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷118]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【杨泽民】
<br>
<br>瑞龙吟
<br>
<br>城南路。凝望映竹摇风，酒旗标树。效原游子停车，问山崦里，人家甚处。
<br>
<br>去还贮。徐见画桥流水，小窗低户。深沈绿满垂杨，芳阴娅姹，娇莺解语。
<br>
<br>多谢佳人情厚，卷帘羞得，庭花飘舞。可谓望风知心，倾盖如故。犹殢香玉，休赋断肠句。堪怜处、生尘罗袜，凌波微步。底事匆匆去。为他紧绊，离情万绪。空有愁如缕。忆桃李春风，梧桐秋雨。又还过却，落花飘絮。
<br>
<br>琐窗寒
<br>
<br>倦拂鸳衾，羞临鹊鉴，懒开窗户。韶华暗度，又过妒花风雨。掩熏炉、怕闻旧香，柳阴只有黄莺语。似向人、欲说离愁，因念未归行旅。
<br>
<br>春暮。知何处。便不念芳年，正当三五。轻衫快马，去逐狂朋怪侣。便罗帷、香阁顿忘，枕边要语曾记否。趁芳时、即早归来，尚可殢清俎。
<br>
<br>风流子（咏钱塘）
<br>
<br>佳胜古钱塘。帝居丽、金屋对昭阳。有风月九衢，凤皇双阙，万年芳树，千雉宫墙。户十万，家家堆锦绣，处处鼓笙簧。三竺胜游，两峰奇观，涌金仙舸，丰乐霞觞。
<br>
<br>芙蓉城何似，楼台簇中禁，帘卷东厢。盈盈虎貔分列，鸳鹭成行。向玉宇夜深，时闻天乐，绛霄风软，吹下炉香。惟恨小臣资浅，朝观犹妨。
<br>
<br>渡江云
<br>
<br>渔乡回落照，晚风势急，鹜鹭集汀沙。解鞍将憩息，细径疏篱，竹隐两三家。山肴野蔌，竞素样、都没浮华。回望时，绕村流水，万点舞寒鸦。休嗟。明年秋暮，一叶扁舟，望平川北下。应免劳、尘巾乌帽，宵炬红纱。青蓑短棹长江碧，弄几曲、羌管吹葭。人借问，鸣粮便入芦花。
<br>
<br>应天长
<br>
<br>夭桃弄粉，繁杏透香，依然旧日颜色。奈彼妒花风雨，边阴过寒食。金钗试寻妙客。正昼永、院深人寂。善歌更解舞，传闻触处声藉。
<br>
<br>当日后游时，屡向平康，吟咏共题壁。自后纵经回曲，难寻阿姨宅。芳华苑，罗绮陌。怎断得、怪踪狂迹。惯来往，柳外花间，莺燕都识。
<br>
<br>荔枝香
<br>
<br>瞰水自多佳处。春未去。绣桷斗起凌空，隐隐笼轻雾。已飞画楝朝云，又卷西山雨。相与。共煮新茶取花乳。开宴处。俯北榭、临南浦。迄逦扁舟，双桨棹歌齐举。座上嘉宾，妙句无非赋鹦鹉。莫惜高烧蜡炬。
<br>
<br>荔枝香
<br>
<br>未论离亭话别，涕先泫。旋涤瑶觯，深挹芳醪，凝愁满眼。偎人大白须卷。歌遍。三劝。记得当时送□远。
<br>
<br>素蟾屡明晦，彩云易散。后约难知，又却似、阳关宴。乌丝写恨，帕子分香为郎翦。愿郎安信频遣。
<br>
<br>远京乐
<br>
<br>春光至，欲访清歌妙舞重为理。念莺轻燕怯媚容，百斛明珠须费。算枕前盟誓。深诚密约堪凭委。意正美，娇眼又洒，梨花春泪。
<br>
<br>记罗帷底。向鸳鸯、灯畔相偎，共把前回，词语咏味。无端浪迹萍蓬，奈区区、又催行李。忍重看、小岸柳梳风，江梅鉴水。待学鹣鹣翼，从他名利荣悴。
<br>
<br>扫花游
<br>
<br>素秋渐老，正叶落吴江，雁横南楚。暮霞散缕。听寒蝉断续，乱鸦鼓舞。客舍凄清，那更西风送雨。又东去。过野杏小桥，都在元处。
<br>
<br>心事天未许。似误出桃源，再寻仙路。去年燕俎。记芳腮妒李，细腰束素。事没双全，自古瓜甜蒂苦。欲停伫。奈江头、早催行鼓。
<br>
<br>解连环
<br>
<br>塞鸿难托。奈云深雾阔，水遥山邈。感两情、浑若连环，念恩爱厚深，利名浮薄。便好归来，怎禁得、许多萧索。免恹恹瘦减，漫滞寐饘，枉费汤药。伊心料应未若。对香消兽吻，月转楼角。恁便是、铁石心肠，有当日盟言，怎忍辜却。冶叶倡条，尚自得、连枝双萼。不成将、异葩艳卉，便教谢落。
<br>
<br>玲珑四犯
<br>
<br>韵胜江梅，笑杏俗桃粗，空眩妖艳。尽屏铅华，天赋翠眉丹脸。门闭昼永春长，看燕子、并飞撩乱。欢岁华若箭频换。深院有谁能见。
<br>
<br>夜来初得同相荐。便门阑、瑞烟葱茜。天然素质真颜色，直是惊人眼。曾向众里较量，似六个、骰儿六点。应自来恨闷，和想忆，都消散。
<br>
<br>丹凤吟
<br>
<br>荏苒秋光虚度，玩月池台，登高楼阁。风传霜信，遍送晓寒侵幕。凄凉细雨，洒窗飘户，漏永更长，枕单衾薄。梦里惊鸿唤起，坐对寒缸，犹听晨漏残角。
<br>
<br>先自宿酲似病，共愁造合滋味恶。虽有丁宁语，怕旁人多口，还类金铄。如斯情绪，戚戚怎禁牢落。纵欲凭江鱼寄往，漫霜毫频握，几时得见，诸事都记著。
<br>
<br>满江红
<br>
<br>袅娜身材，经行处、金莲涉足。晨妆罢，黛眉新晕，素腰如束。丹脸匀红香在臂，秀肌腻滑凉生肉。记那回、同赌选花图，赢全局。
<br>
<br>相思病，休殢卜。辜负却，杨枝曲。漫榴花堆火，翠阴笼屋。菡萏方池间艳蕊，画堂未许归云宿。任利名、踪迹久尘埃，教谁扑。
<br>
<br>瑞鹤仙
<br>
<br>（忆旧居，呈超然，示儿子及女）
<br>
<br>依山仍负郭。有松桂扶疏，烟霞渺漠。一年自成落。奈孤踪远紧，蝇头蜗角。休嗤句弱。赋郊居、何攘沈约。记乡人过我，傩立阼阶，酒行先酌。
<br>
<br>远映江山奇胜，下瞰重湖，上飞高阁。风帘絮幕。筑新槛，种花药。幸瓜期已近，秋风归去，免得奔驰味恶。待开池、胜起林亭，共同宴乐。
<br>
<br>西平乐
<br>
<br>圃韭畦蔬，嫩鸡野腊，邻酝稚子能赊。罗幕新裁，画楼高耸，松梧柳竹交遮。应便作归休计去，高揖渊明，下视林逋，到此如何，又走风沙。都为啼号累我，思量事、未遂即咨嗟。边年奔逐，旁州外邑，舟楫轻扬，鞭□倾斜。仍冒触、烟风遂险，风雪纵横，每值初寒在路，炎暑登车，空向长途度岁华。消减少年，英豪气宇，潇洒襟怀，似此施为，纵解封侯，宁如便早还家。
<br>
<br>浪淘沙慢
<br>
<br>禁城外，青青细柳，翠拂高堞。征鼓催人骤发。长亭渐觉宴阕。情绪似丁香千百结。忍重看、手简亲折。听怨举离歌寄深意，新声更清绝。
<br>
<br>心切。暮天塞草烟阔。正乍裛轻尘，新晴后，汨汨清渭咽。闻西度阳阔，风致全别。玉杯屡竭。思故人千里，唯同明月。扶上雕鞍远三叠。那堪第四声未歇。念蟾魄、能圆远解缺。况人事、莫苦悲伤悴艳色。归来复见头应雪。
<br>
<br>忆旧游
<br>
<br>念区区远宦，带月侵晨，燃烛中宵。有昔曾游遍，过三湘下浙，二水通潇。小舟暂辍兰棹，赢马复鞭摇。但旧日雄图，平生壮气，往往潜消。
<br>
<br>迢迢。向年事，记艳质平堤，曾共听镳。醉□游沙市，被疏狂伴侣，期暮相招。怎知后约难再，牛女隔星桥。待远结双成，他时去窃千岁桃。
<br>
<br>蓦山溪
<br>
<br>当年苏小，家住苕溪尾。一棹采莲归、悄羞得、鸳鸯飞避。苹洲蓼岸，花脸两难分，崖半倚。风乍起。荡漾烟光里。平生强项，未肯轻鱼水。溪上偶相逢，这一段、风情怎已。纫兰解佩，不负有情人，金尊侧，罗帐底。占尽人间美。
<br>
<br>少年游
<br>
<br>金炉喷兽枕欹山。衾帐不知寒。数片飞花，初临窗外，犹作坠梅看。明年此际应东去，藤轿逐征鞍。山水屏中，莺花堆里，相与下临安。
<br>
<br>少年游
<br>
<br>三分芳髻拢青丝。花下岁仙姿。殢雨情怀，沾风踪迹，相见恨欢迟。
<br>
<br>能言艳色如桃李，曾折最先枝。冶叶丛中，间花堆里，那有者相知。
<br>
<br>秋蕊香
<br>
<br>向晓银瓶香暖。宿蕊犹残娇面。风尘一缕透窗眼。恨入春山黛浅。短书封了凭金线。紧双燕。良人贪逐利名远。不忆幽花静院。
<br>
<br>渔家傲（再过兴国）
<br>
<br>秾李素华曾缟昼。当年独冠君芳秀。今日再来眉暗斗。谁人后。追思恰似章台柳。
<br>
<br>先自病来迟唧溜。肌肤瘦减宽襟袖。已是无聊仍断酒。徘徊久。者番枉走长亭候。
<br>
<br>渔家傲（戎酒）
<br>
<br>未把金杯心已恻。少年病酒还成积。一昨宦游来水国。心知得。陶陶大醉何人识。
<br>
<br>日近偶然频燕客。尊前巾帽时欹仄。致得沈疴盟枕席。吾方适。从今更不尝涓滴。
<br>
<br>南乡子（宁都登楼）
<br>
<br>乘月上高楼。一片清光浩莫收。帘卷好风知客意，飕飕。山自纵横水自流。
<br>
<br>却绕古城头。尘事匆匆得少休。遥送征鸿千里外，明眸。消尽人间万种愁。
<br>
<br>望江南
<br>
<br>寻胜去，驱马上南堤。信脚不知人远近，醉眠犹劝玉东西。归帽任冲泥。
<br>
<br>春雨过，农事在瓜蹊。野卉无名随路满，山禽著意傍人啼。鼓角已悲凄。
<br>
<br>浣溪沙（山·矾）
<br>
<br>芳蕊鬅松夹道垂。珠幢玉节下瑶池。异香团就小花儿。应念裴航佳句好，休论白傅送行悲。月娥亲自送仙衣。
<br>
<br>浣溪沙（檐卜）
<br>
<br>原上芳华已乱飞。林间佛日却晖晖。一花六叶殿春归。身外色香空荏苒，鼻端消息正霏微。禅林曲几坐忘时。
<br>
<br>浣溪沙（木樨）
<br>
<br>金粟蒙茸翠叶垂。月宫仙种下天涯。儿曹攀折有云梯。枕畔幽芳醒睡思，炉中换骨脱金泥。待持金翦怕儿啼。
<br>
<br>迎春乐
<br>
<br>池边刺竹初成屋。拨芳瓮、酒初熟。奈巾车秣马催人速。远又伴、孤云宿。蜗角蝇头相窘束。满眼地、水青山绿。要解别来愁，除是再偎香玉。
<br>
<br>迎春乐
<br>
<br>沈吟暗想狂踪迹。亲曾作、燕堂客。赏春风、共醉垂杨陌。云鬓亸、金钗侧。
<br>
<br>对酒何曾辞大白。十年后、音尘俱息。今日走江西，空怅望、荆湖北。
<br>
<br>点绛唇（集句）
<br>
<br>流水冷冷，闭门时候帘纤雨。菱歌齐举。风暖飘香絮。一叶扁舟，过尽莺啼处。空凝伫。到头辛苦。暮色闻津鼓。
<br>
<br>一落索
<br>
<br>水与东风俱秀。一池春皱。满庭花卉尽芳菲，只有朵、江梅瘦。
<br>
<br>谱里知名自久。真情难有。纵然时下有真情，又还似、章台柳。
<br>
<br>一落索
<br>
<br>识尽人间甘苦。不如归去。先来孤馆客愁多，更倾下、连宵雨。
<br>
<br>尽日登山绕树。禄非尺素。竹鸡啼了杜鹃啼，甚都在、人愁处。
<br>
<br>满庭芳
<br>
<br>春过围林，雨馀池沼，嫩荷点点青圆。昼长人静，芳树欲生烟。一径幽通遂竹，松风漱、石齿溅溅。平生志，功名未就，先觅五湖船。
<br>
<br>良田二顷，茅舍三椽。任高歌月下，痛饮花前。果解忘情寄不如，归去好意，又何在、频抚无弦。烟波友，扁舟过我，相伴白鸥眠。
<br>
<br>隔浦莲近拍
<br>
<br>桑阴柔弄羽葆。莲渚芳容窈。翠叶浓漳屋，绵蛮时啭黄鸟。闲步挼嫩草。鱼儿闹。作队游苹沼。画屏小。纱厨簟枕，接挼沈醉犹倒。华胥境界，燕子几声催晓。携手兰房未步到。还觉。衷情知向谁表。
<br>
<br>法曲献仙音
<br>
<br>汀蓼收红，井梧凋绿，呖呖征鸿南度。静听寒砧，闷欹孤枕，蟾光夜深窥户。露暗滴、芭蕉重，萧萧本非雨。砌蛩语。怎知人、漏长无寐，因念游子，路修道又阻。早起懒晨妆，自秋来、眉黛谁妩。净几明窗，但无憀、空对蛮素。早知伊、别后恁久，悔教伊去。
<br>
<br>选官子
<br>
<br>塞雁呼云，寒蝉噪晚，绕砌夜蛩凄断。迢迢玉宇，耿耿银河，明月又歌团扇。行客暮泊邮亭，孤枕难禁，一窗风箭。念松荒三径，门低五柳，故山犹远。堪欢处。对敌风光，题评景物，恶句斐然挥染。风埃世路，冷暖人情，一瞬几分更变。唯有芳姿为人，歌意尤深，笑容偏倩。把新词拍段，偎人低唱，凤鞋轻点。
<br>
<br>侧犯
<br>
<br>九衢艳质，看来怎比他闲靓。清韵。似照水横斜暮临镜。林间顿画阁，花底藏芳径。幽静。将绛烛、高烧照双影。琼瑶皓素，未及肌肤莹。伊试省。我从今、远肯再孤另。记取兰房，夜深人迥。窗外月照，一方天井。
<br>
<br>塞翁呤（芙蓉）
<br>
<br>院宇临池水，桥边绕水胧膍。桥左右。水西东。水木两芙蓉。低疑洛浦凌波步，高如弄玉凌空。叶百叠，蕊千重。更都染轻红。
<br>
<br>冲冲。能消尽，忧心似结，看艳色、浑如梦中。为爱惜芳容未尽，好移去，满插家园，特与培封。年年封赏美质，朝朝披玩香风。
<br>
<br>苏幕遮
<br>
<br>日烘晴，风却暑。帘幕中间，紫燕呢喃语。嫩竹新荷初沐雨。曲槛幽轩，四面明窗举。
<br>
<br>夏初临，春又去。不愿封侯，祗怕为羁旅。溪上故人无恙否。欲唱菱歌，发棹归南浦。
<br>
<br>浣溪沙（素馨茉莉）
<br>
<br>南国幽花比并香。直从初夏到秋凉。素馨茉莉古时光。梅□正寒方著蕊，芙蓉过暑即空塘。个中春色最难量。
<br>
<br>浣溪沙（兰）
<br>
<br>一径栽培九畹成。丛生幽谷兔欹倾。异芳止合在林亭。馥郁国香难可拟，纷纭俗眼不须惊。好风披拂雨初晴。
<br>
<br>浣溪沙（水仙）
<br>
<br>仙子何年下太空。凌波微步笑芙蓉。水风残月助惺忪。矾弟梅兄都在眼，银台金盏正当胸。为伊一醉酒颜红。
<br>
<br>浣溪沙（荼コ）
<br>
<br>风递馀花点素缯。日烘芳炷下罗藤。为谁雕琢碎春冰。玉蕊观中犹得誉，木樨岸下尚驰声。何如高架任伊凭。
<br>
<br>点绛唇（集句）
<br>
<br>雨歇方塘，清圆一一风荷举。舣舟南浦。忘却来时路。醉拍春衫，便欲随君去。犹回顾。阿蛮樊素。更有留人处。
<br>
<br>诉衷情
<br>
<br>眼前时果漫堆盘。莫是又贪酸。因何近来销减，微褪脸霞丹。
<br>
<br>还只为，枕衾闲。泪痕斑。我能医疗，一服收功，只霎时间。
<br>
<br>风流子
<br>
<br>行乐平生志，方从事、未出已思归。欢欢宴会同，类多暌阻，冶游踪迹、还又参差。年华换，利名虚岁月，交友半云泥。休忆旧游，免成春瘦，莫怀新恨，恐惹秋悲。
<br>
<br>惟思行乐处，几思为春困，醉枕罗衣。何事暗辜芳约，偷负佳期。念待月西厢，花阴浅浅，倚楼南陌，云意垂垂。别后顿成消点，伊又争知。
<br>
<br>华胥引
<br>
<br>征车将动，愁不成歌，对颦翠叶。静掩兰房，香铺卧鸭烟罢唼。别后羞看霓裳，更把筝休轧。频数更筹，乍寒孤枕偏怯。尝为霜髭，弄纤纤、向人轻镊。旧词新句，幽窗时时并阅。药饵衣衾，愁顿放、一番行箧。朝晚归家，又烦春笋重叠。
<br>
<br>宴清都
<br>
<br>早作听晨鼓。征车动、画桥乘月先度。邻鸡唱晓，人家未起，尚扃柴户。沙边寒雁声遥，料不见、当时伴侣。似怎地、满眼愁悲，秋如宋玉难赋。
<br>
<br>休论爱合暌离，微官紧缚，期会良苦。封侯万里，金堆北斗，不如归去。欢娱渐入佳趣，算画在、屏帏邃处。仗小词、说与相思，伊还会否。
<br>
<br>四园竹
<br>
<br>残霞殿雨，皞气入窗扉。并梧堕叶，寒砌叫蛩，秋满屏帏。罗袖匆匆叙别，凄凉客里，异乡谁更相知。
<br>
<br>念伊其。当时芍药同心，谁知又爽佳期。直待金风到后，红叶秋时。细写情辞。何用纸。又却恐、秋深叶渐稀。
<br>
<br>齐天乐（临江道中）
<br>
<br>护霜云澹兰皋暮，行人怕临昏晚。皓月明楼，梧桐雨叶，一片离愁难翦。殊乡异景，奈频易寒暄，屡更茵簟。案牍纷纭，夜深犹看两三卷。
<br>
<br>平川回棹未久，简书还授命，又催程陵，贡浦南游，桃江西下，还是水行陆转。天寒雁远。但独拥兰衾，枕檀谁荐。再促征车，月华犹未敛。
<br>
<br>木兰花
<br>
<br>奇容压尽群芳秀。枕臂浓香犹在袖。自从草草为传杯，但觉厌厌长病酒。
<br>
<br>堤上路长官柳瘦。愁在月明霜落后。须知斗帐夜寒多，早趁西风回鹢首。
<br>
<br>霜叶飞（咏雪）
<br>
<br>朔风严紧，长空布、同云低黯天表。更堪中夕振寒威，欹枕风声悄。望皓洁、窗纱向晓。珠帘才上银钩小。听美人都惊□，老尽群山，远近相照。
<br>
<br>深意劝客金尊，皑皑千里，琼台瑶圃重到。绮罗香暖恣欢娱，暂尔宽怀抱。更几朵、梅花开了。巡檐聊与花相调。算瑞气、丰穰兆。来岁强如，旧年多少。
<br>
<br>蕙兰芳
<br>
<br>（赣州推厅新创池亭、画桥，
<br>
<br>时宴其中，今小春舞。小春乃吾家小妓也）
<br>
<br>池亭小，帘幕初下，散飞岛鹜。乍风约云开，遥障几眉横绿。画桥架月，映四岸、垂杨遮屋。绕翠栏满槛，尽是新栽花竹。
<br>
<br>风送荷香，凉生冰簟，岂畏炎燠。便催唤双成，看舞相时丽曲。及瓜虽近，要娱我目。教后人行乐，亦非吾独。
<br>
<br>塞垣春
<br>
<br>绣阁临芳野。向晚把、花枝卸。奇容艳质，世间寻觅，除是图画。这欢娱已紧人心也。更翰墨、新挥洒。展蛮笺、明窗底，把□心事都写。
<br>
<br>谢女与檀郎，清才对、真态俱雅。凤枕乐春宵，绛帷度秋夜。便同云黯淡，冰霰纵横，也并眠鸳衾下。假使过炎暑，共将罗扇把。
<br>
<br>丁香结
<br>
<br>梅雨犹清，冷风乘急，遥送万丝斜陨。听水翻雷迅。冒雾湿，但觉衣裘皆润。乱山烟嶂外，轻寒透、未免强忍。崎岖危石，耸峭峻岭，都齐行尽。指引。看负弩旌旗，谩卷空、排素阵。向晚收云，黎明见日，渐生红晕。堪欢萍泛浪迹，□事无长寸。但新来纤瘦，谁信非因病损。
<br>
<br>氐州第一
<br>
<br>潇潇寒庭，深院绣盖，佳人就中娇小。半额装成，纤腰浴罢，初著铢衣缥缈。徐整鸾钗，向凤鉴、低徊斜照。情态方浓，憨痴不管，绿稀红老。
<br>
<br>闲苑春回花枝少。漫微步、芳丛频绕。密意难窥，幽欢未讲，时把琵琶抱。但多才强傅粉，何须用、千金买笑，一枕春醒，笑巫阳、朝云易晓。
<br>
<br>解蹀躞
<br>
<br>一掬金莲微步。堪向盘中舞。主人开阖，呼来慰行旅。暂时略得舒怀，事如橄榄，馀甘卒难回苦。
<br>
<br>惹愁绪。便□偎人低唱，如何当奇遇。怎生真得、欢娱效云雨。有计应不为难，待□押出门时，却教休去。
<br>
<br>少年游
<br>
<br>鸾胎麟角，金盘玉箸，芳果荐香橙。洛浦佳人，缑山仙子，高会共吹笙。
<br>
<br>挥毫便扫千章曲，一字不须更。绛阙瑶台，星桥云帐，全胜少年行。
<br>
<br>庆春宫
<br>
<br>曲渚澜生。遥峰云敛，据鞍又出江城。青子垂枝，悴阴遮道，乍闻一两蝉声。素蟾犹在，但惟有、长庚殿星。征夫前路，应怪劳生，尘事相萦。
<br>
<br>年来厌逐时迎。千里追寻，两鬓凋零。佳景良辰，无聊虚度，谁怜客里凄清。不如归去，任儿辈、功名遂成。旧欢重理，莫笑渊明，却赋闲情。
<br>
<br>醉桃源
<br>
<br>十年依旧破衫青。空书制敕绫。但知心似玉壶冰。牛衣休涕零。
<br>
<br>聊蹇傲，莫升腾。毋为附骥蝇。前山可数且徐行。不须催去程。
<br>
<br>醉桃源
<br>
<br>大都修炼似蒸沙。阴阳失两家。正如飞鳌舞长蛇。宁知饮月华。
<br>
<br>回老貌，假群姓。熏蒸成绛霞。但教心地不倾斜。巢中能养鸦。
<br>
<br>点绛唇
<br>
<br>岸草离离，暮天雨过添清润。小舟移近。怕得江头信。无奈风高，雁字难成阵。思排闷。管弦难趁。怎解心头恨。
<br>
<br>夜游宫
<br>
<br>一叶飘然下水。船头转、已行十里。冷落杯盘荐梅子。又经过，岭边村，江上市。
<br>
<br>那更轻帆底。一路上、翠飘红坠。深夜方眠五更起。说相思，试挥毫，还满纸。
<br>
<br>夜游宫
<br>
<br>泪眼偎人强敛。鲛绡上、尚馀斑点。别后何愁不相见。只愁伊，被旁人，施暗箭。
<br>
<br>致得心肠转。教令得、神魂撩乱。那更日疏又日远。恁时节，想难为，看我面。
<br>
<br>诉衷情
<br>
<br>侵晨呵手怯清霜。闲写两三行。都将旧游新恨，收拾入行装。
<br>
<br>人乍别，路尤长。漫嗟伤。不如归去，只者温柔，便是仙乡。
<br>
<br>伤情怨
<br>
<br>娇痴年纪尚小。试晚妆初了。自戴黄花，开奁还自照。临岐离思浩渺。道未寒、须管来到。记取叮咛，教人归且早。
<br>
<br>红林檎近
<br>
<br>轻有鹅毛体，白如龙脑香。琼笋缀飞桷，冰壶鉴方塘。浑如瑶台阆苑，更无茅舍蓬窗。画阁自有梅装。贪耍罢弹簧。鼓舞沽酒市，蓑笠钓鱼乡。遐观自乐，吾心何必濠梁。待乔木都冻，千山尽老，更烦玉指劝羽觞。
<br>
<br>红林檎近
<br>
<br>梅信初回暖，风棱犹壮寒。禾稼响圭璧，帘旌隐琅玕。门外群山尚满，窗前数片馀残。冻成潜有鱼翻。东风渐生澜。杖策扶半醉，燕寝有馀欢。儿童自捧，皑皑调蜜盈盘。兆丰穰和气，来呈美瑞，莫同轻薄飞絮看。
<br>
<br>满路花
<br>
<br>双眼滟秋波，两脸凝春雪。尊前初见处，琴心绝。千磨百难，石上琼簪折。人非天样阔。车马难通，奈何没个关节。深盟密约，啮臂曾流血。须知弦断有，鸾胶接。别离日久，转觉归心切。先把新词说。憔悴相容，怕伊相见离别。
<br>
<br>解语花
<br>
<br>星桥夜度，火树宵开，灯月光交射。翠檐铜瓦。相辉映、隐隐绛霞飘下。风流艳雅。向柳陌、纤纤共把。筵宴时、频酌香醪，宝鸭喷沈麝。
<br>
<br>已是欢娱尽夜。对芳时堪画，条倡叶冶。鸳灯诗帕。嬉游看、到处骤轮驰马。十千换也。惟好事、寸心难谢。听九衢、三市行歌，到晓钟才罢。
<br>
<br>六么令
<br>
<br>（壬寅四月，扶病外邑催租，寄内）
<br>
<br>道骨仙风，本自无寒燠。谁教勉从人事，风雨充梳沐。酒病从来屡作，汤药宜谙熟。五穷难逐。折腰升斗，辜负当年旧松菊。
<br>
<br>今岁重更甲子，已是难题目。那更频陪俎宴，几度山颓玉。扶病奔驰外邑，宛转溪山曲。蛛丝应卜。音书频寄，止酒加餐不须嘱。
<br>
<br>倒犯（蓝桥）
<br>
<br>画舫、并仙舟远窥，黛眉新扫。芳容衬缟。佳人在、翠帘深窈。逡巡遽赠诗语，因询屏帏悄。道自有、蓝桥美质诚堪表。倩纤纤、捧芳醥。
<br>
<br>琴剑度关，望玉京人，迢迢天样窎。下马叩靖宇，见仙女、云英小。算冠绝、人间好。饮刀圭、神丹同得道。感向日，夫人指示相垂照。寿齐天后老。
<br>
<br>大酺
<br>
<br>渐雨回春，风清夏，垂柳凉生芳屋。馀花犹满地，引蜂游蝶戏，慢飞轻触。院宇深沈，帘栊寂静，苍玉时敲疏竹。雕梁新来燕，恣呢喃不住，似曾相熟。但双去并来，漫索幽恨，枕单衾独。
<br>
<br>仙郎去又速。料今在、何许停双毂。任梦想、频登台榭，遍倚阑干，水云千里空流目。纤遇又鱼客，难尽写、别来心曲。媚容幸倾城国。今日何事，还又难分麰菽。寸心天上可烛。
<br>
<br>玉烛新（梨花）
<br>
<br>梨花寒食后。被丽日和风，一时开就。濛濛雨歇，香犹嫩、渐觉芳心彰漏。墙头月下，似旧日莺莺相候。纤手为、攀折翘枝，轻盈露沾红袖。
<br>
<br>风流出浴杨妃，向海上何人，更询安否。百花任斗。应粉艳、未减杏粗梅瘦。肤丰肉秀。□可与群芳推首。□方待、酣饮花前，轻歌缓奏。
<br>
<br>花犯（桃花）
<br>
<br>百花中，夭桃秀色，堪餐作珍味。武陵溪上，□宋玉墙头，全胜姝丽。去年此日佳人倚。凝情心暗喜。恨未得、合欢鸳帐，归来犹半被。
<br>
<br>寻春记前约因□，题诗算怎耐、相思憔悴。攀玩对、东君道，莫教轻坠。尖纤向、鬓边戴秀，芳艳在、多情云翠里。看媚脸、与花争好，休夸空觅水。
<br>
<br>丑奴儿（梅花）
<br>
<br>冰姿冠绝人间世，傲雪凌霜。蕊点檀黄。更看红唇间素妆。清芬不是先桃李，桃李无香。迥出林塘。万木丛中独秉阳。
<br>
<br>水龙吟（木樨）
<br>
<br>腻金匀点繁英，好风更与花为地。梅魂蕙魄，素馨□长，酴醿请避。拍塞清香，远闻十里，如何藏闭。笑东篱嫩菊，空攒细蕊，祗供得、重阳泪。
<br>
<br>争似青青叶底。傍西窗、时复轻吹。玉炉换骨，宝瓶熏梦，幽人睡起。管领秋光，留连佳景，几多新意。怕姮娥、不□蟾宫桂种，□高枝比。
<br>
<br>六丑
<br>
<br>欢浓欢易散，便忍把、恩情抛掷。恁时寸心，情思牛翅翼。别后踪迹。不定如萍泛，暂抛江沔，又留连京国。芳容料见尤光泽。共赏青楼，同游绮陌。皆曾痛怜深惜。纵鳞鸿托意，云水犹隔。
<br>
<br>兰房深寂。映轻红淡碧。翠竹名花底、同燕息。杯盘风肯留客。见真诚厚爱，意深情极。乌纱翦为新冠帻。谁知道、荏苒尘埃带抹，任他倾侧。朝云信、且候潮夕。但寸心、未改伊人在，应须近得。
<br>
<br>虞美人
<br>
<br>
<br>层层楼阁薰风暖。花里香苞短。清芬不逐火云消。看了一重姿媚、一重娇。
<br>
<br>几回池上寻芳径。惊见波中影。似将千叶再苞封。肠断昭阳一笑、付飞鸿。
<br>
<br>虞美人（红遮）
<br>
<br>小池芳蕊初开遍。恰似新妆面。扁舟一叶过吴门。只向花间高卧、度朝昏。
<br>
<br>浮萍点缀因风絮。更共鸳鸯语。花间有女恰如云。不惜一生常作、采花人。
<br>
<br>兰陵王（渔父）
<br>
<br>醉竿直。一叶扁舟漾碧。澄江上、几度啸日迎风，怡怡钓秋色。渔乡共水国。都属沧浪傲客。烟波外，风笠雨蓑，才掷丝纶便千尺。
<br>
<br>飘然去无迹。恣脚扣双船，帆挂轻席。盈钩香饵鱼争食。更拨棹葭岸，放篙菱浦，才过新栅又旧驿。占江南江北。堪恻。利名积。算纵有豪华，难比清寂。须知此乐天无极。有一斗芳酒，数声横笛。芦花深夜，半醉里、任露滴。
<br>
<br>蝶恋花（柳）
<br>
<br>腊尽江南梅发后。万点黄金，娇眼初窥牖。曾见渭城人劝酒。嫩条轻拂传杯手。
<br>
<br>料峭东风寒欲透。暗点轻烟，便觉添疏秀。莫道故人今白首。人虽有故心无旧。
<br>
<br>蝶恋花
<br>
<br>初过元宵三五后。曲槛依依，终日摇金牖。瘦损舞腰非为酒。长条聊赠垂鞭手。
<br>
<br>几叶小梅春已透。信是风流，占尽人间秀。走马章台还举首。可人标韵强如旧。
<br>
<br>蝶恋花
<br>
<br>寂莫春残花谢后。落絮轻盈，点点穿风牖。浓绿阴中人卖酒。凉生午扇都停手。
<br>
<br>叶密啼莺飞不透。要咏清姿，除是凭才秀。往日周郎为唱首。今将高韵重翻旧。
<br>
<br>蝶恋花
<br>
<br>百卉千花都绽后。浥露依风，翠影笼芳牖。杏脸桃腮匀著酒。青红相映如携手。
<br>
<br>一段帘丝风约透。妆点亭台，表里俱清秀。几度长堤频矫首。青青颜色新如旧。
<br>
<br>西河（岳阳）
<br>
<br>形势地。岳阳事见图记。因山峭拔耸孤城，画楼涌起。楚吴巨泽坼东南，惊涛浮动空际。
<br>
<br>半天楼栏翠倚。记人凤舸难紧。空馀细草没章华，但存故垒。二妃祠宇隔黄陵，精魂遥接云水。蟹鱼橘柚渐上市。是当年屈宋乡里。别有老仙高世。袖青蛇屡入。都无人对。唯有枯松城南里。
<br>
<br>三部乐（榴花）
<br>
<br>浓绿丛中，露半坼芳苞，自然奇绝。水亭风槛，正是蕤宾之月。固知道、春色无多，但绛英数点，照眼先发。为君的皪，尽是重心千叶。
<br>
<br>红巾又成半蹙。试寻双寄意，向丽人低说。但将一枝，插著翠环丝发。映秋波、艳云近睫。知厚意、深情更切。赏玩未已，看叶下、珍味远结。
<br>
<br>菩萨蛮
<br>
<br>吟风敲遍阑干曲。极目澄江千顷绿。长笛下扁舟。一声人倚楼。床头醅正发。帐底人如雪。月色夜来看。可堪霜信寒。
<br>
<br>品令（咏棋）
<br>
<br>日长风静。浓香在、珠帘花影。棋具对著明窗近。未排角势，鸦鹭先分阵。
<br>
<br>双叠远山非有恨。正藏机休问。便如喝采争堂印。局番无定。有幸君须尽。
<br>
<br>玉楼春
<br>
<br>笔端点染相思泪。尽写别来无限意。祗知香阁有离愁，不信长途无好味。行轩一动须千里。王事催人难但已。床头酒熟定归来，明月一庭花满地。
<br>
<br>满路花
<br>
<br>愁得鬓丝斑，没得心肠破。上梢恩共爱，忒过火。一床锦被，将为都包裹。刚被旁人隔，不似鸳鸯，等闲常得双卧。非无意智，触事须偏左。好堪名与利，相羁锁。一番记著，一夜还难过。伊还思念我。等得归来，恁时早早来呵。
<br>
<br>
<br>
<br>
<br>
<br>
<br>
<br>
<br>
<br>【陈郁】
<br>
<br>声声慢（应制赋芙蓉、木樨）
<br>
<br>澄空初霁，暑退银塘，冰壶雁程寥寞。天阙清芬，何事早飘岩壑。花神更裁丽质，涨红波、一奁梳掠。京影里，算素娥仙队，似曾相约，闲把两花商略。开时候、羞趁观桃阶药。绿幕黄帘，好顿胆瓶儿著。年年粟金万斛，拒严霜、锦丝围幄。秋富贵，又何妨、与民同乐。
<br>
<br>宝鼎现
<br>
<br>虞弦清暑，佳气葱郁，非烟非雾。人正在、东闱堂上，分瑞祥辉腾翠渚。奉玉斝，总欢呼称颂，争羡神光葆聚。庆诞节、弥生二佛，接踵瑶池仙母。
<br>
<br>最好英慧由天赋。有仁慈宽厚襟宇。每留念、修身忱意，博问谦劝亲保傅。染宝翰、镇规随宸画，心授家传有素。更吟咏、形容雅颂，隐隐赓歌风度。恩重汉殿传觞，宣付祝、恭承天语。对南薰初试，宫院笙箫竞举。但长愿，际升平世，万载皇基因睹。问寝日，俟鸡鸣舞拜，龙楼深处。
<br>
<br>绛都春
<br>
<br>晴天媚晓。正禁苑乍暖，莺声娇小。柳拂玉阑，花映朱帘韶光早。熙朝多暇舒长昼。庆圣主、新颁飞诏。贻谋恩重，齐家有训，万邦仪表。
<br>
<br>偏称宫闱欢笑。酿和气共结，天香缭绕。侍宴回车，韶部将迎金莲照。鸡鸣警戒丁宁了。但管取、咸常同道。东皇先报宜男，已生瑞草。
<br>
<br>念奴娇
<br>
<br>没巴没鼻，霎时间、做出漫天漫地。不论高低并上下，并白都教一例。鼓动膝六，招邀巽二，一任张威势。识他不破，只今道是祥瑞。
<br>
<br>却恨鹅鸭池边，三更半夜，误了先生济。东郭先生都不管，关上门儿稳睡。一夜东风，三竿暖日，万事随流水。东皇笑道，山河原是我底。
<br>
<br>
<br>
<br>
<br>
<br>
<br>
<br>
<br>
<br>
<br>【冯伟寿】
<br>
<br>玉连环（忆李谪仙）
<br>
<br>谪仙往矣，问当年、饮中俦侣，于今谁在。欢沈香醉梦，胡尘日月，流浪锦袍宫带。高吟三峡动，舞剑九州隘。玉皇归观，半空遗下，诗囊酒佩。
<br>
<br>云月仰挹清芬，揽虬鬓、尚友千载。晋宋颓波，羲皇春梦，尊前一慨。待相将共蹑，龙肩鲸背。海山何处，五云叆叆。
<br>
<br>春风袅娜（春恨·黄锺羽）
<br>
<br>被梁间双燕，话尽春愁。朝粉谢，午花柔。倚红阑故与，蝶围蜂绕，柳绵无数，飞上搔头。凤管声圆，蚕房香暖，笑挽罗衫须少留。隔院兰馨趁风远，邻墙桃影伴烟收。
<br>
<br>些子风情未减，眉头眼尾，万千事、欲说还休。蔷薇露，牡丹球。殷勤记省，前度绸缪。梦里飞红，觉来无觅，望中新绿，别后空稠。相思难偶，欢无情明月，今年已是，三度如钩。
<br>
<br>春云怨（上巳·黄锺商）
<br>
<br>春风恶劣。把数枝香锦，和莺吹折。雨重柳腰娇困，燕子欲扶扶不得。软日烘烟，乾风吹雾，芍药荼コ弄颜色。帘幕轻阴，图书清润，日永篆香绝。
<br>
<br>盈盈笑靥宫黄额。试红鸾小扇，丁香双结。团凤眉心倩郎贴。教洗金罍，共看西堂，醉花新月。曲水成空，丽人何处，往事暮云万叶。
<br>
<br>云仙引（桂花·夹锺羽）
<br>
<br>紫凤台高，戏鸾镜里，馡々几度秋馨。黄金重，绿云轻。丹砂鬓边滴粟，翠叶玲珑烟剪成。含笑出帘，月香满袖，天雾萦身。
<br>
<br>年时花下逢迎。有游女、翩翩如五云。乱掷芳英，为箸斜朵，事事关心。长向金风，一枝在手，噢药悲歌双黛嚬。远临溪树，对初弦月，露下更深。
<br>
<br>眼儿媚（春情）
<br>
<br>自频双黛听啼鸦。帘外翠烟斜。社前风雨，已归燕子，未入人家。鞋儿试著无人看，莫是忒宽些。想它楼上，问拈箫管，憔悴莺花。
<br>
<br>木兰花慢（和答玉林韵）
<br>
<br>酒醒人世换，碧桃靓、海山春。任青鸟沈沈，紫鳞杳杳，有玉林人。宫袍掉头未爱，爱荷衣、不染市朝尘。仙样蓬莱翰墨，云间鸾凤精神。
<br>
<br>笑呼银汉入金鲸。琼苑目由身。羡咳唾成章，香薰花雾，音和韶钧。六丁夜来捧去，便天人、也自欢尖新。那得金笺飞洒，浩歌飞步苍旻。
<br>
<br>
<br>
<br>
<br>
<br>
<br>
<br>
<br>
<br>【陈无咎】
<br>
<br>失调名
<br>
<br>一年一度春来，何时是了。花落花开浑是梦，只解把人引调。可怜浮世，等闲过日，却不识，绿水青山，四时都好。遇笔题诗，逢人饮酒，世间万事，看尽多多少少。怎得似、羽扇纶巾，云屏烟障，几曾受些儿烦恼。便乘风归去小蓬莱，听门外、猿啼鹤啸。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【陈草阁】
<br>
<br>沁园春
<br>
<br>霜剥枯崖，何处邮亭，玉龙夜呼。唤经年幽梦，悠然独觉，参横璇汉，潜彻彻铜壶。漠漠风烟，昏昏水月，醉耸诗肩骑瘦驴。孤吟处，更寻香书影，搔首踟蹰。
<br>
<br>古心落落如予。悄独立高寒凌万夫。对荒烟野草，浅浅沙路，班荆三嗅，此意谁知。高卧南阳，归来彭泽，借问风光还似无。难穷处，待凭将妙手，作岁寒图。
<br>
<br>
<br>
<br>
<br>
<br>
<br>
<br>
<br>
<br>
<br>【徐介轩】
<br>
<br>木兰香
<br>
<br>一帘疏雨。道是无情还有思。坐久魂销。风动珠唇点点娇。生平浩气。静乐机关随处是。熏透寒衾。蝴蝶休萦万里心。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【章耐轩】
<br>
<br>步蟾宫
<br>
<br>未开大如木犀蕊。开后是、梅花小底。悠然只欲住山林，肯容易、结根城市。
<br>
<br>叶儿又与冬青比。算何止、香闻七里。不因山谷品题来，谁知道、是水仙兄弟。
<br>
<br>昭顺老人
<br>
<br>的皪堪为席上珍。银铛百沸麝脐熏。萧娘欲饵意中人。拈处玉纤笼蚌颗，剥时琼齿嚼香津。仙郎入口即轻身。
<br>
<br>
<br>
<br>
<br>
<br>
<br>
<br>
<br>
<br>
<br>【陈舜翁】
<br>
<br>南柯子
<br>
<br>德祖家珍熟，钱塘五月中。碧梧桐盖翠筠笼。倾向水晶盘内、斗尝空。绛粟成团小，清甜笑蜜浓。微酸犹解惨人容。最是玉纤拈处、染轻红。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【洪子大】
<br>
<br>浪淘沙
<br>
<br>上苑又春残。樱颗如丹。明光宫里水晶盘，想得退朝花底散，宣赐千官。
<br>
<br>往事记金銮，荔子难攀。多情更有酪浆寒。蜀客筠笼相赠处，愁忆长安。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【郑子玉】
<br>
<br>八声甘州
<br>
<br>渐莺声近也，探年芳、河畔扼轻轮。旋东风染绿，绵绵平野，无际烟春。最苦夕阳天外，愁损倚阑人。无奈潇湘杳，留滞王孙。
<br>
<br>冷落池塘残梦，是送君归后，南浦消魂。赖东君能客，醉卧展香茵。尽教更、行人远，也相伴、连水复连云。关山道、算无今古，客恨长新。
<br>
<br>
<br>
<br>
<br>
<br>
<br>
<br>
<br>【文珏】
<br>
<br>虞美人
<br>
<br>歌唇乍启尘飞处。翠叶轻轻举。似通舞态逞妖容。嫩条纤丽玉玲珑。怯秋风。
<br>
<br>虞姬珠碎兵戈里。莫认埋魂地。只应遗恨寄芳丛。露和清泪湿轻红。古今同。
<br>
<br>
<br>
<br>
<br>
<br>
<br>
<br>
<br> 
<br>
<br>【顾卞】
<br>
<br>虞美人
<br>
<br>帐前草草军情变。月下旗旌乱。褫衣推枕惜离情。远风吹下楚歌声。正三更。
<br>
<br>抚鞍欲上重相顾。艳态花无主。手中莲萼凛秋霜。九泉归路是仙乡。恨茫茫。
<br>
<br>
<br>
<br>
<br>
<br>
<br>
<br>
<br>【陈景沂】
<br>
<br>壶中天
<br>
<br>江邮湘驿。问暮年何事，暮冬行役。马首摇摇经历处，多少山南溪北。冷著烟扉，孤芳云掩，瞥见如相识。相逢相劳，如痴如诉如忆。
<br>
<br>最是近晓霜浓，初弦月挂，传粉金鸾侧。冷淡生涯优乐忘，不管冰檐雪壁。魁榜虚夸，调羹浪语，那里求真的。暗香来历，自家还要知得。
<br>
<br>点绛唇
<br>
<br>今古凡花，词人尚作词称庆。紫薇名盛。似得花之圣。为底时人，一曲稀流咏。花端正。花无郎病，病亦归之命。
<br>
<br>水友吟
<br>
<br>阶前砌下新凉，嫩姿弱质婆娑小。仙家甚处，凤雏飞下化成窈窕。尖叶参差，柔枝袅娜，体将玉造。自川葵放后，堂萱谢了，是园苑、无花草。
<br>
<br>自恨西风太早。逞芳容、紫围绯绕。管里低昂，篦头约略，空成懊恼。圆胎结就，小铃垂下，直开临□□凡间谪堕，不如西帝，曾关宸抱。
<br>
<br>
<br>
<br>
<br>
<br>
<br>
<br>【松洲】
<br>
<br>念奴娇（题锺山楼）
<br>
<br>麦埸桑陇，道都是、六代宫城遗迹。梦里江山经几觉，还似堠旁征驿。燕去燕来，花开花谢，那个成端的。人烟牢落，晚风何处羌笛。
<br>
<br>堪欢挥泪新亭，算兴亡莫补、万分之一。到我凭阑，休更向酒畔，是今非昔。紧楫誓清，闻鸡起舞，毕竟英雄得。伤心残照，塔尖遥露秋碧。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【韩准】
<br>
<br>浣溪沙
<br>
<br>潇洒梧桐几度秋。凤凰飞去旧山幽。风景不殊人物换，恨悠悠。
<br>
<br>衰草远从烟际合，夕阳空趁水西流。恰好凭楼便回首，怕生愁。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王云焕】
<br>
<br>沁园春
<br>
<br>四十君王，三百载间，兴亡一家。叹幕府峰高，生涯社燕，胭脂井暗，富贵飞花。山骨呈羞，江声带恨，磨尽英雄岁月赊。君知否，是枋头灞上，著数全差。
<br>
<br>倚空长剑吁嗟。奈争战年来似乱麻。但苍陵古冢，白杨啼鴂，荒园废沼，青草鸣蛙。旋盖东南，风涛天堑，难比兴亡隙地些。休凝伫，望长安路杳，夕照愁鸦。
<br>
<br>
<br>
<br>
<br>
<br>
<br>
<br>
<br>
<br>【王淮】
<br>
<br>满江南
<br>
<br>（用吴渊吴潜二公韵）
<br>
<br>踏遍江南，予岂为、解衣推食。谩赢得、烟波短棹，月楼长笛。看剑功名心已死，积薪涕泪今谁滴。想中原、一望一伤情，英雄客。
<br>
<br>形势地，远如昔。谈笑里，封侯觅。岂有于前代，无于今日。龙豹莫藏韬略手，犬羊快扫腥膻迹。看诸公、事业卜枭卢，何荣掷。
<br>
<br>莺啼序
<br>
<br>离骚困吟梦醒，访台城旧路。问流水、东入沧溟，还解流转西否。鸟衣梦、浪传故国，晴烟冉冉宫墙树。念吟魂凄断，待随燕子来去。
<br>
<br>回首十年，阑锦花场，趁吟云赋雨。可曾对、宝瑟知音，高轩为谁轻驻。倚东风、愁长笑短，水云深、春江日暮。伴羁怀，唯有征衫，贮寒半缕。
<br>
<br>高情谩赋。蕙带兰襟，蛾眉古来相妒。英雄到、江南易老，后来谁更，风景伤心，泪沾樽俎。登山宴水，横江酹酒，倾将慷慨酬形势，付兴亡、一笑翻歌舞。独醒难继山公，上马旌旗动，又还惊起鸥鹭。
<br>
<br>危亭恨极，落尽寒香，怕道断肠句。有多少、行星翠点，春浅寒深，孕粉藏香，蝶清蜂瘦。因孤彩笔芳笺，拟待倩取游丝，紧却离绪。旋□□、写入呜弦柱。曲高调古。更人何在，谁比和、此幽素。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【张杜】
<br>
<br>柳梢青
<br>
<br>燕里花深，鹭汀云澹，客梦江皋。日日言归，淮山笑我，尘锁征袍。
<br>
<br>几回把酒凭高。阑干外，魂飞暮涛。只有南园，一番风雨，过了樱桃。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王泳祖】
<br>
<br>风流子
<br>
<br>东风长是客，帘栊静、燕子一双飞。看花坞日高，翠阴护晓，柳塘风细，绿涨浮漪。肠断处，渭城春树远，江国暮云低。芳径听莺，暗惊心事，画檐闻鹊，试卜归期。
<br>
<br>小楼凝伫地，疏窗下，几度对说相思。记得菱花交照，素手曾携。有新恨两眉，向谁说破，芳心一点，惟我偏知。休为多情瘦却，重有来时。
<br>
<br>
<br>
<br>
<br>
<br>
<br>
<br>
<br>
<br>
<br>【刘天游】
<br>
<br>氐州第一
<br>
<br>冰缩寒流，川凝冻霭，前回鹭渚冬晚。燕阁红炉，驼峰翠釜，曾忆花柔酒软。云海沧洲，甚又寄、南来客雁。洒雪朱门，回桡剡曲，镜华霜满。
<br>
<br>万里银霄凝望眼。恁吟袖、画阑空暖。树带潮墟，笳鸣古戍，簇仲宣幽怨。相愁思、春近也，随宫绣、时宽一线。昨夜扁舟，梦湖山、眉横黛浅。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【王玉】
<br>
<br>朝中措
<br>
<br>杨花绕书暖风多。晴云点池波。戏数翠萍几靥，零星未碍圆荷。软人天气，半如溽暑，半似清和。说与香篝温火，酒痕梅却衣罗。
<br>
<br>
<br>
<br>
<br>
<br>
<br>
<br>
<br> 
<br>
<br>【张桂】
<br>
<br>菩萨蛮
<br>
<br>东风忽骤无人见。玉塘烟浪浮花片。步湿下香阶。苔粘金凤鞋。
<br>
<br>翠鬟愁不整。临水间窥影。摘得野蔷薇。游蜂相趁归。
<br>
<br>浣溪沙
<br>
<br>雨压杨花路半乾。蜂遗花粉在阑干。牡丹开尽正春寒。懒品么弦金雁并，瘦惊双钏玉鱼宽。新愁不放翠眉间。
<br>
<br>
<br>
<br>
<br>
<br>
<br>
<br>
<br>【张枢】
<br>
<br>瑞鹤仙
<br>
<br>卷帘人睡起。放燕子归来，商量春事。风光又能几。减芳菲、都在卖花声里。吟边眼底。被嫩绿、移红换紫。甚等闲、半委东风，半委小桥流水。
<br>
<br>还是。苔痕湔雨，竹影留云，待晴犹未。兰舟静舣。西湖上、多少歌吹。粉蝶儿、守定落花不去，湿重寻香两翅。怎知人、一点新愁，寸心万里。
<br>
<br>风入松
<br>
<br>春寒懒下碧云楼。花事等闲休，红线湿透秋千索，记伴仙、曾倚娇柔。重叠黄金约臂，玲珑翠玉搔头。
<br>
<br>薰炉谁熨暖衣篝。消遣酒醒愁。旧巢未著新来燕，任珠帘、不上琼钩。何处东风院宇，数声揭调甘州。
<br>
<br>南歌子
<br>
<br>柳户朝云湿，花窗午篆清。东风未放十分晴。留恋海棠颜色、过清明。垒润栖新燕，笼深镇旧莺。琵琶可是不堪听。无奈愁人把做、断肠声。
<br>
<br>谒金门
<br>
<br>春梦性。人静玉闺平帖。睡起眉心端正帖。绰枝双杏叶。重整金泥蹀躞。红皱石榴裙褶。款步花阴寻蛱蝶。玉纤和粉捻。
<br>
<br>庆宫春
<br>
<br>斜日明霞，残虹分雨，软风浅掠苹波。声冷瑶笙，情疏宝扇，酒醒无奈秋何，彩去轻散，漫敲缺、铜壶浩歌。眉痕留怨，依约远峰，学敛双蛾。
<br>
<br>银床露洗凉柯。屏掩得销，忍扫茵罗。楚驿梅边，吴江枫畔，庾郎从此愁多。草蛩喧砌，料催织、迥文凤梭。相思遥夜，帘卷翠楼，月冷星河。
<br>
<br>壶中天
<br>
<br>（月夕登绘幅堂，与赘房各赋一解）
<br>
<br>雁横迥碧，渐烟收极浦，渔唱催晚。临水楼台乘醉倚，云引吟情闲远。露脚飞凉，山眉锁暝，玉宇冰奁满。平波不动，桂华底印清浅。
<br>
<br>应是琼斧修成，铅霜捣就，舞霓裳曲遍。窈窕西窗谁弄影，红冷芙蓉深苑。赋雪词工，留云歌断，偏惹文箫怨。人归鹤唳，翠帘十二空卷。
<br>
<br>恋绣衾
<br>
<br>屏绡裛润惹篆烟。小窗闲、人泥昼眠。正雪暖、荼コ架，奈愁春、尘锁雁弦。
<br>
<br>杨花做了香云梦，化池萍、犹泛翠钏。自不怨、东风老，怨东风、轻信杜鹃。
<br>
<br>清平乐
<br>
<br>凤楼人独。飞尽罗心烛。梦绕屏山三十六。依约水西云北。晓奁懒试脂铅。一纣鸾髻微偏。留得宿妆眉在，要教知道孤眠。
<br>
<br>木兰花慢
<br>
<br>歌尘凝燕叠，又软语、在雕梁。记剪烛调弦，翻香校谱，学品伊凉。屏山梦云正暖，放东风、卷雨入巫阳。金冷红条孔雀，翠间彩结鸳鸯。银缸。焰冷小兰房。夜悄怯更长。待采叶题诗，含情赠远，烟水茫茫。春妍尚如旧否，料啼痕、暗里浥红妆。须觅流莺寄语，为谁老却刘郎。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【叶隆礼】
<br>
<br>兰陵王（和清真）
<br>
<br>大堤直。袅袅游云蘸碧。兰舟上，曾记那回，拂粉涂黄弄春色。施颦托倾国。金缕尊前劝客。阳台路，烟树万重，空有相思寄鱼尺。
<br>
<br>飘零欢萍迹。自懒展罗衾，羞对瑶席。折钗分镜盟难食。看桃叶迎笑，柳枝垂结。萋萋芳草暗水驿。肠断画阑北。寒恻。泪痕积。想柱雁尘侵，笼羽声寂。天涯流水情何极，悲沈约宽带，马融怨笛。那堪灯幌，听夜雨，镇暗滴。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【石正伦】
<br>
<br>清平乐
<br>
<br>香摇穗碧。梅巧红酥滴。云涴宝钗蝉坠翼。娇小争禁酒力。绣窗芳思迟迟。无端又敛双眉。贪把兰亭学字，一冬忘了弹棋。
<br>
<br>绮寮怨（宫人斜吊古）
<br>
<br>绿野春浓停骑，暖风飘醉襟。渐触目、景物凄悲，花无语、曲径沈沈。重檐缭垣静锁，丹青暗、断轴尘半侵。欢绛纱、玉臂封时，何期掩、夜泉流恨深。已矣霜凋蕙心。兰昌旧事，云容好信难寻。伫立孤吟。怕凤履、有遗音。今宵珮环奏月，知倦客、苦登临。惊飞翠禽。松杉弄碎影、晴又阴。
<br>
<br>渔家傲
<br>
<br>春入桃腮生妩媚。妆成日日行云意。贪听新声翻歇指。工尺字。窗前自品琼箫试。
<br>
<br>玉碾鸾钗珠结桂。金泥络缝乾红袂。从把画图夸绝世。金莲地。六朝未识双鸳细。
<br>
<br>霓裳中序第一
<br>
<br>凭高快醉目。翠拂遥峰相对簇。千丈涟漪泻谷。爱溶漾坠红，染波芬馥。何人笑掬。想温泉、初卸绡彀。春风荡，六宫丽质，那日赐汤沐。
<br>
<br>双浴。绣凫飘逐。恍记展、江南数福。而今鬓边渐鹄。阮洞音稀，懒访仙躅。紧船桥畔宿。听静夜、冷冷奏曲。长安远，渭流香腻，暗忆晓鬟绿。
<br>
<br>
<br>
<br>
<br>
<br>
<br>
<br>
<br>
<br>
<br>【刘云甫】
<br>
<br>蝶恋花（寿陈山泉）
<br>
<br>一点郎星光彻晓。许大乾坤，难著经纶手。拂袖归来应自笑。山翁偏爱林泉好。庭下儿孙歌寿酒。不献蟠桃，不数安期枣。且喜今朝云出岫。定知霖雨苍生早。
<br>
<br>
<br>
<br>
<br>
<br>
<br>
<br>
<br> 
<br>
<br>【毕大节】
<br>
<br>满庭芳（春寿太守）
<br>
<br>玉笋就华，紫荷香润，宴闲密侍西清。碧幢金节，仍尹凤皇城。须信千龄庆遇，丹霄上、重叠恩荣。时多暇，湖山丽景，许酒乐升平。
<br>
<br>新春。逢诞日，莺花渐好，初过烧灯。想笙歌丛里，醉赏瑶觥。占尽人间福寿，行看取、稳赞机衡。貂蝉映，朱颜绿鬓，沙路马蹄轻。
<br>
<br>满庭芳
<br>
<br>井络储精，岷江钟秀，挺生名世真贤。充闾佳气，非雾亦非烟。况值小春时候，蓂背下、八荚争妍。余波在，九华父老，歌颂播喧阗。
<br>
<br>三年。书治最，南唐重赋，一旦俱蠲。此恩垂不朽，刻石流传。愿借沧溟为寿，玳筵上、满吸长川。从兹去，鸾坡凤阁，平步稳登仙。
<br>
<br>
<br>
<br>
<br>
<br>
<br>
<br>
<br>
<br>
<br>【庞籍】
<br>
<br>渔家傲
<br>
<br>儒将不须躬甲胄。指挥玉尘风云走。战罢挥毫飞捷奏。倾贺酒。三杯遥献南山寿。
<br>
<br>草软沙平春日透。萧萧下马长川逗。马上醉中山色秀。光一一。旌戈矛戟山前后。
<br>
<br>
<br>
<br>
<br>
<br>
<br> 
<br>
<br>【周起】
<br>
<br>蝶恋花
<br>
<br>岳佐星储生佐圣。真道宏才，济世功名盛。久践机衡宣密命。逢时力赞无为政。
<br>
<br>明主得贤朝野庆。书按从容，帝宠何人并。早晚紫垣持国柄。民瞻共荷三台正。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【杨绘】
<br>
<br>醉蓬莱（夏寿太守）
<br>
<br>对亭台幽雅，水竹清虚，嫩凉轻透。碧沼红蕖，送香风盈袖。白首冯唐，诞辰同庆，上百分仙酎。鳌禁词垣，乌台谏省，昔游俱旧。
<br>
<br>千里长沙，五年湓浦，近捧丝纶，更藩移守。桂苑余芳，有孙枝新秀。罗绮雍容，管弦松脆，愿拜延椿寿。岁岁年年，今朝启宴，欢荣良久。
<br>
<br>
<br>
<br>
<br>
<br>
<br>
<br>
<br>
<br>【吴淑虎】
<br>
<br>西江月
<br>
<br>门被五王德泽，家承七帝恩光。古今富贵迥无双。多少公卿将相。
<br>
<br>久蕴腾空气宇，行看平步岩廊。更祈王母寿而康。真个人间天上。
<br>
<br>
<br>
<br>
<br>
<br>
<br>
<br>
<br>【吴叔虎】
<br>
<br>水调歌头（寿钱太尉）
<br>
<br>清澈黄河底，乙未政和年。坤珍阐瑞，运符五百间生贤。日暖曲江花柳，鼎沸韶春弦管，尺五是青天。殊宠逢熙载，吉梦送真仙。
<br>
<br>承盛德，公故国，庆双全。行看旌钺紫泥，丹诏下苕川。多祝多男多寿，长愿长安长乐，剑履玉宸前。蕙主紫琳馆，丹笔蕊珠篇。
<br>
<br>
<br>
<br>
<br>
<br>
<br>
<br>
<br>
<br>
<br>【张伯寿】
<br>
<br>水调歌头
<br>
<br>天地有英气，盘结在名山。储精孕秀，诞生豪杰向人间。早拾巍科甲第，归作日边仙客，眷注不容间。讲道桥门暇，戏作采衣欢。
<br>
<br>振斯文，回巨浸，遏狂澜。玉阶三尺，好护经济侍天颜。把取升平事业，趁取河清桃熟，十载付金銮。草却登封检，双鬓未曾斑。
<br>
<br>临江仙
<br>
<br>天上嫦娥元不老，人间紫府长春。朱颜鹤发更清新。观音常自在，水月净无尘。
<br>
<br>有子飘飘麟阁像，有孙庭下诜诜。他年看取递成名。进封加上国，荣拜太夫人。
<br>
<br>临江仙
<br>
<br>吴越家声传铁券，当年功指山河。公侯衮衮后来多。休符钟后杰，气宇禀冲和。
<br>
<br>磊落胸襟清庙器，鹏程背可天摩。他时帝里笑鸣珂。双椿犹鹤算，二女已鸾坡。
<br>
<br>临江仙
<br>
<br>家住清湘云外窟，肯随玉笋同班。竹林风味正相联。独高霜外节，微露管中斑。
<br>
<br>吏隐丛祠聊寄傲，胸襟半是湖山。此君端可助跻攀。支颐从鹤立，拱膝看鳌翻。
<br>
<br>临江仙
<br>
<br>龙首凤池家鼎贵，庆传仙李芬芳。凛然冰雪照闺房。诞弥当此日，佳气满华堂。
<br>
<br>锦袖新封开大国，诏书急欲征黄。莫辞沉醉九霞觞。蟠桃看子实，地久与天长。
<br>
<br>临江仙
<br>
<br>瑞气薰城春色早，光生帘幕飞浮。五陵应是产风流。冰清兼玉润，轩冕一时游。
<br>
<br>已得长生元妙术，庄椿不数春秋。徐卿一醉百无忧。但知从此去，衮衮出公侯。
<br>
<br>临江仙
<br>
<br>爆竹声残天未晓，金炉细爇沉烟。儿孙戏彩映芳鲜。共倾元日酒，同祝大椿年。
<br>
<br>我愿儿孙如我寿，高低富贵随缘。不须厚禄与多田。诗书为世来，清白是家传。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【曹宰】
<br>
<br>喜迁莺（冬寿太守）
<br>
<br>岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。
<br>
<br>舆论怀报也，暂把玉山，寄与丹青晕，寿旦方临，祠堂其立，底事古今谁胜。自有养生妙诀，赢得朱颜芳鬓。犹更好。佩金鱼宝带，凌烟优选。
<br>
<br>喜迁莺
<br>
<br>皇都春早，正媚景霁色，融和时候。宿霭初收，祥烟新布，桃李满林惟绣。挺生圣朝哲辅，风采独居人右。世希有，看陈思名族，平阳革裔。
<br>
<br>眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖册同永，松椿同寿。
<br>
<br>喜迁莺
<br>
<br>梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。
<br>
<br>犹羡瓜期近，课春九重，优陟公卿选。列鼎鸣钟，乘轩袭冕，直把功名占断。好是宾僚会宴，争捧觥觞频劝。重重愿，与青青松柏，岁寒难变。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王子容】
<br>
<br>满庭芳（寿京尹）
<br>
<br>台衮筹边，京师蒙福，两淮谈笑尘清。正銗筒无讼，桴鼓亦稀鸣。阅武分弓角射，催春事、亲劝农耕。何须付，寻花问柳，小队出郊□。
<br>
<br>功名。今已就，九重近天，好去辞荣。算人间极贵，何似长生。刺占梅山日月，观二妙，玉纹枰休辞醉，洛阳花信，香到露华亭。
<br>
<br>满庭芳
<br>
<br>瑞霭腾空，长庚入梦，挺生名世真贤。荐膺宸眷，移镇日华边。千里民谣载路，薰和气、俱作春妍。须知道，西湖草木，亦自肃成权。
<br>
<br>黄堂。开雅宴，酒浮云液，歌倚湘弦。□赐金增秩，入侍甘泉。且向露桃花底，拼沉醉，频举觥舡。祈难老，鬓随柳绿，官共早莺迁。
<br>
<br>满庭芳
<br>
<br>蓬海移春，卿云约月，庆传王母骖鸾。九仙福地，不减玉龟山。况是莱儿绣斧，都衬得、彩舞斓斑。瑶觞举，平反一笑，功行足三千。木天。来瑞节，行封两国，宫锦蝉联。更孙枝满座，兰畹芝田。中诏肩舆上殿，称万寿，椒掖欢颜。黄钟数，从新九九，巧历演长年。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【叶景山】
<br>
<br>感皇恩（寿赵总管）
<br>
<br>十月小春时，蓂舒六翠。天佑皇家诞贤裔。熊罴协梦，疑是麒麟分瑞。世间无限事，都如意。
<br>
<br>粉阵香围，香娇玉媚。春酒争持泛琼蚁，笙歌缭绕，同祝我公千岁。他年陪绿野，拼酣醉。
<br>
<br>临江仙
<br>
<br>清晓于门开寿宴，绮罗香袅芳丛。红娇绿软媚光风。绣屏金翡翠，锦帐玉芙蓉。
<br>
<br>珠履争驰千岁酒，葡萄满泣金钟。人生福寿古难逢。好将家庆事，写入画图中。
<br>
<br>临江仙
<br>
<br>杨柳池塘桃李径，华堂寿宴初开。香团翠幕舞风回。东山携妓女，北海罄樽罍。
<br>
<br>玉笋轻敲红象板，金荷潋潋传杯。笙歌缭绕宴春台。华阳闲日月，绿野醉蓬莱。
<br>
<br>感皇恩
<br>
<br>春水满池塘，春风吹柳。春草茸茸媚晴书。春烟骀荡，春色着人如旧。春光无限好，花时候。
<br>
<br>春院宴开，春屏环绣。春酒争持介眉寿。春衫春暖，春回遏云声透。春年常不老，松筠茂。
<br>
<br>
<br>
<br>
<br>
<br>
<br>
<br>
<br>
<br>【李商英】
<br>
<br>醉蓬莱
<br>
<br>庆朋良相遇，夷夏均欢，福沾绵宇。扶日勋高，更补天力巨。学造渊微，文赓三圣，被褒语。来自丹台，生逢华旦，身登仙路。
<br>
<br>衮绣归来，水晶宫里，燕处超然，去天尺五。绿发朱颜，照青春如故。一粒刀圭，五更丹灶，与赤松游处。只恐看着蒲轮，趣上沙堤归去。
<br>
<br>洞仙歌
<br>
<br>腊残寒峭，渐近新正际。喜溢门阑蔼佳气。遇昌辰，符吉梦，岳渎呈祥瑞。知是天诞人间奇瑞。
<br>
<br>文章推晁董，学擅卿云，高揭声猷缙绅里。上瀛洲册府，师表宗藩，华要地，俱是宸衷注意。
<br>
<br>又何止看看便持荷。更寿为崆峒，广成同岁。
<br>
<br>洞仙歌
<br>
<br>霓旌降节，缥缈蓬瀛里。前是骖鸾在人世。云衢沾圣泽，两地疏封，须信道，不减瑶台富贵。
<br>
<br>兰帏称寿日，朱紫盈门，碧藕蟠桃奉甘旨。更何须，求大药饵服还丹，长不老，鹤骨仙标无比。
<br>
<br>况壶天日月自延长，看几度人间，百年千岁。
<br>
<br>胜胜慢
<br>
<br>笙簧缭绕，书鼓声喧，佳人对舞绣帘前。高卷铺衬，广列华筵。人人献香祝寿，捧流霞，永庆高年。名香爇，睹重重华盖，金兽喷烟。
<br>
<br>一愿皇恩频降，松柏对龟鹤，彭祖齐肩。二愿子子孙孙，尽贡三元，石崇富贵也休夸，陆地神仙。更三愿，愿年年佳庆，永保团圆。
<br>
<br>木兰花慢
<br>
<br>喜琼筵乍启，似王母、宴瑶池。正珠履骈肩，群仙间坐，冰玉交辉。新词更兼旧曲，听歌声、宛转绕屏帏。一缕龙香水麝，满堂如彩云飞。
<br>
<br>金卮主献宾酬。无算数醉如泥。诮不管山翁，霜髯皓鬓，为插花枝。更阑带花归去，有余香、冉冉惹人衣。
<br>
<br>一枕华胥梦觉，恍然身在桃谷。
<br>
<br>胜胜慢
<br>
<br>香浮椒柏，暖入酴酥，非烟晓生帘幕。绛阙真仙，来自五云楼阁。青霁路岐游遍，排冠归、水晶城郭。萧散处，有壶中日月，故园猿鹤。
<br>
<br>好是朱颜难老，嬉游处，不减少年行乐。正好寻春，莫负燕期莺约。沉沉洞天向晚，按宫商、重调音乐。愿岁岁，听新声，笙歌院落。
<br>
<br>
<br>
<br>
<br>
<br>
<br>
<br>
<br>
<br>
<br>【马伯升】
<br>
<br>水调歌头
<br>
<br>瑞应杉溪县，光动极星宫。人间盛事此日，岳降自高嵩。庆兆三阳开泰，散作一团和气，无地不春风。眉寿八千岁，今代黑头公。
<br>
<br>听剑履，上星辰，此行中。况金瓯姓字，当路那已达宸聪。管取凤池新命，来自虎关上阙，明日到花封。王室要师保，叔父勿居东。
<br>
<br>满江红
<br>
<br>人品如君，人尽道，士林横绝。那更是、关西流庆，三山英杰。欣遇当年神降日，又逢初度阳生月。把八千余岁祝君龄，为君说。
<br>
<br>君自有，封侯骨。君不是，栖鸾客。况如今东阁，正收人物。坦腹素知王逸少，求贤不必商岩说。便明朝、有诏自天来，君王礼。
<br>
<br>水调歌头
<br>
<br>和气应鼙鼓，喜色上辕门。貔貅万骑，争相庆主将佳晨。遥望九霄上阙，霭霭庆云澄处，一点将星明。天瑞不虚应，人杰岂虚生。
<br>
<br>况君家，名将旧，有元勋。上方拊髀，要资颇牧作长城。管取齐坛入拜，会见凯歌归奏，振起旧家声。与国同休语，王府又重盟。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【曾□】
<br>
<br>水龙吟（秋寿太守）
<br>
<br>去年看月诗成，援毫曾寄鄞江守。流传乐府，惭非宾客，竹枝杨柳。今岁江楼载勤歌扇，青蛾应奏。况铃齐初驻，凉生燕寝，有香雾凝清书。
<br>
<br>遥想十洲三岛，对冰轮、寒光依旧。主要来自，清都碧落，天香满袖。寄语嫦娥，剩留清照，时为公寿。恐明光诏下，翩然归去，试为霖手。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【严抑】
<br>
<br>洞仙歌
<br>
<br>云车鹤盖，三岛朝元后。绿意红情在梅柳。想仙风从碧落次，吹得春来甘泉，喜见颜红宇秀。
<br>
<br>承明厌直，小憩苹洲，箫鼓行春此时候。华堂深苍耸，天女遥闻，凭细问，应得年长视久。喜苕霅邦人咏恩波，原有酒如渑，与公为寿。
<br>
<br>
<br>
<br>
<br>
<br>
<br>
<br>
<br>【沈长卿】
<br>
<br>鹧鸪天
<br>
<br>瑞气氤氲人绛纱。水沉香荐碧流霞。疏梅欲破风前蕊，冷菊犹开霜后花。
<br>
<br>销粉黛，减铅华。药炉经卷好生涯。络滨侍从他年贵，便是蟠桃王母家。
<br>
<br>
<br>
<br>
<br>
<br>
<br>
<br>
<br> 
<br>
<br>【张浚】
<br>
<br>南乡子
<br>
<br>迟日惠风柔。桃李成阴绿渐稠。把酒樽前逢盛旦，凝眸。十里松湖瑞气浮。
<br>
<br>功业古难侔。宜在凌烟更上头。已向眉间浮喜气，风流。千岁三分万户侯。
<br>
<br>
<br>
<br>
<br>
<br>
<br>
<br>
<br>
<br>【鲁□】
<br>
<br>满庭芳
<br>
<br>坐啸蓬宫，移旌天府，往来三岛十洲。况瑞霭当年，初下琼楼。自是长生伴侣，那堪更河润神州。人争叹，威名福寿，衮衮压潮头。
<br>
<br>金瓯。须满泛，天厨禁脔，相酝□□。□□□日，此会风流。正是湖山春媚，千秋岁、□□民猷。还知道，金瓯未拜，先拜富民侯。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【鲷阳居士】
<br>
<br>满庭芳
<br>
<br>良月霜清，小春寒浅，瑞庭蓂荚双飞。岭梅香度，初发向南枝。此际高门袭庆，真金降、金璧生辉。传瀛海向歆父子，相继大名垂。广寒，山藉在，笔驱造化，夕照虹霓。暂徘徊、莲幕名誉交驰。行继夔龙步武，蓬山静、玉宇春迟。当清夜，神交大一，相对熟青藜。
<br>
<br>
<br>
<br>
<br>
<br>
<br>
<br>【赵士谷】
<br>
<br>醉蓬莱春寿府
<br>
<br>正春风初扇，梅蕊飘香，雨余晴书。箫鼓声中，麝烟喷金兽。幕府宾僚，杜诗韩笔，竞吐奇争秀。共指乔松，同瞻峻岳，祝公眉寿。
<br>
<br>汉相功勋，陈思文藻，奕世风流，迥居人右。持节分符，屡试经邦手。天府剧烦，雍容谈笑，令闻光前后。君相恩隆，公圭金印，一时亲授。
<br>
<br>
<br>
<br>
<br>
<br>
<br>
<br>
<br>【李朴】
<br>
<br>庆清朝
<br>
<br>晓庭天离，擎香肖紫，严瑞气满春彰。勋门旧擎，从来功在江南。二百岁中阴德去，今天府享潭潭。遵画一，记得那时，□□□□。且趁东风解冰，向柳梢青处，□□□□。□□听满，此夕何惜醺酣。醉挹寿卿春色，一帘花影转微蟾。千秋岁，愿祝算数□，多似彭聃。
<br>
<br>
<br>
<br>
<br>
<br>
<br>
<br>
<br>
<br>【温镗】
<br>
<br>少年游
<br>
<br>东风先报上林春。枝上晓莺新。凌虹御气，鞭鸾翳凤，来辅玉晨君。
<br>
<br>稳步丹墀青云路，金鼎侍凋羹。南极光中，五云多处，长伴老人星。
<br>
<br>少年游
<br>
<br>谢家庭槛晓无尘。芳宴启良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共同劝乐，喜庆与时新。
<br>
<br>少年游
<br>
<br>芙蓉花发去年枝。双燕欲归飞。兰堂风软，金炉香暖，新曲动帘帷。
<br>
<br>家人拜上千春寿，深意满琼卮。绿鬓朱颜，道家装束。长似少年时。
<br>
<br>折丹桂
<br>
<br>秋风秋露清秋节。秋雨过、秋香初发。二仙生值好秋天，气却与、秋霜争烈。
<br>
<br>秋霄开宴君仙列。秋娘唱、秋云低遏。寿杯双劝祝千秋，镇长对、中秋皓月。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【芮烨】
<br>
<br>念奴娇
<br>
<br>化工着意，向柳稍梅萼，偷回春色。蓂叶双飞政天上，一点文星初谪。发藻儒林，当年荣耀，四海声名白。谪仙飞貌，澹然物外踪迹。
<br>
<br>且与笑傲瀛洲，风流词翰，自是西垣客。异日功成辞富贵，却与赤松游剧。一曲清歌，三千珠履，不愧非潘璧。满斟芳醑，仰称遐寿千百。
<br>
<br>
<br>
<br>
<br>
<br>
<br>
<br>
<br>
<br>【傅自得】
<br>
<br>蓦山溪（早春寿京尹）
<br>
<br>洪钧转处，都在薰陶内。瑞世得奇才，赞化工，协调和气。
<br>
<br>雄词健笔，谈笑斡千钧，余闲手，尹王畿，治行称尤异。雍容儒雅，早合登高位。天路踏骅骝，看峨冠，羽仪班缀。东风骀荡，玉斝酒鳞红，春不老，寿难穷，莫惜今朝醉。
<br>
<br>
<br>
<br>
<br>
<br>
<br>
<br>
<br>
<br>【侯□】
<br>
<br>水调歌头
<br>
<br>白鹤到时节，霜信满南州。金盘露重，银潢波浪载天流。岳渎千龄钟秀，赋出人间英气，清照洞庭秋。烈日严霜操，竹简万年留。
<br>
<br>苏属国，二千秩，若为酬。杜园阴密，未央前席动宸旒。入践紫薇郎省，擢赞绿槐公位，指日凤池游。千顷玉芝熟，准备饭青牛。
<br>
<br>
<br>
<br>
<br>
<br>
<br>
<br>
<br>【芮辉】
<br>
<br>菩萨蛮
<br>
<br>晴云低蘸湖光湿。新凉远带江声入。风景逼中秋。移樽月在楼。
<br>
<br>蓝田栽竹手。借竹为君寿。苍翠一年年。长承雨露边。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【徐叔至】
<br>
<br>促拍满路花（秋上曾两府）
<br>
<br>人间秋正好，天上月才圆。玉霄人不老，对婵娟。五龙护日，一笑着貂蝉。禁殿开金钥，宝炬宫壶，诏催移下钓天。昴奎分秀采，箕翼与长年。华堂歌宛转，舞蹁跹。醉围红袖，妙墨起风烟。回首恩波地，自在江湖，为公一赋新篇。
<br>
<br>鹧鸪天
<br>
<br>两两台符映昴躔，南薰披拂寿炉烟。宝图继统千龄会，金铉调元一相贤。兰玉满，庆蝉联。天教世有鲁山川。霞觞更对瑶池，共看蟠桃着子年。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵彦逾】
<br>
<br>点绛唇
<br>
<br>春到皇都，日边已觉风光丽。异人名世。独禀阳和粹。福寿川增，行庆鸳行缀。笙歌重。几多珠翠。拚取今宵醉。
<br>
<br>
<br>
<br>
<br>
<br>
<br> 
<br>
<br>【卫时敏】
<br>
<br>水调歌头
<br>
<br>骑鲸紫霞客，来作世耆英。襟怀金玉循良，名字古无人。所至民歌遗爱，脱屣归来绿野，笑傲乐天真。不学渭滨老，公子自长生。
<br>
<br>一杯酒，再三祝，八十春。从今细数庆集，百度似今辰。绿鬓朱颜长好，何事紫芝仙草，兰玉自诜诜。盛事有如此，谁道四难并。
<br>
<br>念奴娇
<br>
<br>春风桃李，问耐寒何似，霜松雪柏。珍重拨烦京兆手，早岁声名霹雳。收卷经论，摆遗荣利，物外多间适。熊经龟咽，真传秘诀消息。
<br>
<br>寿秩初满华严，韶颜转映，绿鬓方瞳碧。况□□云供宴几，静对凫翁鹤客。只恐日边，蒲轮催动，密侍钧天席。上玉卮尧殿，长生倍注仙籍。
<br>
<br>
<br>
<br>
<br>
<br>
<br>
<br>
<br>【高伯达】
<br>
<br>汉宫春（寿张安国舍人）
<br>
<br>绛阙朝元。倦飞鸾控鹤，来寓人间。天教散舒和气，好与春还。蓬瀛罢宴，褪仙裳、欲冠貂蝉。应是念、潇湘胜概，来与蕃宣。
<br>
<br>宣室向来初见，叹不如、文帝夜半虚前。多情吊沉赋罢，莫负留连。经纶事叶，向朝廷、谁与争先。明岁好，云屏间坐，十分宣劝金船。
<br>
<br>千秋岁
<br>
<br>影摇波动。晓日浮华栋。庆麟绂，征兰梦。绿擎龟叶小，红拂莲腮重。帘幕外，半天仙驭来飞鞚。
<br>
<br>两两骖鸾凤。□鹤窣珠衣纵。香雾散，祥云拥。口传金母信，酒为麻姑送。休惜醉，与君更下蟠桃种。
<br>
<br>鹧鸪天
<br>
<br>海上蟠桃月样圆。从头屈指几千年。双成已报春消息，轮与萧郎半月前。
<br>
<br>风露晓，月华鲜。兽炉烟袅水沉烟。骑鸾鞚鹤休归去，留取人间作女仙。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【郝子直】
<br>
<br>喜迁莺
<br>
<br>风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。
<br>
<br>英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。
<br>
<br>画堂春
<br>
<br>画堂当日诞今辰。庆门人降西真。一杯千岁祝遐龄。莫厌频斟。
<br>
<br>不愿头白还黑，不愿齿落重生。但容艳只如今。寿等松椿。
<br>
<br>
<br>
<br>
<br>
<br>
<br>
<br>
<br>【何得之】
<br>
<br>天香
<br>
<br>南国蜚声，三鳌孕粹，中兴循吏称首。官在中都，斑参玉笋，妙简帝心应久。长材已试，名字向、金瓯先覆。貂冕冠蝉载服，鸾台凤池荣簉。
<br>
<br>年年桂觞介寿。正江梅、犯寒时候。料想舞僮歌女，翠鬟依旧。富贵人间罕有。任鼎沸笙箫对樽□。稳步堤沙，高攀禁柳。
<br>
<br>
<br>
<br>
<br>
<br>
<br>
<br>
<br>
<br>【徐明仲】
<br>
<br>水调歌头（春寿太守）
<br>
<br>迟日笼晴书，新火敛余寒。东君着意，留恋春色在人间。故遣蓬瀛仙侣，来布阳和德泽，造化寄毫端。麾节经行处，喜气满江山。
<br>
<br>听歌谣，五夸暖，二天宽。汉朝侧席，英隽玺诏促征还。鞭算钱流粟腐，刃往剧剸烦解，启沃动龙颜。已有白麻笔，草制在金銮。
<br>
<br>水调歌头
<br>
<br>宗社中兴佐，廊庙黑头公。故家乔木，十年风虎会云龙。三镇上流藩翰，千里北门符钥，何许在民功。刀剑还牛犊，饥馑化登丰。
<br>
<br>政成时，春明媚，日和融。寿觞如海，愿公一酌倒三松。移取活人心手，归作调元勋业，谈笑共平戎。还使十书老，直与古人同。
<br>
<br>
<br>
<br>
<br>
<br>
<br>
<br>
<br>【陈之贤】
<br>
<br>满江红
<br>
<br>人物英雄，更独抱、无双才气。年正壮，文章武略，尽曾留意。破胆欲凭胸内甲，清原宴启舟中誓。笑区区、燕雀不能知，青云志。
<br>
<br>封侯貌，神人比。社下手，须荣试。况相门出将，君家常事。斗印垂金他日贵，寿杯浮玉今朝醉。看年年、南极倍明时，春明媚。
<br>
<br>念奴娇
<br>
<br>炎精昌运，庆天为笃生，中兴人杰。横臆甲兵三百万，要扫群胡妖孽。抚弱怜贫，排奸击暴，所至人推服。飘飘志气，伟哉一代英特。
<br>
<br>预信衮衮公侯，名闻英胄，素有阴功迹。腾踏从天上去，笑作龙头奇客。相印重封，将符再绾，尽履青毡物。寿杯满泛，年年长醉正月。
<br>
<br>
<br>
<br>
<br>
<br>
<br>
<br>
<br>
<br>【丁求安】
<br>
<br>踏莎行
<br>
<br>风卷霜浓，寒销冰谢。一年皎月惟今夜。桑弧蓬矢庆门阑，云旌羽盖连车马。
<br>
<br>命服新翻，恩波如泻。海沂致锦传声价。晓来和和气着梅梢，春随温诏看看下。
<br>
<br>踏莎行
<br>
<br>紫府延龄，瑶池开宴。人间好事都如愿。凤雏喜带桂宫香，东床镇压鸾台彦。
<br>
<br>酒乏金杯，香飘龙篆。大家齐把瑶觞献。中兴天子急贤才，相期共入金銮殿。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵师律】
<br>
<br>念奴娇
<br>
<br>镜天露洗，荡仁风，满县正开桃李。无讼堂深晴画永，帘卷鹅山浓翠。吏散棠阴，鸟啼花用，箫鼓弦歌地。印封碧苏，笑谈无限清致。
<br>
<br>佳会正属悬弧，十分蕉叶，共祝千秋岁。道骨仙风元自有，功业人间游戏。名覆金瓯，班联玉笋，行庆风云会。莲舟容与，此时归继仙裔。
<br>
<br>念奴娇（暮春寿太守）
<br>
<br>楚天春晚，尽替了，残红点成层碧。蝴蝶蜂儿娇未足，舞破游丝千尽。一夜风高，满天清露，冷浸琼楼彻。遮鸾绕凤，使君不是凡骨。
<br>
<br>游荡偶尔人间，铃斋谈笑，好作龚黄匹。火急功成天上去，却问蓬莱消息。酒泻鹅儿，十分金盏，染就眉间色。满城争看，一封鹗荐飞入。
<br>
<br>济天乐
<br>
<br>重阳还近秋光好，银屏翠箔凉透。凤髓炉温，鱼轩瑞应，天与冰壶清透。多文在手。更赖玉腰肢，唾花衫袖。旧约梅仙，为来人世作珍偶。
<br>
<br>虚堂帘半卷，化工何限意，妆点时昼。裛真香葵倾劝盏，都把芳心为寿。当歌对酒。愿绿发朱颜，镇长依旧。宝箓名高，已书千岁久。
<br>
<br>
<br>
<br>
<br>
<br>
<br>【赵师严】
<br>
<br>蓦山溪（春寿太守）
<br>
<br>文章太守，今作湖山主。冰雪照人清，赋仙家、出尘风度。流芳积庆，故自有渊源，家将相，世侯王，勋德藏盟府。政修人治，千里歌来暮。有脚是阳春，鼓和风、遍充寰宇。芝泥封诏，肯为郡人留，苍玉佩，紫金貂，稳上星辰去。
<br>
<br>
<br>
<br>
<br>
<br>
<br>
<br>
<br>
<br>【沈伯文】
<br>
<br>望海潮
<br>
<br>山连嵩岱，疆分齐鲁，济南自古多奇月。魄堕英昨星，芒剪瑞□，来参汉主龙飞。仙露浥繁枝。振家声赫奕，金印传龟。一种春风，后园桃李自成蹊。
<br>
<br>淮壖暂弭旌旗。庆歌浮绿野，人静圜扉。梅破粉痕，柳回星眼，相将紫诏催归。玉勒晓骢嘶。望天墀咫尺，香惹朝衣。最好朱颜绿发，劝宴凤凰池。
<br>
<br>
<br>
<br>
<br>
<br>
<br>
<br>
<br>
<br>【钱处仁】
<br>
<br>念奴娇
<br>
<br>勋门积庆，为皇家此日，重生贤辅。崧岳储神须信道，非特当年申甫。清白传芳，高明驰誉，材更兼文武。黑头年少，风云还会龙虎。
<br>
<br>天为指日垂弧，张旃持节，不遣穹庐去。中使传宣，颁赐锡赉，清晓欢声旁午。两世光华，一门荣耀，盛事夸千古。祝公千岁，庙堂长佐贤主。
<br>
<br>醉蓬莱
<br>
<br>正梧阴碧转，扇浪凉生，渐回秋意。祥绕朱门，有崧灵钟瑞。笔走龙蛇，句雕风月，好客敦高谊。苏小琵琶，绿珠箫管，日添罗绮。
<br>
<br>□阁清班，贰车清政，奕叶蝉联，世间谁比。行侍甘泉，趁青春荣贵。尽卷虾须，满斟鹦鹉，向画堂沉醉。铜狄摩挲，蓬莱清浅，八千椿岁。
<br>
<br>
<br>
<br>
<br>
<br>
<br>
<br>
<br>
<br>
<br>【李焕】
<br>
<br>喜迁莺
<br>
<br>云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。
<br>
<br>争赌藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。
<br>
<br>喜迁莺
<br>
<br>风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。
<br>
<br>超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天縡。愿从此，奉明君真相，优游千载。
<br>
<br>
<br>
<br>
<br>
<br>
<br>
<br>
<br>
<br>【林伯镇】
<br>
<br>喜迁莺
<br>
<br>百年卿族。更七叶桂籍，蝉联相续。早冠鳌峰，入持魁柄，却商野耕岩筑。缙绅望山瞻斗。勋业铭书金竹。倦陶冶，暂镜湖舒啸，琳宫休足。
<br>
<br>催促。归秉轴，须与君王，同享无疆福。缓访赤松，莫留绿野，宇县待公恢复。手把命镠堂印，腰束精珪寒玉。愿岁岁，看和羹梅绽，古阶槐绿。
<br>
<br>凤栖梧（施司谏冬生日）
<br>
<br>破腊星回春可数。天佑中兴，岳降神生再。造膝一言曾寤主，翱翔历遍清华路。
<br>
<br>盖代功名知自许。倦把州麾，小向琳宫住。早晚诏催归禁署，致身宰相双亲具。
<br>
<br>南乡子
<br>
<br>弥诞秩初筵。催舞春雷杂管弦。惊破梅梢香喷雪，都缘。王母瑶池会列仙。
<br>
<br>残腊嫩寒天。恰在正朝两日前。搀借椒花先献寿，新元。重数壬辰第一年。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【王涣】
<br>
<br>念奴娇
<br>
<br>水沉香霭，满钱塘千里，秋烟如织。万井欢声瞻宝钱，遥指明星南极。辇路看花，神旗垂彩，名冠金门籍。平阳家世，凌烟都减颜色。须信勋业风流，阳春有脚，到处开桃李。洊拥油幢宸眷重，吴越江南江北。认取疏梅，东君深意，遣调羹消息。凤书飞下，绿槐元自相识。
<br>
<br>
<br>
<br>
<br>
<br>
<br>
<br>
<br>【甄良友】
<br>
<br>满庭芳
<br>
<br>杲杲重光，遥山耸翠，九天秋气高明。露团仙掌，初月挂前星。帝念吾君父子，亲传授、光启中兴。生储后，是为三圣，一道以相承。升平。当此际，黄花照座，丹桂充庭。对两宫喜色，百辟欢声。好是橙黄橘绿，宣猷殿、酒碧香清。重重庆，尧仁舜孝，亲见禹功成。
<br>
<br>感皇恩（钱参政）
<br>
<br>华表鹤重来，嘉禾合穗。天命真人救斯世。故仙子来佐，中兴之际。这回真是个，风云会。
<br>
<br>天水庆源，钱塘潮势。主圣臣贤千岁。半钩月小，一剪梅花香细。太平无事也，休辞醉。
<br>
<br>水调歌头
<br>
<br>直节傲山雪，偃画咏松风。天香真色来报，春信月明中。六七日分景纬，五百年间英气，相值产维崧。君子中庸也，天下有胡公。
<br>
<br>把州麾，将漕计，简渊衷。淳熙新政，往风虎，趁云龙。底用玉卮卜寿，看取天然难老，高竹与长松。更有红梅实，调鼎告成功。
<br>
<br>菩萨蛮祝寿
<br>
<br>希夷本是儒先祖。云仍来自神仙所。前日一阳生。德星今夜明。
<br>
<br>灵椿殊未老。仙桂双双好。好是百花魁。年年称寿杯。
<br>
<br>蝶恋花
<br>
<br>照水绮霞明木杪。彩翼双栖，未觉桐阴少。正是一年秋光好。世间重赌香山老。
<br>
<br>祝寿人如群玉绕。满酌金莲，愿永谐歌笑。仙客莫疑来下早。洞中日月天昏晓。
<br>
<br>
<br>
<br>
<br>
<br>
<br>
<br>
<br>
<br>
<br>【郑元秀】
<br>
<br>水调歌头
<br>
<br>园林夸富贵，红绿簇枝头。阳和毓秀，气□屈贾压曹刘。翰墨场中独步，洒落胸中万卷，横截百川流。邈视青云侣，俯首看瀛洲。
<br>
<br>到如今，萦扃务，尚淹留。庙堂应得好语，早晚觐宸旒。从此立登要路，便可羽仪台阁，指日凤池游。岁岁蟠桃会，椿算八千秋。
<br>
<br>瑞鹤仙
<br>
<br>飞花闲院落。渐燕觜泥融，蜂髯香薄。风光未全恶。有出林青杏，殿春红药。东皇旧约。把余芳、一时留著。等君侯维岳佳辰，惜景为供春酌。
<br>
<br>新乐。谁番清韵，非石非金，金城弦索。如闻荐鹗，青云外，有飞削。双凫容与，摩天东上，稳步鸾台凤阁。管平泉，尺锦归时，发犹未鹤。
<br>
<br>贺新郎（寿刘秘书）
<br>
<br>垛翠云蓬远。日鸟高、炎官直午，暑风微扇。二六尧蓂开秀荚，跨海冰轮待满。怪院落，笙箫如剪。太乙然藜天际下，度卯金仙子，生华旦。依日月，近云汉。
<br>
<br>经时持橐明光殿。问江乡年来有几，只君方见。入座夫人难老甚，炯炯金霞照眼。笑指点，琼舟权劝。愿得调元勋业就，为红泉石磴轻轩冕。归共作，赤松伴。
<br>
<br>贺新郎（寿中书舍人）
<br>
<br>突屼金仙屋。素秋沈、长空霁雨，万山如浴。惊破元戎呼小队，来看飞泉喷玉。正晚谷，清镜圆熟。还是紫微初度至，对禅关，自奏长生曲。留杖屦，倚松竹。
<br>
<br>汉中念远眉休蹙。问擎天拄地个，事只今谁独。看领召环回鹢首，笑把江神要束。任碾破，澄波新绿。去了中兴台辅叶，挂貂蝉莫受风埃触。归绿野，种瑶簌。
<br>
<br>满江红
<br>
<br>季琯灰融，盛寒里、梅香乍放。元道是酿成和气，间生名将。马革裹尸男子志，虎头食肉通侯相。更胸中、十万拥奇兵，人皆仰。
<br>
<br>腰金印，垂玉帐。忠胆锐，雄心壮。倚辕门几望，北州驰想。且倒长江为寿酒，却翻银浦千寻浪。算时来、一笑洗胡尘，迎天仗。
<br>
<br>满江红
<br>
<br>老子生朝，萧然坐离骚窟宅。更莫诧、才雄屈宋，诗高刘白。不向凤凰池上住，不逃鹦鹉洲边迹。谩一官、如水过称呼，诸侯客。
<br>
<br>平生志，水投石。首已皓，心犹灵。算陆沉雄奋，总非人力。广武成名惟孺子，高阳适意须欢伯。睨醉乡、一笑抚青萍，乾坤窄。
<br>
<br>满江红
<br>
<br>老火西流，风露洗、银湾一色。还又近、半秋天气，月将成魄。玉燕来时清梦觉，书麟游处飞仙谪。问东南、一尉着斯人，如何得。
<br>
<br>君不学，吴门卒。君不问，长安狄。且持杯半揖，楚江鸂鶒。东府西台看历遍，归来绿野盟泉石。却从容、三万六千朝，追元白。
<br>
<br>满江红（寿太守）
<br>
<br>小驻碧油，公两载、重临初度。满全楚，袭人和气，拍天歌舞。波涌荆江流不断，地连巫峡山无数。指此山、此水诵公恩，难忘处。
<br>
<br>民有恨，来何暮。民有愿，归无遽。各相携卧断，衮衣归路。只恐九重劳梦寐，不容十国私霖雨。看便飞、丹诏日边来，朝天去。
<br>
<br>醉蓬莱
<br>
<br>记征鸿归候，梦燕来时，雪清梅瘦。寒日迎长，觉微宽宫漏。翼轸分辉，斗牛呈瑞，间气维钟秀。江左风流，夷吾家世，尘源深厚。况是新闻，日边增秩，诰墨方妍，玉符将剖。五马西还，看鸳鸿为偶。我有新词，不论龟鹤，会祝公眉寿。南浦长春，西山不老，年华同久。
<br>
<br>念奴娇
<br>
<br>菊黄萸紫，近重阳、天气秋光如洗。怀燕占熊，还又应、崧岳生申时节。玉女擎香，金仙持送，锦里欢声彻。照人风度，满怀俱是冰雪。
<br>
<br>那更千里江城，政成人化，比春生秋杀。双凤云间御诏墨，将下十行新札。黄阁亨衢，碧油重幕，稳复清毡物。策勋归去，蟠桃犹许三窃。
<br>
<br>念奴娇
<br>
<br>山光堂下，恰催花雨过，韶华将半。蝶舞回风莺度曲，暖响笙箫庭院。泥轼仙翁，当时此夕，正梦投怀燕。紫髯黄发，到今如此清健。
<br>
<br>岂但风月平分，海沂千里，流得欢声遍。屈宋江山，还助说，莫惜金荷频卷。问寿何如，凤池三到，却放壶天晚。赤松应待，挂冠归伴萧散。
<br>
<br>玉楼春
<br>
<br>生申时节书云月。惊怪玉梅开不彻。犯寒那得一枝春，要与邦君供胜绝。
<br>
<br>可轩有个词清切。解送双凫朝降阙。一声声祝一千年，试倩雪儿歌几阕。
<br>
<br>贺新郎
<br>
<br>晓色收梅雨。玉衡高、寒杓插午，月生银浦。一片祥光横碧落，幻出新晴院宇。拥阆苑、擎香天女。簇引飞仙来瑞世，向鸟衣巷陌，生文度。人物似，古怀祖。
<br>
<br>履声合上尧阶去。问如何低回计幕，蜀山深处。金字催还知有日，且听尊前妙语。更领略、双成歌舞。愿借流三峡水，与君侯尽作流霞注。觞百举，寿千数。
<br>
<br>渔家傲
<br>
<br>橘绿橙黄霜落候。小春天气宜晴书。一片祥光横宇宙。仙乐奏。千官共祝南山寿。
<br>
<br>湛露恩波浓似酒。□堂宴罢嵩呼后。压帽宫花红欲溜。还拜手。瞻天望圣徘徊久。
<br>
<br>祝英台近
<br>
<br>绛河清，丹阙晓。云路烛龙照。鹤发仙翁，笞凤下天眇。莹然璞玉襟怀，层冰风表。镇长住、人间三岛。
<br>
<br>怎知道。不用九转丹砂，灵椿自难老。骥子麟儿、勋业付渠了。已持红药开时，赤松游处，寿觞对、壶天倾倒。
<br>
<br>胜胜慢
<br>
<br>荣喉娇脆，燕体轻盈，争翻妙舞新声。元是君侯生日，爽气澄清。天应人为献寿，春着意、花也留情。恣豪饮，似流觞曲水，前度兰亭。
<br>
<br>况遇湖山官满，无一事、身心分外安宁。买个归舟，随鸥趁鹭长征，看西真桃熟，南极星明。
<br>
<br>临江仙
<br>
<br>江上小春来几许，湘桃已发微妍。开云今夕降飞仙。花神回暖律，天女炷祥烟。
<br>
<br>见说士元方展骥，低回共应尘缘。人间更住一千年。却骑丹凤去，归到五云边。
<br>
<br>临江仙
<br>
<br>秋色三分才过二，江城又近重阳。翠蓂双荚为谁芳。梅仙生此日，神物自呈祥。
<br>
<br>陶菊半黄萸斗紫，一时来共飞觞。祝君腾踏比奇章。玉枝元不许，眉寿与天长。
<br>
<br>临江仙
<br>
<br>解事西风真可意，秋声不到尧蓂。尚余荚十分清。知君当此际，清梦应长庚。
<br>
<br>道骨仙风元不老，天开鹤算龟龄。更看宝带换红鞓。拂衣辞筦库，谈笑取功名。
<br>
<br>蝶恋花
<br>
<br>问讯梅花开也未。孕雪■香，春在寒梢尾。试与折来供一醉。寿乡容与生春意。
<br>
<br>律转黄钟霜小霁。月姊乘鸾，伴我浮尘世。结取年年今日誓。梅花影里看仙桂。
<br>
<br>贺新郎
<br>
<br>三月桃花浪。涌荆红、浮光散彩，倚空千丈。杨柳阴中长堤路，一片笙歌暖响。春待晚、气清天亮。闻道君侯生此日，具虎头、飞食封侯相。风度远，襟怀爽。
<br>
<br>宝杯为我倾家酿。醉乡深，何妨更尽，吸川鲸量。富贵时来应自有，岂在随人俯仰。且共把、眉头开放。但得仙风长不老，又安知、不做东南将。勋业付，云台上。
<br>
<br>瑞鹧鸪
<br>
<br>江梅还是嫁东风。夜半春心一点融。知道个人生此日，暗香浮雪荐金钟。
<br>
<br>阳春一曲无他愿，长愿梅花似玉容。教见夫荣并子贵，与梅同过百年冬。
<br>
<br>清平乐
<br>
<br>西风猎猎，秋到双蓂荚。天女擎香开寿□，寿酒浮花蘸甲。眉间一点轻黄，归帆已载斜阳。去矣留中好住，尧天日月偏长。
<br>
<br>沁园春
<br>
<br>金虎鸣秋，玉龙..斯月，天气正凉。应梦熊时候，叶丹苔碧，栖鸾亭馆，橘绿橙黄。人在兰台公子上，更身寄风流屈宋乡。登赏处，记含情纾思，曾赋高唐。
<br>
<br>春明旧家不远，算蝉嫣袭庆，都付仇香。况鹍弦初续，和生角征，鹗书频下，名厕循良。但得西风吹峡水，尽倒卷波澜添寿觞。功业事，有朱颜领略，未许称量。
<br>
<br>满江红
<br>
<br>腊近嘉平，谁教放、梅梢弄雪。更为问、霜前甘泽，应何时节。十荚尧蓂开翠羽，一番潘貌蒸红颊。是武夷、六六洞王中，生贤哲。
<br>
<br>头未雪，心犹铁。柔不茹，刚难折。个功名怀抱，试看摅发。渌水中间辞地角，绛霄高处朝天阙。管痴儿、事了挂冠归，方华发。
<br>
<br>满江红
<br>
<br>居士生朝，元来是、湖山胜日。长共荐、霜前篱落，半黄橙橘。酒压浮蛆新旨酽，香浮瑞兽祥烟密。更小蛮、清唱入时宜，声飘逸。
<br>
<br>湖海量，冰霜质。年未老，身犹屈。记平生操履，几曾亏失。季野阳秋虽有自，伯仁崆峒原无物。待着君、添个老人星，人间出。
<br>
<br>满江红
<br>
<br>解语宫商，为谁奏、长生一曲。见说道、宓堂深处，宝香芬馥。月里飞仙云际下，乘鸾来伴凫仙宿。约年年、生日醉冰笋，簪梅玉。
<br>
<br>花与貌，争清淑。云共发，斗新绿。尽壶觞为寿，苦无他说。有子有孙真老大，无嗔无妒家和睦。更鸾花、剩着几番封，平生足。
<br>
<br>贺新郎
<br>
<br>逗晓晴烟敛。过书云、祥开五日，漏添宫线。葭莞飞灰微度暖，眷着梅梢尚浅。怪深院、笙箫如剪。非雾非烟浮月观，应麟书，吐处豪英产。迟绣斧，启华宴。
<br>
<br>楚腰舞彻霓裳遍。拥金船，柔纤莹玉，十分争劝。醉入无何休莫问，日下长安非远。况一点、眉黄新见。掩鼻功名须办了，赋归来、却访乔松伴。应未许，雪枝汗。
<br>
<br>贺新郎
<br>
<br>急雨收庚暑。倚三峰、祥光万丈，晓窥临汝。金石台边人语闹，惊怪麟书夜吐。又却是、重生申甫。笔底婆澜翻瀚海，更风流，不减王文度。冰共雪，是标矩。
<br>
<br>双凫有底人间住。为萍江，一齐洗尽，吏奸民蠹。见说王堂新有诏，趣近尧天尺五。看紫闼黄扉平步。我有新翻长寿曲，愿淮波、衮衮长东注。波未竭，寿无数。
<br>
<br>鹧鸪天
<br>
<br>挺挺君家有祖风。■任余庆尚无穷。钓鳌莫问当年事，汗马须收第一功。
<br>
<br>何日是，梦维熊。麦光摇翠浪花红。一尊敬为祈难老，要作人间矍铄翁。
<br>
<br>鹧鸪天
<br>
<br>落落南班间世英。风流人物汉更生。当时良月垂孤处，天女惊香下广庭。
<br>
<br>鲸作量，兕为觥。尽倾家酿祝修龄。校雠天禄须君辈，藜杖看陪太乙皇。
<br>
<br>鹧鸪天
<br>
<br>瑞霭朝迷紫极宫。梅香轻度琐窗风。关西都护生时节，来吐芳心献寿钟。
<br>
<br>头未白，频先红。臂强方解挽雕功。银符玉帐轻毡在，稳著功名继乃翁。
<br>
<br>菩萨蛮
<br>
<br>小春撋就双桃靥。伴他二六尧蓂荚。红绿若为新。个时生玉人。
<br>
<br>玉人持酒笑。笑与仙翁道。从此百年中。莺花几度封。
<br>
<br>虞美人
<br>
<br>瑶台夜冷清霜泣。听得双成语。有人乘月下云端。吹彻凤箫来此、伴栖鸾。
<br>
<br>尊前有个新番曲。不唱蟠桃熟。一杯聊驻玉精神。长与雪梅争韵、更争春。
<br>
<br>虞美人
<br>
<br>吕城春色知何处。试听流莺语。江头别有小壶天，唤起一番花柳、弄芳妍。
<br>
<br>主人元是虬髯种。胸次吞云梦。一尊何翅祝长年。看取金枝从此、更■联。
<br>
<br>虞美人
<br>
<br>菊花不等重阳到。昨夜都开了。问知仙子是生辰。彩翠浮金来供、玉壶春。
<br>
<br>周郎莫计文君寿。头白须相守。从今更数百年期。月底云间同跨、彩鸾归。
<br>
<br>虞美人
<br>
<br>蓂飞八叶书云后。此日孙枝秀。爱他风味似吾人。都是笔头能篆、又能文。
<br>
<br>青青两鬓年方壮。儿女俱成长。要添福寿与荣华。教取一庭兰玉、共成家。
<br>
<br>虞美人
<br>
<br>疏梅淡月年年好。景思今年早。迎长时节近佳辰。看取衮衣华发、尽麒麟。
<br>
<br>酒中倒卧南山绿。起舞人如玉。风流椿树可怜生。长与柳枝桃叶、共青青。
<br>
<br>念奴娇（寿暨干）
<br>
<br>挽红留翠，为东皇、那住二分春色。燕舞回风莺度曲，晴昼光生瑶席。天女擎香，长庚入梦，还有飞仙谪。方瞳方颊，玉壶清浸胸臆。
<br>
<br>休问辟谷延年，介君眉寿，自有阴功□。膝下鹓雏俱擢秀，争奋摩天云翼。白雪声中，黄流影里，且放琼舟侧。醉乡深处，兴来时拊金伏。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【周云】
<br>
<br>洞仙歌
<br>
<br>千崖滴翠。正秋高时候。橙黄橘绿又重九。有蓬壶仙子、赤鲤来游，风云会，施展经纶妙手。
<br>
<br>去年称寿处，北斗天浆，今夜天浆挹南斗。听笙箫云里奏，月满琼楼，瑶台上、拥出嫦娥观酒。
<br>
<br>待脚踏层云倒天河，尽倾向霞觞，与君为寿。
<br>
<br>
<br>
<br>
<br>
<br>
<br>
<br>
<br>
<br>【王孝严】
<br>
<br>念奴娇
<br>
<br>昨宵灰动，有阶前春草，侵凌春雪。碧玉堂前为寿处，齐祝遐龄千百。夜冷笙箫，庭深灯火，应照梅妆额。容华依旧，向来姑射标格。
<br>
<br>独恨绾系日边，东风回首，还有□山隔。怅望云飞，凝伫久，空使怀英心折。遥折一枝，饱斟花露，再拜瞻南极。愿言来岁，凤池同看春色。
<br>
<br>
<br>
<br>
<br>
<br>
<br>
<br>
<br>
<br>
<br>【陈晔】
<br>
<br>南歌子
<br>
<br>腰下重金贵，眉间一点黄。定知从此庆非常。况有阴功宜寿、等天长。
<br>
<br>乞得仙家酒，来称诞日觞。乃翁阿母醉何妨。行见诸郎接武、上明光。
<br>
<br>满庭芳
<br>
<br>翠竹阴团，绿荷乡嫩，朝来和气盈盈。薰风楼阁，玉燕梦初成。便有功名壮志，持符节，麟虎频。更归来后，挂冠神武，四海□高名。
<br>
<br>今年，方八十，莱衣舞处，岨拜霞觥。想笙歌递奏，鼎沸欢声。何用渠渠颂祝，自应合、福禄安荣。丹台上，玉清山籍，金字注长生。
<br>
<br>醉蓬莱
<br>
<br>算当年紫府，乘兴霓车，世间游戏。符节功名，谩略儿小试。自挂衣冠，旋栽松菊，占水云佳致。九人年高，重重恩渥，丝纶光贲。
<br>
<br>十里西湖，九霞仙酿，举劝吾翁，诞辰一醉。窦氏阴功，筹彭笺久视。啸傲壶中，燕超尘外，此乐谁能继。庭砌年年，斑斓□济，朱颜见喜。
<br>
<br>
<br>
<br>
<br>
<br>
<br>
<br>
<br>【邵元实】
<br>
<br>水调歌头
<br>
<br>双阙步云尾，六阁上鳌头。侍臣冠底，英英人物是君侯。闻道东皇深意，回想西清往事，早晚启金瓯。丹扆伫宏略，黄阁待名流。
<br>
<br>九秋天，千岁日，一樽酬。策勋黄石，相期茅土更封侯。稳扈钩陈天仗，净扫搀抢氛祲，按辔入神州。收了卢龙塞，却访赤松游。
<br>
<br>
<br>
<br>
<br>
<br>
<br>
<br>
<br>【卑叔文】
<br>
<br>喜迁莺（寿邵太尉）
<br>
<br>春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。
<br>
<br>和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。
<br>
<br>
<br>
<br>
<br>
<br>
<br>
<br>
<br>
<br>
<br>【臧鲁子】
<br>
<br>满庭芳
<br>
<br>澹露零空，好风光袂，月华飞入觥筹。青莲碧藕，芡实与鸡头。笑傲纶巾羽扇，有如此、人物风流。西湖上，不妨游戏，民富自封侯。
<br>
<br>骈蕃。新宠渥，叶华延阁，领事园丘。看木牛流马，恢复神州。万里凉霄浩渺，使星共、南极光浮。从今好，一秋长醉，直醉过千秋。
<br>
<br>鹧鸪天
<br>
<br>虎踞龙蟠万古雄。横飞一节大江东。今归定作鸾坡客，笔底山川写不穷。
<br>
<br>吟絮柳，赋东风。年年春在建章宫。天教随佛生人世，恰似河沙寿我公。
<br>
<br>满庭芳
<br>
<br>露洗银潢，风来玉宇，正当□□□□。□□□阁，争看拥冰轮。共指银河影里，依稀见、执斧仙人。还知么，天教此夕，嵩岳再生申。
<br>
<br>夤缘，当阃寄，高明洞物，爽气侵云。记广寒宫殿，曾对高真。玉兔捣余灵药，霞觞化、万种花春。嫦娥嘱，愿公难老，长似月精神。
<br>
<br>满庭芳
<br>
<br>山涌银涛，屏间绣巘，太平今日皇州。共惟京牧，昭裔本宗周。好是王春正月，维岳降，膺此神休。尧阶下，蓂存八荚，长应八千秋。
<br>
<br>优游。兼国计，丰财重谷，首善承流。更刑清讼简，政入歌讴。已副貂蝉眷宠，夸中外，耸动□讴。居恩重，苍生望切，好个富民侯。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【谈义仲】
<br>
<br>满庭芳
<br>
<br>星宿呈祥，溪山钟秀，凛然生此真贤。冰清玉润，还称岁寒天。正是梅梢酝雪，探江南，春信先传。庭轩爽，涓涓皎月，今夜十分圆。
<br>
<br>开筵。称寿处，歌尘飞动，舞袖蹁跹。愿公与椿松，对阅天年。第恐宏才重望，不容暂吟醉苕川。龙光近，行看凤诏，来自日华边。
<br>
<br>点绛唇
<br>
<br>冰玉神人，岁寒时节迎初诞。照□梅绽。秀岭孤松远。香雾氤氲，不放重帘卷。歌声缓。酒杯深劝。此会年年见。
<br>
<br>
<br>
<br>
<br>
<br>
<br>
<br>
<br>【王□高】
<br>
<br>水调歌头
<br>
<br>千枝蔓仙牒，眉宇肖苍龙。就中天赋英杰，玉磬照金钟。满袖春风和气，散在苕溪□水，讴歌颂儿童。好个庙堂样，貂弁马头公。烛如椽，香似雾，宴蓬瀛。我家寿酒须信，不与世间同。昨夜欢传清禁，今日黄堂歌舞，千载一相逢。来岁五云里，宣劝折黄封。
<br>
<br>水调歌头
<br>
<br>今夕是何夕，南极见祥光。自天飘下佳气，五色覆黄堂。为借监梅妙手，暂对袴襦欢颂，森戟护凝香。余事剩吟咏，金薤灿琳琅。
<br>
<br>眷田园，松迳旧，菊畦荒。欲乘风驭归去，策杖从相羊。物外乾坤自在，壶里无尘日月，千岁傲义皇。天意未应许，军国要平章。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【江袤】
<br>
<br>蝶恋花
<br>
<br>身世谁人知觉梦。阳焰空花，尽被三彭弄。可但运机畦上瓮。由来不了轻根重。
<br>
<br>休要寻文披大洞。丹鼎屯蒙，养取元珠动。意马此时何用鞚。长生自与天齐共。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
