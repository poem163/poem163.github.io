<HTML>
<HEAD>
<TITLE>全宋词 卷004 晏殊 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷004 晏殊</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷004 晏殊</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6280"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷004 晏殊')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷004 晏殊]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【晏殊】
<br>
<br>谒金门
<br>
<br>秋露坠。滴尽楚兰红泪。往事旧欢何限意。思量如梦寐。人貌老于前岁。风月宛然无异。座有嘉宾尊有桂。莫辞终夕醉。
<br>
<br>破阵子
<br>
<br>海上蟠桃易熟，人间好月长圆。惟有擘钗分钿侣，离别常多会面难。此情须问天。
<br>
<br>蜡烛到明垂泪，熏炉尽日生烟。一点凄凉愁绝意，谩道秦筝有剩弦。何曾为细传。
<br>
<br>破阵子
<br>
<br>燕子欲归时节，高楼昨夜西风。求得人间成小会，试把金尊傍菊丛。歌长粉面红。
<br>
<br>斜日更穿帘幕，微凉渐入梧桐。多少襟情言不尽，写向蛮笺曲调中。此情千万重。
<br>
<br>破阵子
<br>
<br>忆得去年今日，黄花已满东篱。曾与玉人临小槛，共折香英泛酒卮。长条插鬓垂。
<br>
<br>人貌不应迁换，珍丛又睹芳菲。重把一尊寻旧径，所惜光阴去似飞。风飘露冷时。
<br>
<br>破阵子
<br>
<br>湖上西风斜日，荷花落尽红英。金菊满丛珠颗细，海燕辞巢翅羽轻。年年岁岁情。
<br>
<br>美酒一杯新熟，高歌数阕堪听。不向尊前同一醉，可奈光阴似水声。迢迢去未停。
<br>
<br>浣溪沙
<br>
<br>阆苑瑶台风露秋。整鬟凝思捧觥筹。欲归临别强迟留。
<br>
<br>月好谩成孤枕梦，酒阑空得两眉愁。此时情绪悔风流。
<br>
<br>浣溪沙
<br>
<br>三月和风满上林。牡丹妖艳直千金。恼人天气又春阴。
<br>
<br>为我转回红脸面，向谁分付紫檀心。有情须殢酒杯深。
<br>
<br>浣溪沙
<br>
<br>一曲新词酒一杯。去年天气旧亭台。夕阳西下几时回。
<br>
<br>无可奈何花落去，似曾相识燕归来。小园香径独徘徊。
<br>
<br>浣溪沙
<br>
<br>红蓼花香夹岸稠。绿波春水向东流。小船轻舫好追游。
<br>
<br>渔父酒醒重拨棹，鸳鸯飞去却回头。一杯销尽两眉愁。
<br>
<br>浣溪沙
<br>
<br>淡淡梳妆薄薄衣。天仙模样好容仪。旧欢前事入颦眉。
<br>
<br>闲役梦魂孤烛暗，恨无消息画帘垂。且留双泪说相思。
<br>
<br>浣溪沙
<br>
<br>小阁重帘有燕过。晚花红片落庭莎。曲阑干影入凉波。
<br>
<br>一霎好风生翠幕，几回疏雨滴圆荷。酒醒人散得愁多。
<br>
<br>浣溪沙
<br>
<br>宿酒才醒厌玉卮。水沈香冷懒熏衣。早梅先绽日边枝。
<br>
<br>寒雪寂寥初散后，春风悠扬欲来时。小屏闲放画帘垂。
<br>
<br>浣溪沙
<br>
<br>绿叶红花媚晓烟。黄蜂金蕊欲披莲。水风深处懒回船。
<br>
<br>可惜异香珠箔外，不辞清唱玉尊前。使星归觐九重天。
<br>
<br>浣溪沙
<br>
<br>湖上西风急暮蝉。夜来清露湿红莲。少留归骑促歌筵。
<br>
<br>为别莫辞金盏酒。入朝须近玉炉烟。不知重会是何年。
<br>
<br>浣溪沙
<br>
<br>杨柳阴中驻彩旌。芰荷香里劝金觥。小词流入管弦声。
<br>
<br>只有醉吟宽别恨，不须朝暮促归程。雨条烟叶系人情。
<br>
<br>浣溪沙
<br>
<br>一向年光有限身。等闲离别易销魂。酒筵歌席莫辞频。
<br>
<br>满目山河空念远，落花风雨更伤春。不如怜取眼前人。
<br>
<br>浣溪沙
<br>
<br>玉碗冰寒滴露华。粉融香雪透轻纱。晚来妆面胜荷花。
<br>
<br>鬓亸欲迎眉际月，酒红初上脸边霞。一场春梦日西斜。
<br>
<br>更漏子
<br>
<br>蕣华浓，山翠浅。一寸秋波如剪。红日永，绮筵开。暗随仙驭来。
<br>
<br>遏云声，回雪袖。占断晓莺春柳。才送目，又颦眉。此情谁得知。
<br>
<br>更漏子
<br>
<br>寒鸿高，仙露满。秋入银河清浅。逢好客，且开眉。盛年能几时。
<br>
<br>宝筝调，罗袖软。拍碎画堂檀板。须尽醉，莫推辞。人生多别离。
<br>
<br>更漏子
<br>
<br>雪藏梅，烟著柳。依约上春时候。初送雁，欲闻莺。绿池波浪生。
<br>
<br>探花开，留客醉。忆得去年情味。金盏酒，玉炉香。任他红日长。
<br>
<br>更漏子
<br>
<br>菊花残，梨叶堕。可惜良辰虚过。新酒熟，绮筵开。不辞红玉杯。
<br>
<br>蜀弦高，羌管脆。慢飐舞娥香袂。君莫笑，醉乡人。熙熙长似春。
<br>
<br>鹊踏枝
<br>
<br>槛菊愁烟兰泣露。罗幕轻寒，燕子双飞去。明月不谙离恨苦。斜光到晓穿朱户。
<br>
<br>昨夜西风凋碧树。独上高楼，望尽天涯路。欲寄彩笺兼尺素。山长水阔知何处。
<br>
<br>鹊踏枝
<br>
<br>紫府群仙名籍秘。五色斑龙，暂降人间世。海变桑田都不记，蟠桃一熟三千岁。
<br>
<br>露滴彩旌云绕袂。谁信壶中，别有笙歌地。门外落花随水逝。相看莫惜尊前醉。
<br>
<br>点绛唇
<br>
<br>露下风高，井梧宫簟生秋意。画堂筵启。一曲呈珠缀。
<br>
<br>天外行云，欲去凝香袂。炉烟起。断肠声里。敛尽双蛾翠。
<br>
<br>凤衔杯
<br>
<br>青苹昨夜秋风起。无限个、露莲相倚。独凭朱阑、愁望晴天际。空目断、遥山翠。
<br>
<br>彩笺长，锦书细。谁信道、两情难寄。可惜良辰好景、欢娱地。只恁空憔悴。
<br>
<br>凤衔杯
<br>
<br>留花不住怨花飞。向南园、情绪依依。可惜倒红斜白、一枝枝。经宿雨、又离披。
<br>
<br>凭朱槛，把金卮。对芳丛、惆怅多时。何况旧欢新恨阻心期。空满眼、是相思。
<br>
<br>凤衔杯
<br>
<br>柳条花颣恼青春。更那堪、飞絮纷纷。一曲细清脆、倚朱唇。斟绿酒、掩红巾。
<br>
<br>追往事，惜芳唇。暂时间、留住行云。端的自家心下、眼中人。到处里、觉尖新。
<br>
<br>清平乐
<br>
<br>春花秋草。只是催人老。总把千山眉黛扫。未抵别愁多少。劝君绿酒金杯。莫嫌丝管声催。兔走乌飞不住，人生几度三台。
<br>
<br>清平乐
<br>
<br>秋光向晚，小阁初开宴。林叶殷红犹未遍。雨后青苔满院。萧娘劝我金卮。殷勤更唱新词。暮去朝来即老，人生不饮何为。
<br>
<br>清平乐
<br>
<br>春来秋去。往事知何处。燕子归飞兰泣露。光景千留不住。酒阑人散忡忡。闲阶独倚梧桐。记得去年今日，依前黄叶西风。
<br>
<br>清平乐
<br>
<br>金风细细。叶叶梧桐坠。绿酒初尝人易醉。一枕小窗浓睡。紫薇朱槿花残。斜阳却照阑干。双燕欲归时节，银屏昨夜微寒。
<br>
<br>清平乐
<br>
<br>红笺小字。说尽平生意。鸿雁在云鱼在水。惆怅此情难寄。斜阳独倚西楼。遥山恰对帘钩。人面不知何处，绿波依旧东流。
<br>
<br>红窗听
<br>
<br>淡薄梳妆轻结束。天意与、脸红眉绿。断环书素传情久，许双飞同宿。
<br>
<br>一饷无端分比目。谁知道、风前月底，相看未足。此心终拟，觅鸾弦重续。
<br>
<br>红窗听
<br>
<br>记得香闺临别语。彼此有、万重心诉。淡云轻霭知多少，隔桃源无处。
<br>
<br>梦觉相思天欲曙。依前是、银屏画烛，宵长岁暮。此时何计，托鸳鸯飞去。
<br>
<br>采桑子
<br>
<br>春风不负东君信，遍拆群芳。燕子双双。依旧衔泥入杏梁。须知一盏花前酒。占得韶光。莫话匆忙。梦里浮生足断肠。
<br>
<br>采桑子
<br>
<br>红英一树春来早，独占芳时。我有心期。把酒攀条惜绛蕤。无端一夜狂风雨，暗落繁枝。蝶怨莺悲。满眼春愁说向谁。
<br>
<br>采桑子
<br>
<br>阳和二月芳菲遍，暖景溶溶。戏蝶游蜂。深入千花粉艳中。何人解系天边日，占取春风。免使繁红。一片西飞一片东。
<br>
<br>采桑子
<br>
<br>樱桃谢了梨花发，红白相催。燕子归来。几处风帘绣户开。人生乐事知多少，且酌金杯。管咽弦哀。慢引萧娘舞袖回。
<br>
<br>采桑子（石竹）
<br>
<br>古罗衣上金针样，绣出芳妍。玉砌朱阑。紫艳红英照日鲜。佳人画阁新妆了，对立丛边。试摘婵娟。贴向眉心学翠钿。
<br>
<br>采桑子
<br>
<br>时光只解催人老，不信多情。长恨离亭。泪滴春衫酒易醒。梧桐昨夜西风急，淡月胧明。好梦频惊。何处高楼雁一声。
<br>
<br>采桑子
<br>
<br>林间摘遍双双叶，寄与相思。朱槿开时。尚有山榴一两枝。荷花欲绽金莲子，半落红衣。晚雨微微。待得空梁宿燕归。
<br>
<br>喜迁莺
<br>
<br>风转蕙，千露催莲。莺语尚绵蛮。尧蓂随月欲团圆。真驭降荷兰。
<br>
<br>褰油幕。调清乐。四海一家同乐。千官心在玉炉香。圣寿祝天长。
<br>
<br>喜迁莺
<br>
<br>歌敛黛，舞萦风。迟日象筵中。分行珠翠簇繁红。云髻袅珑璁。
<br>
<br>金炉暖。龙香远。共祝尧龄万万。曲终休解画罗衣，留伴彩云飞。
<br>
<br>喜迁莺
<br>
<br>花不尽，柳无穷。应与我情同。觥船一棹百分空。何处不相逢。
<br>
<br>朱弦悄。知音少。天若有情应老。劝君看取利名场。今古梦茫茫。
<br>
<br>喜迁莺
<br>
<br>烛飘花，香掩烬，中夜酒初醒。画楼残点两三声。窗外月胧明。
<br>
<br>晓帘垂，惊鹊去。好梦不知何处。南园春色已归来。庭树有寒梅。
<br>
<br>喜迁莺
<br>
<br>曙河低，斜月淡，帘外早凉天。玉楼清唱倚朱弦。余韵入疏烟。
<br>
<br>脸霞轻，眉翠重。欲舞钗钿摇动。人人如意祝炉香。为寿百千长。
<br>
<br>撼庭秋
<br>
<br>别来音信千里。怅此情难寄。碧纱秋月，梧桐夜雨，几回无寐。
<br>
<br>楼高目断，天遥云黯，只堪憔悴。念兰堂红烛，心长焰短，向人垂泪。
<br>
<br>少年游
<br>
<br>重阳过后，西风渐紧，庭树叶纷纷。朱阑向晓，芙蓉妖艳，特地斗芳新。
<br>
<br>霜前月下，斜红淡蕊，明媚欲回春。莫将琼萼等闲分。留赠意中人。
<br>
<br>少年游
<br>
<br>霜花满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。
<br>
<br>前欢往事，当歌对酒，无限到心中。更凭朱槛忆芳容。肠断一枝红。
<br>
<br>少年游
<br>
<br>芙蓉花发去年枝。双燕欲归飞。兰堂风软，金炉香暖，新曲动帘帷。
<br>
<br>家人拜上千春寿，深意满琼卮。绿鬓朱颜，道家装束，长似少年时。
<br>
<br>少年游
<br>
<br>谢家庭槛晓无尘。芳宴祝良辰。风流妙舞，樱桃清唱，依约驻行云。
<br>
<br>榴花一盏浓香满，为寿百千春。岁岁年年，共欢同乐，嘉庆与时新。
<br>
<br>酒泉子
<br>
<br>三月暖风，开却好花无限了，当年丛下落纷纷。最愁人。长安多少利名身。若有一杯香桂酒，莫辞花下醉芳茵。且留春。
<br>
<br>酒泉子
<br>
<br>春色初来，遍拆红芳千万树，流莺粉蝶斗翻飞。恋香枝。劝君莫惜缕金衣。把酒看花须强饮，明朝后日渐离披。惜芳时。
<br>
<br>木兰花
<br>
<br>东风昨夜回梁苑。日脚依稀添一线。旋开杨柳绿蛾眉，暗拆海棠红粉面。
<br>
<br>无情一去云中雁。有意归来梁上燕。有情无意且休论，莫向酒杯容易散。
<br>
<br>木兰花
<br>
<br>帘旌浪卷金泥凤。宿醉醒来长瞢忪。海棠开后晓寒轻，柳絮飞时春睡重。
<br>
<br>美酒一杯谁与共。往事旧欢时节动。不如怜取眼前人，免更劳魂兼役梦。
<br>
<br>木兰花
<br>
<br>燕鸿过后莺归去。细算浮生千万绪。长于春梦几多时，散似秋云无觅处。
<br>
<br>闻琴解佩神仙侣。挽断罗衣留不住。劝君莫作独醒人，烂醉花间应有数。
<br>
<br>木兰花
<br>
<br>池塘水绿风微暖。记得玉真初见面。重头歌韵响铮琮，入破舞腰红乱旋。
<br>
<br>玉钩阑下香阶畔。醉后不知斜日晚。当时共我赏花人，点检如今无一半。
<br>
<br>木兰花
<br>
<br>玉楼朱阁横金锁。寒食清明春欲破。窗间斜月两眉愁，帘外落花双泪堕。
<br>
<br>朝云聚散真无那。百岁相看能几个。别来将为不牵情，万转千回思想过。
<br>
<br>木兰花
<br>
<br>朱帘半下香销印。二月东风催柳信。琵琶旁畔且寻思，鹦鹉前头休借问。
<br>
<br>惊鸿去后生离恨。红日长时添酒困，未知心在阿谁边，满眼泪珠言不尽。
<br>
<br>木兰花
<br>
<br>杏梁归燕双回首。黄蜀葵花开应候。画堂元是降生辰，玉盏更斟长命酒。
<br>
<br>炉中百和添香兽。帘外青蛾回舞袖。此时红粉感恩人，拜向月宫千岁寿。
<br>
<br>木兰花
<br>
<br>紫薇朱槿繁开后。枕簟微凉生玉漏。玳筵初启日穿帘，檀板欲开香满袖。
<br>
<br>红衫侍女频倾酒。龟鹤仙人来献寿。欢声喜气逐时新，青鬓玉颜长似旧。
<br>
<br>木兰花
<br>
<br>春葱指甲轻拢捻。五彩条垂双袖卷。寻香浓透紫檀槽，胡语急随红玉腕。
<br>
<br>当头一曲情无限。入破铮琮金凤战。百分芳酒祝长春，再拜敛容抬粉面。
<br>
<br>木兰花
<br>
<br>红绦约束琼肌稳。拍碎香檀催急衮。垅头呜咽水声繁，叶下间关莺语近。
<br>
<br>美人才子传芳信。明月清风伤别恨。未知何处有知音。长为此情言不尽。
<br>
<br>迎春乐
<br>
<br>长安紫陌春归早。亸垂杨、染芳草。被啼莺语燕催清晓。正好梦、频惊觉。
<br>
<br>当此际、青楼临大道。幽会处、两情多少。莫惜明珠百琲，占取长年少。
<br>
<br>诉衷情
<br>
<br>青梅煮酒斗时新。天气欲残春。东城南陌花下，逢著意中人。
<br>
<br>回绣袂，展香茵。叙情亲。此情拚作，千尺游丝，惹住朝云。
<br>
<br>诉衷情
<br>
<br>东风杨柳欲青青。烟淡雨初晴。恼他香阁浓睡，撩乱有啼莺。
<br>
<br>眉叶细，舞腰轻。宿妆成。一春芳意，三月如风，牵系人情。
<br>
<br>诉衷情
<br>
<br>芙蓉金菊斗馨香。天气欲重阳。远村秋色如画，红树间疏黄。
<br>
<br>流水淡，碧天长。路茫茫。凭高目断。鸿雁来时，无限思量。
<br>
<br>诉衷情
<br>
<br>数枝金菊对芙蓉。摇落意重重。不知多少幽怨，和露泣西风。
<br>
<br>人散后，月明中。夜寒浓。谢娘愁卧，潘令闲眠，心事无穷。
<br>
<br>诉衷情
<br>
<br>露莲双脸远山眉。偏与淡妆宜。小庭帘幕春晚，闲共柳丝垂。
<br>
<br>人别后，月圆时。信迟迟。心心念念，说尽无凭，只是相思。
<br>
<br>诉衷情
<br>
<br>秋风吹绽北池莲。曙云楼阁鲜。画堂今日嘉会，齐拜玉炉烟。
<br>
<br>斟美酒，祝芳筵。奉觥船。宜春耐夏，多福庄严，富贵长年。
<br>
<br>诉衷情
<br>
<br>世间荣贵月中人。嘉庆在今辰。兰堂帘幕高卷，清唱遏行云。
<br>
<br>持玉盏，敛红巾。祝千春。榴花寿酒，金鸭炉香，岁岁长新。
<br>
<br>诉衷情
<br>
<br>海棠珠缀一重重。清晓近帘栊。胭脂谁与匀淡，偏向脸边浓。
<br>
<br>看叶嫩，惜花红。意无穷。如花似叶，岁岁年年，共占春风。
<br>
<br>胡捣练
<br>
<br>小桃花与早梅花，尽是芳妍品格。未上东风先拆。分付春消息。
<br>
<br>佳人钗上玉尊前，朵朵秾香堪惜。谁把彩毫描得。免恁轻抛掷。
<br>
<br>殢人娇
<br>
<br>二月春风，正是杨花满路。那堪更、别离情绪。罗巾掩泪，任粉痕沾污。争奈向、千留万留不住。
<br>
<br>玉酒频倾，宿眉愁聚。空肠断、宝筝弦柱。人间后会，又不知何处。魂梦里、也须时时飞去。
<br>
<br>殢人娇
<br>
<br>玉树微凉，渐觉银河影转。林叶静、疏红欲遍。朱帘细雨，尚迟留归燕。嘉庆日、多少世人良愿。
<br>
<br>楚竹惊鸾，秦筝起雁。萦舞袖、急翻罗荐。云回一曲，更轻栊檀板。香炷远、同祝寿期无限。
<br>
<br>殢人娇
<br>
<br>一叶秋高，向夕红兰露坠。风月好、乍凉天气。长生此日，见人中嘉瑞。斟寿酒、重唱妙声珠缀。
<br>
<br>凤箢移宫，钿衫回袂。帘影动、鹊炉香细。南真宝录，赐玉京千岁。良会永、莫惜流霞同醉。
<br>
<br>踏莎行
<br>
<br>细草愁烟，幽花怯露。凭阑总是销魂处。日高深院静无人，时时海燕双飞去。
<br>
<br>带缓罗衣，香残蕙炷。天长不禁迢迢路。垂杨只解惹春风，何曾系得行人住。
<br>
<br>踏莎行
<br>
<br>祖席离歌，长亭别宴。香尘已隔犹回面。居人匹马映林嘶，行人去棹依波转。
<br>
<br>画阁魂消，高楼目断。斜阳只送平波远。无穷无尽是离愁，天涯地角寻思遍。
<br>
<br>踏莎行
<br>
<br>碧海无波，瑶台有路。思量便合双飞去。当时轻别意中人，山长水远知何处。
<br>
<br>绮席凝尘，香闺掩雾。红笺小字凭谁附。高楼目尽欲黄昏，梧桐叶上萧萧雨。
<br>
<br>踏莎行
<br>
<br>绿树归莺，雕梁别燕。春光一去如流电。当歌对酒莫沈吟，人生有限情无限。
<br>
<br>弱袂萦春，修蛾写怨。秦筝宝柱频移雁。尊中绿醑意中人，花朝月夜长相见。
<br>
<br>踏莎行
<br>
<br>小径红稀，芳郊绿遍。高台树色阴阴见。春风不解禁杨花，濛濛乱扑行人面。
<br>
<br>翠叶藏莺，朱帘隔燕。炉香静逐游丝转。一场愁梦酒醒时，斜阳却照深深院。
<br>
<br>渔家傲
<br>
<br>画鼓声中昏又晓。时光只解催人老。求得浅欢风日好。齐揭调。神仙一曲渔家傲。
<br>
<br>绿水悠悠天杳杳。浮生岂得长年少。莫惜醉来开口笑。须信道。人间万事何时了。
<br>
<br>渔家傲
<br>
<br>荷叶荷花相间斗。红娇绿嫩新妆就。昨日小池疏雨后。铺锦绣。行人过去频回首。
<br>
<br>倚遍朱阑凝望久。鸳鸯浴处波文皱。谁唤谢娘斟美酒。萦舞袖。当筵劝我千长寿。
<br>
<br>渔家傲
<br>
<br>荷叶初开犹半卷。荷花欲拆犹微绽。此叶此花真可羡。秋水畔。青凉伞映红妆面。
<br>
<br>美酒一杯留客宴。拈花摘叶情无限。争奈世人多聚散。频祝愿。如花似叶长相见。
<br>
<br>渔家傲
<br>
<br>杨柳风前香百步。盘心碎点真珠露。疑是水仙开洞府。妆景趣。红幢绿盖朝天路。
<br>
<br>小鸭飞来稠闹处。三三两两能言语。饮散短亭人欲去。留不住。黄昏更下萧萧雨。
<br>
<br>渔家傲
<br>
<br>粉笔丹青描未得。金针彩线功难敌。谁傍暗香轻采摘。风渐渐。船头解散双鸂鶒。
<br>
<br>夜雨染成天水碧。朝阳借出胭脂色。欲落又开人共惜。秋气逼。盘中已见新莲菂。
<br>
<br>渔家傲
<br>
<br>叶下眠未稳。风翻露飐香成阵。仙女出游知远近。羞借问。饶将绿扇遮红粉。
<br>
<br>一掬蕊黄沾雨润。天人乞与金英嫩。试折乱条醒酒困。应有恨。芳心拗尽丝无尽。
<br>
<br>渔家傲
<br>
<br>罨画溪边停彩舫。仙娥绣被呈新样。飒飒风声来一饷。愁四望。残红片片随波浪。
<br>
<br>琼脸丽人青步障。风牵一袖低相向。应有锦鳞闲倚傍。秋水上。时时绿柄轻摇扬。
<br>
<br>渔家傲
<br>
<br>宿蕊斗攒金粉闹。青房暗结蜂儿小。敛面似啼开似笑。天与貌。人间不是铅华少。
<br>
<br>叶软香清无限好。风头日脚乾催老。待得玉京仙子到。凭向道。红颜只合长年少。
<br>
<br>渔家傲
<br>
<br>脸傅朝霞衣剪翠。重重占断秋江水。一曲采莲风细细。人未醉。鸳鸯不合惊飞起。
<br>
<br>欲摘嫩条嫌绿刺。闲敲画扇偷金蕊。半夜月明珠露坠。多少意，红腮点点相思泪。
<br>
<br>渔家傲
<br>
<br>越女采莲江北岸。轻桡短棹随风便。人貌与花相斗艳。流水慢，时时照影看妆面。
<br>
<br>莲叶层层张绿伞。莲房个个垂金盏。一把藕丝牵不断。红日晚。回头欲去心撩乱。
<br>
<br>渔家傲
<br>
<br>粉面啼红腰束素。当年拾翠曾相遇。密意深情谁与诉。空怨慕，西池夜夜风兼露。
<br>
<br>池上夕阳笼碧树。池中短棹惊微雨。水泛落英何处去。人不语，东流到了无停住。
<br>
<br>渔家傲
<br>
<br>幽鹭慢来窥品格。双鱼岂解传消息。绿柄嫩香频采摘。心似织。条条不断谁牵役。
<br>
<br>粉泪暗和清露滴。罗衣染尽秋江色。对面不言情脉脉。烟水隔。无人说似长相忆。
<br>
<br>渔家傲
<br>
<br>楚国细腰元自瘦。文君腻脸谁描就。日夜声声催箭漏。昏复昼。红颜岂得长如旧。
<br>
<br>醉折嫩房和蕊嗅。天丝不断清香透。欲傍小阑凝坐久。风满袖。西池月上人归后。
<br>
<br>渔家傲
<br>
<br>嫩绿堪裁红欲绽。蜻蜓点水鱼游畔。一霎雨声香四散。风飐乱。高低掩映千千万。
<br>
<br>总是调零终有恨。能无眼下生留恋。何似折来妆粉面。勤看玩。胜如落尽秋江岸。
<br>
<br>雨中花
<br>
<br>剪翠妆红欲就。折得清香满袖。一对鸳鸯眠未足，叶下长相守。
<br>
<br>莫傍细条寻嫩藕。怕绿刺、罥衣伤手。可惜许、月明风露好，恰在人归后。
<br>
<br>瑞鹧鸪（咏红梅）
<br>
<br>越娥红泪泣朝云。越梅从此学妖颦。腊月初头、庾岭繁开后，特染妍华赠世人。
<br>
<br>前溪昨夜深深雪，朱颜不掩天真。何时驿使西归，寄与相思客，一枝新。报道江南别样春。
<br>
<br>瑞鹧鸪
<br>
<br>江南残腊欲归时。有梅红亚雪中枝。一夜前村、间破瑶英拆，端的千花冷未知。
<br>
<br>丹青改样匀朱粉，雕梁欲画犹疑。何妨与向冬深，密种秦人路，夹仙溪。不待夭桃客自迷。
<br>
<br>望仙门
<br>
<br>紫薇枝上露华浓。起秋风。管弦声细出帘栊。象筵中。
<br>
<br>仙酒斟云液，仙歌转绕梁虹。此时佳会庆相逢。庆相逢。欢醉且从容。
<br>
<br>望仙门
<br>
<br>玉壶清漏起微凉。好秋光。金杯重叠满琼浆。会仙乡。
<br>
<br>新曲词丝管，新声更飐霓裳。博山炉暖泛浓香。泛浓香。为寿百千长。
<br>
<br>望仙门
<br>
<br>玉池波浪碧如鳞。露莲新。清歌一曲翠眉颦。舞华茵。
<br>
<br>满酌兰英酒，须知献寿千春。太平无事荷君恩。荷君恩。齐唱望仙门。
<br>
<br>长生乐
<br>
<br>玉露金风月正圆。台榭早凉天。画堂嘉会，组绣列芳筵。洞府星辰龟鹤，来添福寿。欢声喜色，同入金炉浓烟。
<br>
<br>清歌妙舞，急管繁弦。榴花满酌觥船。人尽祝、富贵又长年。莫教红日西晚，留著醉神仙。
<br>
<br>长生乐
<br>
<br>阆苑神仙平地见，碧海架蓬瀛。洞门相向，倚金铺微明。处处天花撩乱，飘散歌声。装真筵寿，赐与流霞满瑶觥。红鸾翠节，紫凤银笙。玉女双来近彩云。随步朝夕拜三清。为传王母金录，祝千岁长生。
<br>
<br>蝶恋花
<br>
<br>一霎秋风惊画扇。艳粉娇红，尚拆荷花面。草际露垂虫响遍。珠帘不下留归燕。
<br>
<br>扫掠亭台开小院。四坐清欢，莫放金杯浅。龟鹤命长松寿远。阳春一曲情千万。
<br>
<br>蝶恋花
<br>
<br>紫菊初生朱槿坠。月好风清，渐有中秋意。更漏乍长天似水。银屏展尽遥山翠。
<br>
<br>绣幕卷波香引穗。急管繁弦，共庆人间瑞。满酌玉杯萦舞袂。南春祝寿千千岁。
<br>
<br>蝶恋花
<br>
<br>帘幕风轻双语燕。午醉醒来，柳絮飞撩乱。心事一春犹未见。余花落尽青苔院。
<br>
<br>百尺朱楼闲倚遍。薄雨浓云，抵死遮人面。消息未知归早晚。斜阳只送平波远。
<br>
<br>蝶恋花
<br>
<br>南雁依稀回侧阵。雪霁墙阴，偏觉兰牙嫩。中夜梦余消酒困。炉香卷穗灯生晕。
<br>
<br>急景流年都一瞬。往事前欢，未免萦方寸。腊后花期知渐近。寒梅已作东风信。
<br>
<br> 
<br>
<br>
<br>拂霓裳
<br>
<br>庆生辰。庆生辰是百千春。开雅宴，画堂高会有诸亲。钿函封大国，玉色受丝纶，感皇恩。望九重、天上拜尧云。今朝祝寿，祝寿数，比松椿。斟美酒，至心如对月中人。一声檀板动，一炷蕙香焚。祷仙真。愿年年今日、喜长新。
<br>
<br>拂霓裳
<br>
<br>喜秋成。见千门万户乐升平。金风细，玉池波浪縠文生。宿露沾罗幕，微凉入画屏。张绮宴，傍熏炉蕙炷、和新声。神仙雅会，会此日，象蓬瀛。管弦清，旋翻红袖学飞琼。光阴无暂住，欢醉有闲情。祝辰星。愿百千为寿、献瑶觥。
<br>
<br>拂霓裳
<br>
<br>乐秋天。晚荷花缀露珠圆。风日好，数行新雁贴寒烟。银簧调脆管，琼柱拨清弦。捧觥船。一声声、齐唱太平年。人生百岁，离别易，会逢难。无事日，剩呼宾友启芳筵。星霜催绿鬓，风露损朱颜。惜清欢。又何妨、沈醉玉尊前。
<br>
<br>菩萨蛮
<br>
<br>芳莲九蕊开新艳。轻红淡白匀双脸。一朵近华堂。学人宫样妆。
<br>
<br>看时斟美酒。共祝千年寿。销得曲中夸。世间无此花。
<br>
<br>菩萨蛮
<br>
<br>秋花最是黄葵好。天然嫩态迎秋早。染得道家衣。淡妆梳洗时。
<br>
<br>晓来清露滴。一一金杯侧。插向绿云鬓。便随王母仙。
<br>
<br>菩萨蛮
<br>
<br>人人尽道黄葵淡。侬家解说黄葵艳。可喜万般宜。不劳朱粉施。
<br>
<br>摘承金盏酒。劝我千长寿。擎作女真冠。试伊娇面看。
<br>
<br>菩萨蛮
<br>
<br>高梧叶下秋光晚。珍丛化出黄金盏。还似去年时。傍阑三两枝。
<br>
<br>人情须耐久。花面长依旧。莫学蜜蜂儿。等闲悠扬飞。
<br>
<br>秋蕊香
<br>
<br>梅蕊雪残香瘦。罗幕轻寒微透。多情只似春杨柳。占断可怜时候。
<br>
<br>萧娘劝我杯中酒。翻红袖。金乌玉兔长飞走。争得朱颜依旧。
<br>
<br>秋蕊香
<br>
<br>向晓雪花呈瑞。飞遍玉城瑶砌。何人剪碎天边桂。散作瑶田琼蕊。
<br>
<br>萧娘敛尽双蛾翠。回香袂。今朝有酒今朝醉。遮莫更长无睡。
<br>
<br>相思儿令
<br>
<br>昨日探春消息，湖上绿波平。无奈绕堤芳草，还向旧痕生。有酒且醉瑶觥。更何妨、檀板新声。谁教杨柳千丝，就中牵系人情。
<br>
<br>相思儿令
<br>
<br>春色渐芳菲也，迟日满烟波。正好艳阳时节，争奈落花何。醉来拟恣狂歌。断肠中、赢得愁多。不如归傍纱窗，有人重画双蛾。
<br>
<br>滴滴金
<br>
<br>梅花漏泄春消息。柳丝长，草芽碧。不觉星霜鬓边白。念时光堪惜。
<br>
<br>兰堂把酒留嘉客。对离筵，驻行色。千里音尘便疏隔。合有人相忆。
<br>
<br>山亭柳（赠歌者）
<br>
<br>家住西秦。赌博艺随身。花柳上、斗尖新。偶学念奴声调，有时高遏行云。蜀锦缠头无数，不负辛勤。
<br>
<br>数年来往咸京道，残杯冷炙谩消魂。衷肠事、托何人。若有知音见采，不辞遍唱阳春。一曲当筵落泪，重掩罗巾。
<br>
<br>睿恩新
<br>
<br>芙蓉一朵霜秋色。迎晓露、依依先拆。似佳人、独立倾城，傍朱槛、暗传消息。
<br>
<br>静对西风脉脉。金蕊绽、粉红如滴。向兰堂、莫厌重深，免清夜、微寒渐逼。
<br>
<br>睿恩新
<br>
<br>红丝一曲傍阶砌。珠露下、独呈纤丽。剪鲛绡、碎作香英，分彩线、簇成娇蕊。
<br>
<br>向晚群花欲悴。放朵朵、似延秋意。待佳人、插向钗头，更袅袅、低临凤髻。
<br>
<br>玉堂春
<br>
<br>帝城春暖。御柳暗遮空苑。海燕双双，拂扬帘栊。女伴相携、共绕林间路，折得樱桃插髻红。
<br>
<br>昨夜临明微雨，新英遍旧丛。宝马香车、欲傍西池看，触处杨花满袖风。
<br>
<br>玉堂春
<br>
<br>后园春早。残雪尚濛烟草。数树寒梅，欲绽香英。小妹无端、折尽钗头朵，满把金尊细细倾。
<br>
<br>忆得往年同伴，沈吟无限情。恼乱东风、莫便吹零落，惜取芳菲眼下明。
<br>
<br>玉堂春
<br>
<br>斗城池馆。二月风和烟暖。绣户珠帘，日影初长。玉辔金鞍、缭绕沙堤路，几处行人映绿杨。
<br>
<br>小槛朱阑回倚，千花浓露香。脆管清弦、欲奏新翻曲，依约林间坐夕阳。
<br>
<br>临江仙
<br>
<br>资善堂中三十载，旧人多是凋零。与君相见最伤情。一尊如旧，聊且话平生。
<br>
<br>此别要知须强饮，雪残风细长亭。待君归觐九重城。帝宸思旧，朝夕奉皇明。
<br>
<br>燕归梁
<br>
<br>双燕归飞绕画堂。似留恋虹梁。清风明月好时光。更何况、绮筵张。
<br>
<br>云衫侍女，频倾寿酒，加意动笙簧。人人心在玉炉香。庆佳会、祝延长。
<br>
<br>燕归梁
<br>
<br>金鸭香炉起瑞烟。呈妙舞开筵。阳春一曲动朱弦。斟美酒、泛觥船。
<br>
<br>中秋五日，风清露爽，犹是早凉天。蟠桃花发一千年。祝长寿、比神仙。
<br>
<br>望汉月
<br>
<br>千缕万条堪结。占断好风良月。谢娘春晚先多愁，更撩乱、絮飞如雪。
<br>
<br>短亭相送处，长忆得、醉中攀折。年年岁岁好时节。怎奈尚、有人离别。
<br>
<br>连理枝
<br>
<br>玉宇秋风至。帘幕生凉气。朱槿犹开，红莲尚拆，芙蓉含蕊。送旧巢归燕拂高檐，见梧桐叶坠。
<br>
<br>嘉宴凌晨启。金鸭飘香细。凤竹鸾丝，清歌妙舞，尽呈游艺。愿百千遐寿此神仙，有年年岁岁。
<br>
<br>连理枝
<br>
<br>绿树莺声老。金井生秋早。不寒不暖，裁衣按曲，天时正好。况兰堂逢著寿筵开，见炉香缥缈。
<br>
<br>组绣呈纤巧。歌舞夸妍妙。玉酒频倾，朱弦翠管，移宫易调。献金杯重叠祝长生，永逍遥奉道。
<br>
<br>蝶恋花
<br>
<br>玉碗冰寒消暑气。碧簟纱厨，向午朦胧睡。莺舌惺松如会意。无端画扇惊飞起。
<br>
<br>雨后初凉生水际。人面荷花，的的遥相似。眼看红芳犹抱蕊。业中已结新莲子。
<br>
<br>蝶恋花
<br>
<br>梨叶疏红蝉韵歇。银汉风高，玉管声凄切。枕簟乍凉铜漏咽。谁教社燕轻离别。
<br>
<br>草际蛩吟珠露结。宿酒醒来，不记归时节。多少衷肠犹未说。朱帘一夜朦胧月。
<br>
<br>破阵子（春景）
<br>
<br>燕子来时新社，梨花落后清明。池上碧苔三四点，叶底黄鹂一两声。日长飞絮轻。
<br>
<br>巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。
<br>
<br>玉楼春（春恨）
<br>
<br>绿杨芳草长亭路。年少抛人容易去。楼头残梦五更钟，花底离情三月雨。
<br>
<br>无情不似多情苦。一寸还成千万缕。天涯地角有穷时，只有相思无尽处。
<br>
<br>蝶恋花
<br>
<br>紫府群仙名籍秘。五色班龙，暂降人间世。海变沧田都不记。蟠桃一熟三千岁。
<br>
<br>露滴彩旌云绕秋，谁信壶中，别有笙歌地。门外落花随水逝。相看莫惜尊前醉。
<br>
<br>诉衷情（寿）
<br>
<br>幕天席地斗豪奢。歌妓捧红牙。从他醉醒醒醉，斜插满头花。
<br>
<br>车载酒，解貂贳。尽繁华。儿孙贤俊，家道荣昌，祝寿无涯。
<br>
<br>诉衷情
<br>
<br>喧天丝竹韵融融。歌唱画堂中。玲女世间希有，烛影夜摇红。
<br>
<br>一同笑，饮千钟。兴何穷。功成名遂，富足年康，祝寿如松。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
