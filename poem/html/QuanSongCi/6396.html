<HTML>
<HEAD>
<TITLE>全宋词 卷120 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷120</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷120</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6396"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷120')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷120]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【曹棨】
<br>
<br>齐天乐（和翁时可悼故姬）
<br>
<br>翠箫声断青鸾翼，心期破钗谁表。夜烛银屏，春风粉袖，犹记琵琶斜抱。瑶池路杳。恨巫女回云，月娥沈照。谩说蓬莱，玉环花貌梦难到。
<br>
<br>岩花亭院乍冷，更蛩吟风碎，鸿飞烟渺。绿玉弹棋，红牙按拍，乐事欢情终少。刘郎未老。要鬓翼堆玄，腕酥凝皓。莫忘香荐，绿罗裙带草。
<br>
<br>瑞鹤仙
<br>
<br>炉烟销篆碧。对院落秋千，昼永人寂。浓春透花骨。正长红小白，晕香涂色。铜驼巷陌。想游丝、飞絮无力。念绣窗、深锁红鸾，虚度禁烟寒食。
<br>
<br>空忆。象床沈水，凤枕屏山，殢欢尤惜。粉香狼藉。海棠下、东风急。自秦台箫咽，汉皋佩冷，断雨零云难觅。但杏梁、双燕归来，似曾旧识。
<br>
<br>兰陵王（雨中登龟谿乾元寺阁赋）
<br>
<br>杏花坼。烟柳藏鸦翠陌。苏堤上、人正踏青，嫩草茸茸衬罗袜。游丝挂晴塔。十里酣红艳白。秋千外，娇靥笑春，一片笙箫绮霞碧。
<br>
<br>阿香妒倾国。把镜日深奁，丝雨愁织。崇桃积李无颜色。但蝶粉香渍，燕泥芹冷，紫钱芳晕翳宝瑟。怅还近寒食。岑寂。恨无极。更酒驿孤烟，棋院长日。梨花满地春狼藉。望凤阙波渺，燕楼云隔。凭阑干晚，吟袖湿，但笑拍。
<br>
<br>玲珑四犯（被召赋荼縻）
<br>
<br>一架幽芳，自过了梅花，独点清绝。露叶檀心，香满万条晴雪。肌素净洗铅华，似弄玉、乍离瑶阙。看翠蛟、白凤飞舞，不管暮烟啼鴂。
<br>
<br>酒中风格天然别。记唐宫、赐樽芳冽。玉蕤唤得余春住，犹醉迷飞蝶。天气乍雨乍晴，长是伴、牡丹时节。夜散琼楼宴，金铺深掩，一庭竿月。
<br>
<br>惜余姘（被如赋二色木香）
<br>
<br>同根异色，看镂玉雕檀，芳艳如簇。秀叶玲珑，嫩条下垂修绿。禁华深锁清姘，香满架、风梳露浴。轻盈，便似觉、酴醿格调粗俗。
<br>
<br>蜂黄间涂蝶粉，疑旧日二乔，各样妆束。春工，斗合靓芳农馥。翠华临槛清赏，飞凤斝、休辞醉玉。睛昼，镇贮春、瑶台金屋。
<br>
<br>宴山亭（被召赋玉绣球）
<br>
<br>香月玲珑，柔风镂刻，嫩绿枝头圆腻。绯桃院宇，絮柳池塘，独立万红尘外。戏舞千团，讶粉羽、留连春媚。非是。看滚雪抛琼，镜鸾相倚。
<br>
<br>唐昌仙观风流，有霞洞藏花，绀鬟玉蕊。雕阑占赏，禁苑承恩，难比太平瑶卉。遍插金瓶，更移近、宝猊烟翠。堪爱。只少个、鸳鸯绣带。
<br>
<br>
<br>
<br>
<br>
<br>
<br>
<br>
<br>
<br>【郑雪岩】
<br>
<br>水调歌头（甲辰皖山寄治中秋招客）
<br>
<br>甫营亭子小，花柳斩新栽。衰翁余暇，何妨领客少徘徊。堪叹人生离合，恰似燕莺来往，光景暗中催。芦荻晚风起，明日满沙堆。
<br>
<br>去年秋，如此夜，有谁陪。欲挽天河无路，满眼总尘埃。未了痴儿官事，行止从来难定，又趣到苏台。不作别离句，共醉十分杯。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵汝茪】
<br>
<br>清平乐
<br>
<br>锦屏香褪。寒隐轻衫嫩。燕子护泥飞不稳。庭掩百花难认。双双绣带微风。海棠此夜帘栊。愁损一番寒食，小窗淡月残红。
<br>
<br>恋绣衾
<br>
<br>柳丝空有千万条。系不住、溪桡。想今宵、也对新月，过轻寒、何处小桥。
<br>
<br>玉箫榭春多少，溜啼红、脸霞未消。怪别来、胭脂慵傅，被东风、偷在杏梢。
<br>
<br>浣溪沙
<br>
<br>笑摘青梅傍疏。数枝花影漾前除。太湖石畔看金鱼。
<br>
<br>笋指晓寒慵出袖，翠鬟春懒不成梳。为君缝狭绣罗襦。
<br>
<br>梅花引
<br>
<br>对花时节不曾忺。见花残。任花残。小约帘栊，一面受春寒。题破玉笺双喜鹊，香烬冷，绕银屏，浑是山。
<br>
<br>待眠。未眠。事万千。也问天。也恨天。髻儿半偏。绣裙儿、宽了还宽。自取红毡，重坐暖金船。惟有月知君去处，今夜月，照秦楼，第几间。
<br>
<br>摘红英
<br>
<br>东风冽。红梅拆。画帘几片飞来雪。银屏悄。罗裙小。一点相思，满塘春草。
<br>
<br>空愁切。何年彻。不归也合分明说。长安道。箫声闹。去时骢马，谁家系了。
<br>
<br>梦江南
<br>
<br>帘不卷，细雨熟樱桃。数点霁霞山又晚，一痕凉月酒初消。风紧絮花高。闲处少，磨尽少年豪。昨梦醉来骑白鹿，满湖春水段家桥。濯发听吹箫。
<br>
<br>谒金门
<br>
<br>羞说起。嚼破白桃花蕊。人在夕阳深巷里。燕见来也未。一样半红紫。双凤同心结子。分在郎边郎不记。为郎今拆碎。
<br>
<br>如梦令
<br>
<br>小砑红绫笺纸。一字一行春泪。封了更亲题，题了又还坼起。归未。归未。好个瘦人天气。
<br>
<br>汉宫春
<br>
<br>著破荷衣，笑西风吹我，又落西湖。湖间旧时饮者，今与谁俱。山山映带，似携来、画卷重舒。三十里、芙蓉步障，依然红翠相扶。
<br>
<br>一目清无留处，任屋浮天上，身集空虚。残烧夕阳过雁，点点疏疏。故人老大，好襟怀、消减全无。慢赢得、秋声两耳，冷泉亭下骑驴。
<br>
<br>玲珑四犯（重过南楼月白石体赋）
<br>
<br>碧黯塞榆，黄销堤柳，危栏谁料重抚。才情犹未减，指点惊如许。当时共伊东顾。为辞家、怕吟鹦鹉。衮衮波光，悠悠云气，陶写几今古。
<br>
<br>生尘每怜微步。渺江空岁晚，知在何处。土花封玉树。恨极山阳赋。吹芗扇底余欢断，怎忘得、阴移庭午。离别苦。那堪听、敲窗冻雨。
<br>
<br>鸣梭（自度）
<br>
<br>织绡机上度鸣梭。年光容易过。萦萦情绪，似水烟山雾两相和。谩道当时何事，流盼动层波。巫影嵯峨。翠屏牵薜萝。不须微醉自颜酡。如今难恁么。烛花销艳，但替人、垂泪满铜荷。赋罢西城残梦，犹问夜如何。星耿斜河。候虫声更多。
<br>
<br>江城子
<br>
<br>嫩黄初染绿初描。倚春娇。索春饶。燕外莺边，想见万丝摇。便作无情终软美，天赋与，眼眉腰。
<br>
<br>短长亭外短长桥。驻金镳。系兰桡。可爱风流，年纪可怜宵。办得重来攀折後，烟雨暗，不辞遥。
<br>
<br>渔家傲
<br>
<br>深意缠绵歌宛转。横波停眼灯前见。最忆来时门半掩。春不暖。梨花落尽成秋苑。叠鼓收声帆影乱。燕飞又趁东风软。目力漫长心力短。消息断。青山一点和烟远。
<br>
<br>
<br>
<br>
<br>
<br>
<br>
<br>
<br> 
<br>
<br>【薛燧】
<br>
<br>南乡子
<br>
<br>柳色锁重楼。楼上轻寒不满钩。堆径落约深半指，悠悠。飞絮帘栊几许愁。
<br>
<br>逐日望归舟。暖藕全宽玉臂韝。待得君来春去也，休休。未老鸳鸯早白头。
<br>
<br>
<br>
<br>
<br>
<br>
<br>
<br>
<br>
<br>
<br>【杨韶父】
<br>
<br>伊州三台令
<br>
<br>水村月淡云低。为爱寒香晚吹。瘦马立多时。是谁家、茅舍竹篱。
<br>
<br>三三两两芳蕤。未放琼铺雪堆。只这一些儿。胜东凤、千枝万枝。
<br>
<br>如梦今
<br>
<br>凉月薄阴犹殢。红豆一枝秋思。门外几重山，山外行人千里。归未。归未。又是菊花天气。
<br>
<br>长相思
<br>
<br>溪水清。溪水浑。溪上人家数亩园。垂杨深闭门。
<br>
<br>青罗裙。白罗裙。采尽青蘩到白苹。江南三月春。
<br>
<br>
<br>
<br>
<br>
<br>
<br>
<br>
<br> 
<br>
<br>【史深】
<br>
<br>玉漏迟
<br>
<br>绿树深庭院。侵帘暝草，沿砌幽藓。问讯余芳，糁迳碎红千点。暗有芹香堕几，认杏栋、营巢新燕。晴思软。春光几放，费人裁翦。
<br>
<br>梅阴地湿无尘，但密袖薰虬，静看诗卷。半掬羁心，似翠蕉难展。花事因循过了，渐愁人、薰风团扇。屏画掩。屏上数峰青远。
<br>
<br>木兰花慢
<br>
<br>画楼帘半卷，倩谁觅、凤箫音。记待月梅边，笼香酒後，私语屏阴。匆匆佩珠暗解，断归鸿、消息两沈沈。前度刘郎易老，旧时飞燕难寻。
<br>
<br>罗襟。薄有泪痕侵。钗股暗黄金。向宝奁密看，绫笺小字，长是惊心。登临漫劳眺远，但青山、杳隔暮云深。曾傍湾击马，紫骝嘶度平林。
<br>
<br>花心动（泊舟四圣观）
<br>
<br>肌雪浮香，见梅花清姿，漫劳凝伫。淡粉最娇，羞把春□，长记寿阳眉妩。绿苔深迳寻幽地，谁相伴、凌波微步。翠鸳冷，芳尘路杳，旧游何处。
<br>
<br>不信重城间阻。终没个因由，寄声传语。宝炬凝珠，彩笔呵冰，密写断肠新句。月寒烟暝孤山下，羞吟□、断桥边去。遮愁绪。丹青怎生画取。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【丁默】
<br>
<br>齐天乐（重游番阳）
<br>
<br>两株烟柳荒城外，依依暮帆曾驻。小扇障尘，轻舆贴岸，谁料重行吟处。流光暗度。怅兰溆春移，苇汀秋聚。可奈清愁，快呼艇子载将去。
<br>
<br>中年怀抱易感，甚风花水叶，犹似孤旅。伴鹤幽期，随莺乐事，还是情乘意负。衣尘帽土。但镜堪羞，贺囊偏□。待报山灵，莫教云壑妒。
<br>
<br>华胥引
<br>
<br>论交眉语，惜别心啼，费情不少。蕙渺溱期，苹深汜经轻误了。几度金铸相思，又燕紧鸿杳。谁料如今，被莺闲占春早。频把愁勾，惜鸦云、娇红犹绕。浑拚如梦，争奈枕酲屏晓。欲寄芙蓉香半握，怕不禁秋恼。重是亲逢，片帆双度天杪。
<br>
<br>齐天乐（庚戈元夕都下遇赵立之）
<br>
<br>倦去休雨风还作，交相醒花苏柳。字满吟灰，痕添坐席，赢得新愁痴守。归期未有。负小院移兰，故园尝韭。谩道春来，沈腰惟觉似秋瘦。
<br>
<br>烧灯时候是也，楚津留野艇，曾趁芳友。问月赊晴，凭春买夜，明月添香解酒。□知别久。怅帝陌论心，客尘侵首。戏鼓声中，旧情犹在否。
<br>
<br>
<br>
<br>
<br>
<br>
<br>
<br>
<br>【曾栋】
<br>
<br>浣溪沙
<br>
<br>落日蒸红山欲烧。短筇行药过山腰。松声隐隐晚来潮。短树依岩无败叶，梅花当路少全梢。水村时有短长桥。
<br>
<br>过秦楼
<br>
<br>曙色开晴，轻飔敷暖，日影才经檐角。倦来芳径，且倚阑干，触地新愁粘著。长日如年，可堪恨雨丝丝，梦去漠漠见鸣禽递响，乳莺梳翅，痴愁方觉。
<br>
<br>凝望处，初绿呈新，陈柯拆旧，忘了一春归却。不伤花老，只怕花开，解使朱须销铄。宝扇轻摇，乱抛花片教飞，迎风低掠。忍重携素手，骤觉一分瘦落。
<br>
<br>
<br>
<br>
<br>
<br>
<br>
<br>
<br>
<br>【江开】
<br>
<br>玉楼春
<br>
<br>风前帘幕沾飞絮。家在垂杨深处住。倚楼无语忆郎时，恰是去年今日去。
<br>
<br>帝城箫鼓青春暮。应有多情游冶处。争知日日小阑干，望断斜阳芳草路。
<br>
<br>菩萨蛮（商妇怨）
<br>
<br>春时江上帘纤雨。张帆打鼓开船去。秋晚恰归来。看看船又开。
<br>
<br>嫁郎如未嫁。长是凄凉夜。情少利心多。郎如年少何。
<br>
<br>浣溪沙
<br>
<br>手捻花枝忆小苹。绿窗空锁旧时春。满楼飞絮一筝尘。素约未传双燕语，离愁还入卖花声。十分春事倩行云。
<br>
<br>杏花天
<br>
<br>谢娘庭院通芳径。四无人、花梢转影。几番心事无凭准。等得青春过尽。
<br>
<br>秋千下、佳期又近。算毕竟、沈吟未稳。不成又是教人恨。待倩杨花去问。
<br>
<br>
<br>
<br>
<br>
<br>
<br>
<br>
<br>
<br>
<br>【王某】
<br>
<br>汉宫春（九日登丰乐楼）
<br>
<br>手捻黄花，对西风无语，双鬓萧萧。韶华暗中过眼，零落心交。登临把酒，更谁伴、破橘持螯。惟只有，湖边鸥鹭，飞来如受人招。
<br>
<br>往事不禁重省，料绾罗分钿，翠减香销。空向画桥古树，犹系轻桡。西兴渡口，误归帆、几信寒潮。伤情处，淡烟残照，倚阑人共秋高。
<br>
<br>
<br>
<br>
<br>
<br>
<br>
<br>
<br>【程武】
<br>
<br>念奴娇（题马嵬图）
<br>
<br>蜀江城远，想连云危栈，接天穷处。惆怅烟尘回首地，双阙觚棱犹故。龙扈星联，羽林风肃，未放鸾駣去。不堪掩面，泪沾宸袖如雨。
<br>
<br>底事当日昭阳，吹羌鸣羯，涴却霓裳舞。三十六宫春满眼，曾把色嗔香妒。芳草埋情，飞花陨怨，翻被蛾眉误。画图惊见，黯然魂断今古。
<br>
<br>清平乐
<br>
<br>曳云摇玉。裙蹙秋绡幅。学得琵琶依约熟。贪按雁沙新曲。曲终满院春闲。清颦移上眉山。心事怕人猜破，折花背插云鬟。
<br>
<br>小重山
<br>
<br>香减鲛绡添泪痕。彩云长是恨，等间心。玉笙犹记夜深闻。湘水杳，寂寞隔巫云。
<br>
<br>翠被冷重熏。做成归梦了销魂。重杨浓处著朱门。依然是，风雨掩黄昏。
<br>
<br>
<br>
<br>
<br>
<br>
<br>
<br>
<br>
<br>【王月山】
<br>
<br>齐天乐
<br>
<br>夜来疏雨鸣金井，一叶舞空红浅。莲渚收香，兰皋浮爽，凉思顿欺班扇。秋光苒苒。任老却芦花，西风不管。清兴难磨，几回有句到诗卷。
<br>
<br>长安故人别後，料征鸿声里，画阑凭偏。横竹吹商，疏砧点月，好梦又随云远。间愁似线。甚击损柔肠，不堪裁翦。听著鸣蛩，一声声是怨。
<br>
<br>
<br>
<br>
<br>
<br>
<br>
<br>
<br> 
<br>
<br>【王万之】
<br>
<br>踏莎行
<br>
<br>柳外寒轻，水边亭小。昨朝燕子归来了。天涯无数旧愁根，东风种得成芳草。
<br>
<br>亭畔秋千，当时欢笑。香肌不满和衣抱。那堪别後更思量，春来瘦得知多少。
<br>
<br>
<br>
<br>
<br>
<br>
<br>
<br>
<br>
<br>【钱宀孙】
<br>
<br>踏莎行
<br>
<br>征雁云深，乱蛩寒浅。惊心怕见年华晚。萧疏堤柳不禁霜，江梅瘦影清相伴。舞暗香茵，歌阑团扇。月明梦绕天涯远。断肠人在画楼中，东风不放珠帘卷。
<br>
<br>
<br>
<br>
<br>
<br>
<br>
<br>
<br> 
<br>
<br>【陈璧】
<br>
<br>踏莎行
<br>
<br>江阔天低，楼高思迥。春烟蘸淡如秋景。今年芳草去年愁，分明又报明年信。燕子还来，归期未定。可堪醉梦红尘境。世间万事尽消磨，水流不尽青山影。
<br>
<br>
<br>
<br>
<br>
<br>
<br>
<br>【赵时奚】
<br>
<br>多丽（西湖）
<br>
<br>敛吴云，翠奁推上红晴。渺澄流、鳞光寒碎，远峰螺绀低凝。杏香引、画船影湿，柳阴趁、骄马蹄轻。桥限宽平，堤横南北，去来人入绣围行。渐际晚，梅妆游困，十里曳歌声。苍烟润，飞鸦妒春，一梦催醒。
<br>
<br>认名园、当时宴幸，缆痕犹在危亭。露花浓、静迎直砌，雾藓冷、淡护飞甍。几对东风，留连丽景，年□□老越山青。夜深月、照人依旧，何处最关情。欢娱地，星移世换，客恨还盈。
<br>
<br>汉宫春
<br>
<br>霜皎千林，正石桥人静，春满横塘。寒花自开自落，晓色昏黄。明沙暗草，对东风，深锁闲堂。金漏短，江南路远，梦回云冷潇湘。
<br>
<br>重到旧时花下，按玉笙歌彻，月正西廊。亭亭爱伊素影，粉薄新妆。经所瘦损，漫谁知、心事凄凉。休更听，城头画角，一声声断人肠。
<br>
<br>恋绣衾
<br>
<br>迢迢江路日又曛。为春迟、长是怨春。小立马、千林下，寄寒香、归赠故人。
<br>
<br>相逢细说经年恨，早匆匆、吹散霁去。算惆怅、芳菲事，粉蝶知、应自断魂。
<br>
<br>恋绣衾
<br>
<br>江南烟水几万重。记玉人、花底旧容。待欲寄、飞鸿信，望前山、夕照冷红。
<br>
<br>塞笳月下声凄楚，怨百花、春事梦空。倩谁共、东君说，把阳和、分付朔风。
<br>
<br>
<br>
<br>
<br>
<br>
<br>
<br>
<br>
<br>【向希尹】
<br>
<br>祝英台近
<br>
<br>晓帘栊，晴院宇，空鸭冷水。翠被欺寒，娇困未忺起。厌厌两点眉峰，一痕酒晕，正人在、温柔乡里。
<br>
<br>甚情味。羞对钗燕筝鸿，胭脂暗弹泪。欲写吴笺，无处问双鲤。倩他轻薄杨花，与愁结伴，直吹到、那人根底。
<br>
<br>浪淘沙
<br>
<br>结客去登楼。谁击兰舟。半篙清涨雨初收。把酒留春春不住，柳暗江头。
<br>
<br>老去怕闲愁。莫莫休休。晚来风恶下帘钩。试问落花随水去，还解西流。
<br>
<br>
<br>
<br>
<br>
<br>
<br>
<br>
<br> 
<br>
<br>【萧元之】
<br>
<br>渡江云（和清真）
<br>
<br>流苏垂翠幰，高低一色，红紫等泥少。香山居士老，柳枝桃叶，飞梗属谁家。好音过耳，任啼乌、怨入芳华。心情懒，笔床吟卷，醉墨戏翻鸦。
<br>
<br>堪嗟。雕弓快马，敕勒追踪，向夕阳坡下。休更忆，青丝络辔，红袖裁纱。司空见惯浑如梦，笑几回、索苇吹葭。山中乐，从渠恣赏莺花。
<br>
<br>菩萨蛮
<br>
<br>断红流水香难觅。行云一去无踪迹。杨柳漫遮阑。闲愁付远山。
<br>
<br>玉筝弹未了。倚柱人空老。青子摘来酸。酸心有几般。
<br>
<br>水龙吟（答沈壮可）
<br>
<br>人生何必求名，身闲便是名商处。卧云衣袂，何因自染，修涂尘土。世路羊肠，人情狙赋，翻云覆雨。把从前旧梦，倚阑重省，体更错、添笺注。
<br>
<br>况是吾庐江上，也抵得、封侯千户。高眠闲听。邻舟渔唱，倚阑农语。休望当年，溪边俱载，隆中三顾。怕群鸥微觉，见人欲起，背人飞去。
<br>
<br>
<br>
<br>
<br>
<br>
<br>
<br>
<br>【陈成之】
<br>
<br>小重山
<br>
<br>恨入眉尖熨不开。日高犹未肯，傍妆台。玉郎嘶骑不归来。梁间燕，犹自及时回。
<br>
<br>粉泪污香腮。纤腰成瘦损，有人猜。一春那识下香阶。春又去，花落满苍苔。
<br>
<br>
<br>
<br>
<br>
<br>
<br>
<br>
<br> 
<br>
<br>【王师锡】
<br>
<br>如梦令
<br>
<br>竹上一楼岚翠。竹下一渠春水。中有隐人居，破屋数间而已。无事。无事。静夜月明千里。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵时行】
<br>
<br>望江南
<br>
<br>霜月湿，人睡矮篷秋。惊觉夜深儿女梦，渔歌风起白苹洲。别岸又潮头。
<br>
<br>
<br>
<br>
<br>
<br>
<br>
<br> 
<br>
<br>【郭某】
<br>
<br>菩萨蛮
<br>
<br>卖饧天气箫声软。午院水沈烟未断。睡起补残眉。红绵入镜迟。
<br>
<br>霎时开笑靥。花上看双蝶。新月上帘钩。相思不断头。
<br>
<br>
<br>
<br>
<br>
<br>
<br>
<br>【王大简】
<br>
<br>浣溪沙
<br>
<br>拂面凉生酒半醒。廉纤小雨晚初晴。过云无定月亏盈。庭户不关春悄悄，阑干倚遍夜深深。几回风竹误人听。
<br>
<br>更漏子
<br>
<br>梦期疏，书约误。肠断夜窗风雨。灯晕冷，漏声遥。酒消愁未消。
<br>
<br>想天涯，芳草碧。人与芳春俱客。凭杜宇，向江城。好啼三两声。
<br>
<br>
<br>
<br>
<br>
<br>
<br>
<br>
<br>
<br>
<br>【刘菊房】
<br>
<br>蓦山溪
<br>
<br>醉魂离梦，捻合难成片。恶味怕黄昏，更西风，梧桐深院。蝉松翠妩，记那日相逢，情缱绻，语玲珑，人静凌波见。香云曾约，念阻题红怨。应是绿窗寒，也思郎、云衣谁换。郎今销黯，步楚竹江空，云缥缈，水弥茫，不抵相思半。
<br>
<br>
<br>
<br>
<br>
<br>
<br>
<br>
<br>【杜龙沙】
<br>
<br>谒金门
<br>
<br>阶露重。浥透寻花双凤。天色晴明风不动。薄衫金络缝。午枕高云斜纵。一觉风流春梦。起看翻翻帘影弄。夕阳归燕共。
<br>
<br>踏莎行
<br>
<br>波暖芹汀，风香兰圃。清尘几点茸茸雨。画船丝竹载梁州，彩旗绳板欢游女。
<br>
<br>修禊初三，禁烟百五。年华恰到风流处。一生只当百回春，一回春到休轻负。
<br>
<br>斗鸡回（夹钟商）
<br>
<br>莺啼人起，花露真珠洒。白苎衫，青骢马。绣陌相将，斗鸡寒食下。
<br>
<br>回廊暝色愔愔，应是待、归来也。月渐高，门犹亚。闷剔银缸，漏声初入夜。
<br>
<br>雨淋铃
<br>
<br>窗影珑璁，画楼平晓，翳柳啼鸦。门巷渐有新烟，东风定、人扫桐花。峭寒斗减，看旅雁、争起蒹葭。溯断云，多少悲鸣，数行又下远行沙。
<br>
<br>应是故园桃李谢。送清江、一曲阑干下。染翰为春羁，嗟双鬓、客舍成华。绣鞭绮陌，强携酒、来觅吴娃。听扇底、凄惋新声，醉里翻念家。
<br>
<br>
<br>
<br>
<br>
<br>
<br>
<br>
<br> 
<br>
<br>【王苍】
<br>
<br>诉衷情
<br>
<br>补成团扇绣残工。并蒂瑞芙蓉。花心欲就针折，赪玉唾残茸。
<br>
<br>寻断绪，怨西风。寂寥中。两般时候，旧月新霜，晓角昏钟。
<br>
<br>
<br>
<br>
<br>
<br>
<br>
<br>
<br>
<br>【宋德广】
<br>
<br>阮郎归
<br>
<br>好风吹月过楼西。楼前人影稀。杜鹃啼断绿杨枝。行人知不知。
<br>
<br>红叶字，断肠诗。从今懒再题。後园零淡胭脂。似君初去时。
<br>
<br>
<br>
<br>
<br>
<br>
<br>
<br>
<br>【黄廷王寿】
<br>
<br>解连环
<br>
<br>乍寒帘幕。愁灯花正结，又还轻落。弄瘦影、瓶里梅梢，为谁缀陇头，向来新萼。万古千今。算惟有、别情难托。把潘郎鬓绿，尽付雁声，几度寥寞。扁辰暮江旧泊。记携觞就折，烟翠犹弱。温过却、歌夕吟朝，问天道何时，素纤重握。想得文姬，近更苦、云衣香薄。待更阑、试寻梦境，梦回更恶。
<br>
<br>忆旧游
<br>
<br>乍梅黄雨过，偏倚层楼，时舞垂杨。暗绿知谁换，似烟浓雾薄，望眼偏妨。昔人画鷁无数，相引入横塘。纵细切香蒲，重开绛蕊，懒向清觞。
<br>
<br>凄凉。旧游地，谩赋减兰成，才退周郎。总把芳辰误，念纱窗深静，冰簟流光。凤笺试写新句，青羽碧天长。又隐隐城头，随风断角斜照黄。
<br>
<br>宴清都
<br>
<br>坠叶窥檐语。风帘薄，递来幽恨无数。牙签倦展，银缸细剔，悄然归旅。声传漏阁偏长，更奈向、潇潇乱雨。想近日，舞袖翻云，吟笺度雪谁顾。
<br>
<br>当时翠缕吹花，东城绣陌，双燕何许。香罗唾碧，睛纱印粉，甚缘重睹。蓝桥镇隔芳梦，念骑省、悲秋漫赋。待倚阑，或遇宾鸿，殷勤寄与。
<br>
<br>兰陵王
<br>
<br>絮花弱。吹满斜阳院落。秋千外，无数小舟，绿水溶溶带城郭。流光漫暗觉。辜却。莺呼燕诺。欢游地，都在梦中，双蝶翩翩度帘幕。
<br>
<br>凭谁问康乐。又粉过新梢，红褪残萼。阑干休倚东风恶。怜瑟韵空在，鉴容偷改，青青洲渚偏杜若。故交半寥寞。漂泊。镇如昨。念玉指频弹，珠泪还阁。孤灯隐隐巫云薄。奈别遽无语，恨深谁托。明朝何处，夜渐短，听画角。
<br>
<br>琐窗寒
<br>
<br>驻马林塘，还寻旧迹，雨收秋晚。残蕉映牖，强把碧心偷展。记相逢、画堂宴开，乱花影入帘初卷。正小池涨绿，丝纶曾试，事随鸿远。
<br>
<br>凄断。情何限。料素扇尘深，怨娥碧浅。清宫丽羽，漫有苔笺题满。问低墙、双柳尚存，几时艳烛亲共剪。但凝眸，数点遥峰，春色青如染。
<br>
<br>齐天乐
<br>
<br>十年汉上东风梦，依然淡烟莺晓。击马桥空，维舟岸易，谁识当时苏小。筹花斗草。任波浴斜阳，絮迷芳岛。笑底歌边，黛娥娇聚怕归早。
<br>
<br>京尘衣袂易染，旧游随雾散，新恨难表。燕子朱扉，梨英翠箔，留得春光多少。睛丝漫绕。料带角香销，扇阴讲杳。细倚秋千，片云天共渺。
<br>
<br>
<br>
<br>
<br>
<br>
<br>
<br>
<br>
<br>【陈坦之】
<br>
<br>塞翁吟
<br>
<br>远碧秋痕瘦，楚玉恨赋凄凉。荷雨碎，泣残妆。击愁在垂杨。秋衣拂叠仙栀露，裁云刀尺犹香。诗锦字，献明榼。肯容易相忘。
<br>
<br>思量。空掩抑，分宵缓枕，终不敌、凉谯漏长。自解珮、兰皋去後，渐消灭、香梅酝藉，小杜疏狂。年华驶水，鬓影西风，都付清觞。
<br>
<br>沁园春
<br>
<br>睡起闻莺，卷帘微雨，黄昏递愁。正青翰音断，离怀几折，碧云暮合，千里双眸。思发花前，人归雁後，误记归帆天际舟。浑无据，但余香绕梦，频到西楼。
<br>
<br>风流。翻是花仇。谩长遣眉山翠不流。想哀筝绕指，鸿移凤咽，残灯背泣，玉沁春柔。夜月精神，朝阳微艳，何处瑶台轻驻留。愁无际，被东风吹去，绿黯芳洲。
<br>
<br>柳梢青
<br>
<br>绿弱红臞。暖云沁雨，乍有还无。破晓幽禽，平渠流水，春响庭除。
<br>
<br>梅酸初著花跗。似滴滴、新愁未舒。几信花风，一痕青烧，万里秦吴。
<br>
<br>谒金门
<br>
<br>归未卜。频倒金驱纤玉。明月绡窗停剪烛。搦愁题蠹绿。秋水娟娟鱼目。腰素几分销缩。接得云笺无意读。雕鞍何处宿。
<br>
<br>
<br>
<br>
<br>
<br>
<br>
<br>
<br>【张艾】
<br>
<br>夜飞鹊（荷花）
<br>
<br>霓裳按歌地，凉影参差。还是佩解江湄。沧波正洗袜尘恨，流霞空沁铢衣。盈盈半输笑，向朱阑凝伫，欲诉心期。碧筒唤酒，恐娇娥、来下瑶池。
<br>
<br>未许西风吹断，环步障千重，镇护金猊。落晚文禽点镜，分香窃翠，却念幽羁。彩云惊散，暗伤情、不似芳时。待清歌招些，怜心问的，水杳舟移。
<br>
<br>解语花
<br>
<br>轻雷殷殷，小枕惊回，帘影摇庭户。嫩凉遥度。江云堕、结作西窗暗雨。闲阶静伫。叹疏袂、愁宽一缕。凭画栏，润叶鸣条，总是安秋处。
<br>
<br>因唤扁舟晚渡。渐闻歌招得，采菱俦侣。临平归路。花无数、应认订洲倦旅。飞红怨暮。长趁得、断鸿南浦。闲枕衾，谁更无聊，应最怜纨素。
<br>
<br>绕佛阁
<br>
<br>渚云弄湿，烟缕际晚，江国遥碧。鸿过无迹。怕闻野寺孤钟动凄恻。小桥路窄。疏袖暗拂衰草，愁听蛩语还寂。可堪过了，龟纱负瑶席。
<br>
<br>荏苒露华白。一夜秋窗惊晓色。柳影孤危，残蝉空抱叶。想摇落关情，归梦频折。物华消歇。尽倒断寒塘，幽香先灭。怨红供、拒霜啼颊。
<br>
<br>
<br>
<br>
<br>
<br>
<br>
<br>
<br> 
<br>
<br>【徐某】
<br>
<br>真珠帘
<br>
<br>落红几阵清明雨。忆花期、半被睛慳寒阻。新柳著春浓，早翠池波妒。粉雨香去消息远，温旧日、秋千庭宇。凝伫。正春醒帘外，一声莺语。
<br>
<br>尘锁宝筝弦柱。自眉峰惹恨。六么慵舞。深院不成妆，有泪弹谁与。记得踏青归去後，细共说、花阴深处。心愫。怕当时飞燕，知人分付。
<br>
<br>
<br>
<br>
<br>
<br>
<br>
<br>
<br>【施翠岩】
<br>
<br>桂枝香
<br>
<br>西凤满目。渐院落悄清，愁近银烛。多少虫书堕翠，又随波觳。姮娥半露扶疏影，向虚檐、似知幽独。浦鸿声断，枝乌漏永，芳梦难续。
<br>
<br>记旧日、离亭细嘱。早归趁香边，频泛酝酝。谁遣而今，对景黛娥双蹙。玉鞭但共秋光远，漫空怜、如许金粟。露零襟冷，萧萧更兼，数竿修竹。
<br>
<br>沁园春（夜登白鹭亭）
<br>
<br>披紫菟裘，上白鹭亭，看吹洞箫。望长庚鲸过，江横素练，回仙鹤度，月在青霄。依约淮山，清准冷风露，如到瀛洲听海涛。浮图近，更玉铃金铎，初奏琅璈。
<br>
<br>人间梦境寥寥。部故国繁华能几朝。有千年枯井，龙沈凤怨，数邱黄壤，兔走猿嗥。莫问荣华，不如归去，短棹孤篷乘夜潮。翠岩下，耕白云二顷，胜种仙苗。
<br>
<br>
<br>
<br>
<br>
<br>
<br>
<br>
<br> 
<br>
<br>【续雪谷】
<br>
<br>念奴娇
<br>
<br>砌红慵扫，问东风、应念西园寥落。帘卷垂杨莺啭巧，才见还因飞却。捻指光阴，关心节序，总在秋千索。翻翻双蝶，傍人争趁行乐。
<br>
<br>曾记步月归来，秦争弹偏，共倚阑干角。别後池亭谁斗草，多少芳游担阁。世事升沈，人生聚散，俯仰空如昨。余香犹在，绣帏清晓寒薄。
<br>
<br>南歌子
<br>
<br>眼媚双波溜，腰柔一搦纤。问伊何事放珠帘。笑道篆香销尽、要重添。
<br>
<br>数日宽金钏、梳云拂翠奁。梅妆依旧落虚檐。题起一春心事、两眉尖。
<br>
<br>长相思
<br>
<br>心悠悠。恨悠悠。谁剪青山两点愁。笙寒燕子楼。
<br>
<br>晓星稀。暮云飞。纤就回文不下机。花飞人未归。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【荣樵仲】
<br>
<br>水调歌头
<br>
<br>既难求富贵，何处没溪山。不成天也、不容我去乐清闲。短褐宽裁疏葛，柱杖横拖瘦玉，著个竹皮冠。弄影碧霞里，长啸翠微间。
<br>
<br>醉时歌，狂时舞，困时眠。翛然自得，了无一点俗相干。拟把清风明月，剪作长篇短阕，留与世人看。待倩月边女，归去借青鸾。
<br>
<br>
<br>
<br>
<br>
<br>
<br>
<br>
<br>
<br>【陆象泽】
<br>
<br>贺新凉（送灵山冯可久通守浔阳）
<br>
<br>笛唤春风起。向湖边、腊前折柳，问君何意。孤负梅花立晴昼，一舸凄凉雪底，但小阁、琴棋而已。佳客清明留不住，为匡庐、只在家窗里。湓浦去，两程耳。
<br>
<br>草堂旧日谈经地。更从容、南山北水，庚楼重倚。万卷心胸几千古，仰首骎骎紫气。正江上、风寒如此。且趁霜天鲈鱼好，把貂裘、换酒长安市。明夜去，月千里。
<br>
<br>
<br>
<br>
<br>
<br>
<br>
<br>
<br>
<br>【鞠华翁】
<br>
<br>桂枝香（过溧水感羊角哀左伯桃遗事）
<br>
<br>丁丁起处。在纵牧九京，经烧残树。时见鸟鸢饥噪，鸺鹠妖呼。数间老屋团荒堵。算何人、瓣香来注。淡烟斜照，闲花野棠，杳杳年度。
<br>
<br>世事几、番云覆雨，独此道嫌人，抛弃尘土。眼里长青，谁也解如山否。三三五五骑牛伴，望前村、吹笛归去。柳青梨白，春浓月淡，蹋歌椎鼓。
<br>
<br>绮寮怨（月下残棋）
<br>
<br>又见花阴如水，两心犹未平。正坐久、主客成三，空无语、影落楸枰。千年人间事业，垂成处、一著容易倾。便解围、小住何妨，机锋在，瞬息天又明。
<br>
<br>甚似汉吴对营。纷纷不了，孤光照彻连城。又似残星，向零落，有余情。姮娥笑人迟暮，念才力，底须争。从亏又成。何人正听隔壁声。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【曾□颜】
<br>
<br>贺新郎（贺耐轩周府尹·己卯）
<br>
<br>富贵人间有。就如今、秤量阴德，还公最厚。一郡鹘仑全似旧，春满霜畴稻亩。近帐外、干将夜吼。直指禾川弄霆雷，纵山阴、鹿健那能走。都算计，怎担负。
<br>
<br>单车曲曲穿岩窦。向迷途、分明一呼，散渠回首。夹路香花迎拜了，见说家家举酒。道公是、再生父母。活一口还添一岁，这一回、活几千千口。只此事，是公寿。
<br>
<br>好事近（以梅为寿）
<br>
<br>昨夜探寒梅，先报消息。天遣花神妆点，衬贤侯清白。试将玉蕊比修龄，算枝头千百。更有不凡风味，付调羹仙客。
<br>
<br>
<br>
<br>
<br>
<br>
<br>
<br>
<br>
<br>
<br>【颜奎】
<br>
<br>醉太平（寿须溪）
<br>
<br>茶边水经。琴边鹤经。小窗甲子初睛。报梅花小春。
<br>
<br>小冠晋人。小车洛人。醉扶儿子门生。指黄河解清。
<br>
<br>清平乐（留静得）
<br>
<br>留君少住。且待晴时去。夜深水鹤云间语。明日棠梨花雨。尊前不尽余情。都上鸣弦细声。二十四番风後，绿阴芳草长亭。
<br>
<br>归平遥
<br>
<br>春□□拂拂。檐花双燕入。少年湖上风日。问天何处觅。湖山画屏晴碧。梦华知夙昔。东风忘了前迹。上青无半壁。
<br>
<br>浣溪沙
<br>
<br>梦泊游丝画影移。水沈香宛紫烟微。玉笙才过画楼西。天上人间花事苦，镜中翠压四山低。又成春据莺啼。
<br>
<br>菩萨蛮
<br>
<br>燕姬越女初相见。鬓云翻覆风转。日日转如云。朝朝白发新。
<br>
<br>江南古佳丽。只绾年时髻，信手绾将成。从来懒学人。
<br>
<br>忆秦娥
<br>
<br>水云幽。怕黄霜竹生新愁生新愁。生新愁如今何处，倚月明楼。
<br>
<br>龙吟杳杳天悠悠。腾蛟起舞鸣空篌。鸣箜篌。听吹短气，江上无秋。
<br>
<br>大酺（和须溪春寒）
<br>
<br>唱古荼コ，新荷叶，谁向重帘深处。东风三十六，向园林都过，余寒犹妒。公子狐裘，佳人翠袖，怎见此时情否。天上知音杳，怪参差律吕，世间多误。记画扇题诗，单衣试酒，梦归泥絮。
<br>
<br>嗟春如逆旅。送无路、远涉前无渡。回首住、凌波亭馆，待月楼台，满身花气凝香雾。度入南薰去。留燕伴、不教迟暮。但一点、芳心苦。生怕摇落，分付荷房收贮。晚妆又随过雨。
<br>
<br>摸鱼儿（尘梅）
<br>
<br>对琴台、不堪尘涴，春风微露纤指。峥嵘鹤膝翘空势，取次著花安蕊。偏有意。把竹外一枝，飞洒轻烟里。月良如洗。
<br>
<br>又底事丹青，何须水墨，虚白阚清泚。
<br>
<br>华堂暮，珍重休弹尘尾。静中留此佳致。桥西几度香浮处，回首都随流水。闲徒倚。叹汨没黄埃，变幻皆如此。蜚廉莫起。待别有神人，风斤一运，和影上窗纸。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【尹济翁】
<br>
<br>木兰花慢（寄朱子西）
<br>
<br>渺渺怀芳意，苦对景、可怜生。记燕外莺边，柳深竹嫩，度密穿青。如今淡烟细雨，正午窗半梦酒初醒。乐事怎堪重省，起来一饷愁萦。
<br>
<br>悠然又把酒壶倾。摆不动离情。想闲却春游，绿阴深院，芳草长亭。乾愁有谁解得，傍晚来，风起碎池萍。坐待晴云四卷，依然月上疏棂。
<br>
<br>玉蝴蝶（和刘清安）
<br>
<br>几许暮春清思，未知芍药，先拟荼蘼。老却东风，春去不与人期。似情多、何曾荀倩，便梦断、不为崔徽。且衔杯。暖风袭袭，淡日晖晖。
<br>
<br>怎知，怀芳心在，树花露泣，叶竹烟啼。满目清红，新悉成阵恨成围。画帘空、龙媒独倚，午阴静、燕子双飞。任春归。寻人柳下，梦句堂西。
<br>
<br>声声慢（禁酿）
<br>
<br>雕鞍芳径，翠管长亭，春酲不负妍华。几丈闲愁，寄风吹落天涯。深深小帘朱户，是何人、重整香车。愁未醒，记竹西歌吹，柳下人家。眉锁何曾舒展，看行人都是，醉眼横斜。寄语高阳，从今休唤流霞。残春又能几许，但相从、评水观茶。清梦远，怕东风、犹在杏花。
<br>
<br>风入松（癸已寿须溪）
<br>
<br>曾闻几度说京华。愁压帽檐斜。朝衣熨贴天香在，如今但、弹指兰阇。不是柴桑心远，等闲过了元嘉。
<br>
<br>长生休说枣如瓜。壶日自无涯。河倾南纪明奎璧，长教见、寿珪成霞。但得重携溪上，年年人共梅花。
<br>
<br>一萼红（和玉霄感旧）
<br>
<br>玉搔头。是何人敲折，应为节秦讴。棐几朱弦，剪灯雪藕，几回数尽更筹。草草又、一番春梦，梦觉了、风雨楚江秋。却恨闲身，不如鸿雁，飞过妆楼。
<br>
<br>又是山枯水瘦，叹回肠难贮，万斛新愁。懒复能歌，那堪对酒，物华冉冉都休。江上柳、千丝万缕、恼乱人、更忍凝眸。犹怕月来弄影，莫上帘钩。
<br>
<br>
<br>
<br>
<br>
<br>
<br>
<br>
<br> 
<br>
<br>【郑楷】
<br>
<br>诉衷情
<br>
<br>酒旗摇曳柳花天。莺语软於棉。碎绿未盈芳沼，倒影蘸秋千。
<br>
<br>奁玉燕，套金蝉。负华年。试问归期，是酴醿后，是牡丹前。
<br>
<br>
<br>
<br>
<br>
<br>
<br>
<br>
<br>
<br>
<br>【赵淇】
<br>
<br>谒金门
<br>
<br>吟望直。春在阑干咫尺。山插玉壶花倒立。雪明天混碧。晓露丝琼滴。虚揭一帘云湿。犹有残梅黄半壁。香随流水急。
<br>
<br>
<br>
<br>
<br>
<br>
<br>
<br>
<br>
<br>
<br>【张磐】
<br>
<br>绮罗香（渔浦有感）
<br>
<br>浦月窥檐，松泉漱枕，屏里吴山何处。暗粉疏红，依旧为谁匀注。都负了、燕约莺期，更闲却、柳烟花雨。纵十分、春到邮亭，赋怀应是断肠句。
<br>
<br>青青原上荠麦，还被东风无赖，翻成离绪。望极天西，惟有陇云江树。斜照带、一缕新愁，尽分付、暮潮归去。步闲阶、待卜心期，落花空细数。
<br>
<br>浣溪沙
<br>
<br>习习轻风破海棠。秋千移影上回廊。画长蝴蝶为谁忙。度柳早莺分暖绿，过花小燕带春香。满庭芳草又斜阳。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【张林】
<br>
<br>唐多令
<br>
<br>金勒鞚花骢。故山云雾中。翠苹洲、先有西风。可惜嫩凉时枕簟，都付与、旧山翁。
<br>
<br>双翠合眉峰。泪华分脸红。向尊前、何太匆匆。才是别离情便苦，都莫问、淡和浓。
<br>
<br>柳梢青（灯花）
<br>
<br>白玉枝头，忽看蓓蕾，金粟珠垂。半颗安榴，一枝农杏，五色蔷薇。
<br>
<br>何须羯鼓声催。银釭里、春工四时。却笑灯蛾，学他蝴蝶，照影频飞。
<br>
<br>
<br>
<br>
<br>
<br>
<br>
<br>
<br>
<br>
<br>【曹良史】
<br>
<br>江城子
<br>
<br>夜香烧了夜寒生。掩银屏。理银筝。一曲春风，都是断肠声。杜宇欲啼杨柳外，愁似海，思如云。
<br>
<br>背灯暗卸乳鹅裙。酒初酲。梦初醒。兰炷香篝，谁为暖罗衾。二十四帘人悄悄，花影碎，月痕深。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵与仁】
<br>
<br>柳梢青（落桂）
<br>
<br>露冷仙梯。霓裳散舞，记曲人归。月度层霄，雨连深夜，谁管花飞。
<br>
<br>金铺满地苔衣。似一片、斜阳未移。生怕清香，又随凉信，吹过东篱。
<br>
<br>琴调相思引
<br>
<br>冰箔纱帘小院清。晴尘不动地花平。昨宵风雨，凉到木樨屏。
<br>
<br>香月照妆秋粉薄，水云飞佩藕丝轻。好天良夜，闲理玉靴笙。
<br>
<br>西江月
<br>
<br>夜半河痕依约，雨余天气冥濛。起行微月偏池东。水影浮花、花影动帘栊。
<br>
<br>量减难追醉白，恨长莫尽题红。雁声能到画楼中。也要玉人、知道有秋风。
<br>
<br>清平乐
<br>
<br>柳丝摇露。不绾兰舟住。人宿溪桥知那处。一夜风声千树。晓楼望断天涯。过鸿影落寒沙。可惜些儿秋意，等闲过了黄花。
<br>
<br>好事近
<br>
<br>春色醉荼縻，昼永篆烟初绝。临水杨花千树，尽一时飞雪。穿帘度竹弄轻盈，东风老犹劣。睡起凭阑无绪，听几声啼鴂。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【陈逢辰】
<br>
<br>乌夜啼
<br>
<br>月痕未到朱扉。送郎时。暗里一汪儿泪、没人知。
<br>
<br>揾不住。收不聚。被风吹。吹作一天愁雨、损花枝。
<br>
<br>西江月
<br>
<br>杨柳雪融滞雨，酴醿玉软欺风。飞英簌簌扣雕栊。残蝶归来粉重。
<br>
<br>罨画扇题尘掩，绣花沙带寒笼。送春先自费啼红。更结疏云秋梦。
<br>
<br>
<br>
<br>
<br>
<br>
<br>
<br>
<br>
<br>
<br>【史介翁】
<br>
<br>菩萨蛮
<br>
<br>柳丝轻飏黄金楼。织成一片纱窗雨。斗合做春愁。因慵熏玉篝。
<br>
<br>暮寒罗袖薄。社雨催花落。先自为诗忙。蔷薇一阵香。
<br>
<br>
<br>
<br>
<br>
<br>
<br>
<br>
<br>
<br>【何光大】
<br>
<br>谒金门
<br>
<br>天似水。池上藕花风起。隔岸垂杨青到地。乱萤飞又止。露湿玉阑闲倚。人静自生凉意。泛碧沈朱供晚醉。月斜才去睡。
<br>
<br>
<br>
<br>
<br>
<br>
<br>
<br>
<br>【应法孙】
<br>
<br>霓裳中序第一
<br>
<br>愁云翠万叠。露柳残蝉空抱叶。帘卷流苏宝结。乍庭户嫩凉，阑干微月。玉纤胜雪。委素纨、尘锁香箧。思前事、莺期燕约，寂寞向谁说。
<br>
<br>悲切。漏签声咽。渐寒灺、兰缸未灭。良宵长是闲别。恨酒凝红绡，纷涴瑶玦。镜盟鸾影缺。吹笛西风数阕。无言久，和衣成梦，睡损缕金喋。
<br>
<br>贺新郎
<br>
<br>宿雾楼台湿。晓清初、花明柳润，燕飞莺集。旧约重来歌舞地，留得艳香娇色。又梦草、东风吹碧。午因腾腾春欲醉，对文楸、玉子无心拾。看蝶舞，傍花立。
<br>
<br>酒痕未醒愁先入。记年时，翠楼寒浅，宝笙慵吸。想驻马河桥分别，恨轻竹风颿烟笠。早尘暗、华堂帘隙。倚尽黄昏人独自，望江南回雁归云急。凭付与，锦笺墨。
<br>
<br>
<br>
<br>
<br>
<br>
<br>
<br>
<br>
<br>【王亿之】
<br>
<br>高阳台
<br>
<br>双桨敲冰，低篷护冷，扁舟晓渡西冷。回首吴山，微茫遥带重城。堤边几树垂杨柳，早嫩黄、摇动春情。问孤鸿，何处飞来，共唤飘零。
<br>
<br>轻帆初落沙洲暝，渐潮痕雨渍，面色风皴。旅思羁愁，偏能老大行人。姮娥不管征途苦，甚夜深、尽照孤衾。想玉楼，犹凭阑干，为我销凝。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【王茂孙】
<br>
<br>高阳台（春梦）
<br>
<br>迟日烘晴，轻烟缕昼，琐窗雕户慵开。人独春闲，金猊暖透兰煤。山屏缓倚珊瑚畔，任翠阴、移过瑶阶。悄无声，彩翅翩翩，何处飞来。
<br>
<br>片时千里江南路，被东风误引，还近阳台。腻雨娇云，多情恰喜徘徊。无端枝上啼鸠唤，便等闲、孤枕惊回。恶情怀，一院杨花、一径苍苔。
<br>
<br>点绛唇（莲房）
<br>
<br>折断烟痕，翠蓬初离鸳浦。玉纤相妒。翻被寻专房误。乍说青衣，犹著轻罗护。多情处。芳心一缕。都为相思苦。
<br>
<br>
<br>
<br>
<br>
<br>
<br>
<br>
<br>
<br>【朱□孙】
<br>
<br>真珠帘
<br>
<br>春云做冷春知未。春愁在、碎雨敲花声里。海燕已寻踪，到画溪沙际。院落秋千杨柳外。待天气、十分晴霁。春市。又青。又青帘巷陌，红芳歌吹。
<br>
<br>须信处处东风，又何妨对此，笼香觅醉。曲尽索余情，奈夜航催离。梦满冰衾身似寄。算几度、吴乡烟水。无寐。试明朝说与，西园桃李。
<br>
<br>
<br>
<br>
<br>
<br>
<br>
<br>
<br> 
<br>
<br>【郑斗焕】
<br>
<br>新荷叶
<br>
<br>乳鸭池塘，晴波漾绿鳞鳞。宿藕根香，夏来生意还新。蚨钱小、钿花贴翠，相间萍星。一番雨过，一番暗展圆青。鱼戏龟游，看来犹未胜情。因忆年时，垂钓曾约轻盈。玉人何处，关情是、半卷芳心。帘风一棹，鸳鸯催起歌声。
<br>
<br>
<br>
<br>
<br>
<br>
<br>
<br>
<br> 
<br>
<br>【周容】
<br>
<br>小重山
<br>
<br>谢了梅花恨不禁。小楼羞独倚，暮云平。夕阳微放柳梢明。东风冷，眉岫翠寒生。
<br>
<br>无限远山青。重重遮不断，旧离情。伤春还上去年心，怎禁得，时节又烧灯。
<br>
<br>
<br>
<br>
<br>
<br>
<br>
<br>
<br>
<br>【张涅】
<br>
<br>祝英台近
<br>
<br>一番风，连夜雨。收拾做春暮。艳冷香销，莺燕惨无语。晓来绿水桥边，青门陌上，不忍见、落红无数。
<br>
<br>怎分付。独倚红药栏边，伤春甚情绪。若取留春，欲去去何处。也知春亦多情，依依欲住。子规道、不如归去。
<br>
<br>祝英台近（花港观鱼）
<br>
<br>六桥春浪暖，涨桃雨、鳜初肥。正短棹轻蓑，牵筒荇带，萦莼丝。依稀。岸红溯远，漾仙舟、误入武陵溪。何处金刀脍玉，画船傍柳频催。
<br>
<br>芳堤。渐满斜晖。舟叶乱、浪花飞。听暮榔声合，鸥沈暗渚，鹭起烟矶。忘机。夜深浪静，任烟寒、自载月明归。三十六鳞过却，素笺不寄相思。
<br>
<br>徵招（九日登高）
<br>
<br>江蓠摇落江枫冷，霜空雁程初到。万景正悲凉，奈曲终人杳。登临嗟老矣，问今古、清愁多少。一梦东园，十年心事，恍然惊觉。
<br>
<br>肠断，紫霞深，知音远、寂寂琴凄调。短发已无多，怕西风吹帽。黄花空自好。问谁识、对花怀抱。楚山远，九辩难招，更晚烟残照。
<br>
<br>酹江月（中秋对月）
<br>
<br>奁霏净洗，唤素娥睡起，平分秋色。雁背风高孀兔冷，露脚侵衣香湿。银浦流云，珠房迎晓，鬓影霜争白。玉尊良夜，与谁同醉瑶席。
<br>
<br>忍记倚桂分题，簪花簪酒，处处成陈迹。十二楼空环佩杳，惟有孤云知得。如此江山，依然风月，月底人非昔。知音何许，泪痕空沁愁碧。
<br>
<br>
<br>
<br>
<br>
<br>
<br>
<br>
<br>
<br>
<br>【林式之】
<br>
<br>酹江月
<br>
<br>桐皋东去，又依然、烟际云边柔橹。赖有双台知己耳，牢落孤怀欲吐。小倚云根，细商心事，提起千年语。九天飞梦，别来长记幽渚。
<br>
<br>试说北海归文，西山何事，犹不甘臣武。广大尧天箕颍小，绵上可能如许。兴世真痴，先生长啸，尘海谁堪与。啸声吹送，刺天鸾鹤冲举。
<br>
<br>
<br>
<br>
<br>
<br>
<br>
<br>
<br>
<br>【吴龙翰】
<br>
<br>喜迁莺
<br>
<br>微雨後，落花天。娇态病恹恹。怕人猜著是相思，成日不开帘。
<br>
<br>宝钗横，蝉鬓乱。院宇待人归尽。缓移莲步玉阑前。纤手招花钿。
<br>
<br>
<br>
<br>
<br>
<br>
<br>
<br>
<br>
<br>【朱嗣发】
<br>
<br>摸鱼儿
<br>
<br>对西风、鬓摇烟碧，参差前事流水。紫丝罗带鸳鸯结。的的镜盟钗誓。浑不记、漫手织回文，几度欲心碎。安花著蒂。奈雨覆云翻，情宽分窄，石上玉簪脆。
<br>
<br>朱楼外。愁压空云欲坠。月痕犹照无寐。阴晴也只随天意。
<br>
<br>枉子玉消香碎。君且醉。君不见、长门青草春风泪。一时左计。悔不早荆钗，暮天修竹，头白倚寒翠。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【陈达叟】
<br>
<br>更漏子
<br>
<br>妾倚门，君上马。残月晓星犹挂。眉黛敛，泪珠凝。别离多少情。
<br>
<br>翠翘横，云鬓乱。复入绮衾犹暖。人独自，枕成双。争教不断肠。
<br>
<br>菩萨蛮
<br>
<br>举头忽见衡阳雁。千声万字情何限。叵而薄情夫。一行书也无。
<br>
<br>泣归香阁恨。和泪掩红粉。待雁却回时。也无书寄伊。
<br>
<br>
<br>
<br>
<br>
<br>
<br>
<br>
<br>
<br>
<br>【文天祥】
<br>
<br>齐天乐（庆湖北漕知鄂州李楼峰）
<br>
<br>南楼月转银河曙，玉箫又吹梅早。鹦鹉沙晴，葡萄水暖，一缕燕香清袅。瑶池春透。想桃露霏霞，菊波沁晓。袍锦风流，御仙花带瑞虹绕。
<br>
<br>玉关人下未老。唤矶头黄鹤，岸巾谈笑。剑拂准清，槊横楚黛，雨洗一川烟草。印黄似斗。看半砚蔷薇，满鞍杨柳。沙路归来，金貂蝉翼小。
<br>
<br>齐天乐（甲戌湘宪种德堂灯屏）
<br>
<br>夜来早得东风信，潇湘一川新绿，柳色含晴，梅心沁暖，春浅千花如束。银蝉乍浴。正沙雁将还，海鳌初矗。云拥旌旗，笑声人在画阑曲。
<br>
<br>星虹瑶树缥缈，佩环鸣碧落，瑞笼华屋。露耿铜虬，冰翻铁马，帘幕光摇金粟。迟迟倚竹。更为把瑶尊，满斟醽醁。回首宫莲，夜深归院烛。
<br>
<br>酹江月（南康军和苏韵）
<br>
<br>庐山依旧，凄凉处、无限江南风物。空翠睛岚浮汗漫，还障天东半壁。雁过孤峰，猿归危嶂，风急波翻雪。乾坤未老，地灵尚有人杰。
<br>
<br>堪嗟漂泊孤舟，河倾斗落，客梦催明发。南浦闲云过草树，回首旌旗明灭。三十年来，十年一过，空有星星发。夜深悉听，胡笳吹彻寒月。
<br>
<br>酹江月（驿中言别友人）
<br>
<br>水天空阔，恨东风不借、世间英物。蜀鸟吴花残照里，忍见荒城颓壁。铜雀春情，金人秋泪，此恨凭谁雪。堂堂剑气，斗牛空认奇杰。
<br>
<br>那信江海余生，南行万里，属扁舟齐发。正为鸥盟留醉眼，细看涛生云灭。睨柱吞嬴，回旗走懿，千古冲冠发。伴人无寐。秦准应是孤月。
<br>
<br>酹江月（和）
<br>
<br>乾坤能大，算蛟龙、元不是池中物。风雨牢愁无著睡，那更寒虫四壁。横槊题诗，登楼作赋，万事空中雪。江流如此，方来还有英杰。
<br>
<br>堪笑一叶漂零，重来淮水，正凉风新发。镜里朱颜都变尽，只有丹心难灭。去去龙沙，江山回首，一线青如发。故人应念，杜鹃枝上残月。
<br>
<br>满江红（和王夫人满江红韵，以庶几後山妾薄命之意）
<br>
<br>燕子楼中，又捱过、几番秋色。相思处、青年如梦，乘鸾仙阙。肌玉暗消衣带缓，泪珠斜透花钿侧。最无端、蕉影上窗纱，青灯歇。
<br>
<br>曲池合，高台灭。人间事，何堪说。向南阳阡上，满襟有血。世态便如翻覆雨，妾身元是分明月。笑乐昌、一段好风流，菱花缺。
<br>
<br>满江红（代王夫人作）
<br>
<br>试问琵琶，胡沙外、怎生风色。最苦是、姚黄一朵，移根仙阙。王母欢阑琼宴罢，仙人泪满金盘侧。听行宫、半夜雨淋铃，声声歇。
<br>
<br>彩云散，香尘灭。铜驼恨，那堪说。想男儿慷慨，嚼穿龈血。回首昭阳离落日，伤心铜雀迎秋月。算妾身、不愿似天家，金瓯缺。
<br>
<br>沁园（至元间留燕山作）
<br>
<br>为子死孝，为臣死忠，死又何妨。自光岳气分，士无全节，君臣义缺，谁负刚肠。骂贼睢阳，爱君许远，留得声名万古香。後来者，无二公之操，百炼之钢。
<br>
<br>人生翕炊云亡。好烈烈轰轰做一场。使当时卖国，甘心降虏，受人唾骂，安得留芳。古庙幽沈，仪容俨雅，枯木寒鸦几夕阳。邮亭下，有奸雄过此，仔细思量。
<br>
<br>
<br>
<br>
<br>
<br>
<br>
<br>
<br>
<br>【邓剡】
<br>
<br>念奴娇（驿中言别）
<br>
<br>水天空阔，恨东风不惜、世间英物。蜀鸟吴花残照里，忍见荒城颓壁。铜雀春情，金人秋泪，此恨凭谁雪。堂堂剑气，斗牛空认奇杰。
<br>
<br>那信江海余生，南行万里，不放扁舟发。正为鸥盟留醉眼，细看涛生云灭。睨柱吞嬴，回旗起懿，千古冲冠发。伴人无寐，秦准应是孤月。
<br>
<br>满江红
<br>
<br>王母仙桃，亲曾醉、九重春色。谁信道、鹿衔花去，浪翻鳌阙。眉锁娇娥山宛转，髻梳堕马云欹侧。恨风沙、吹透汉宫衣，余香歇。
<br>
<br>霓裳散，庭花灭。昭阳燕，应难说。想春深铜雀，梦残啼血。空有琵琶传出塞，更无环佩鸣归月。又争知、有客夜悲歌，壶敲缺。
<br>
<br>浪淘沙
<br>
<br>疏雨洗天晴。枕簟凉生。井梧一叶做秋声。谁念客身轻似叶，千里飘零。
<br>
<br>梦断古台城。月淡潮平。便携酒访新亭。不见当时王谢宅，烟草青青。
<br>
<br>唐多令
<br>
<br>雨过水明霞。潮回岸带沙。叶声寒、飞透窗纱。堪恨西风吹世换，更吹我、落天涯。
<br>
<br>寂寞古豪华。乌衣日又斜。说兴亡、燕入谁家。惟有南来无数雁，和明月、宿芦花。
<br>
<br>烛影摇红（雪楼得次子，行台时治金陵）
<br>
<br>郢雪歌高，天教鹤子参鸣和。薰风旌节瑞华□，光动垂弧左。早是烟楼撞破。更明珠、重添一颗。镜容中夜，摩顶欣然，石麟天堕。
<br>
<br>未羡眉山，两峰儿子中峰我。推贤世世珥金貂，何况阴功大。欲写弄獐书贺。愧无功、难消玉果。摩挲老眼，曾识英雄，试啼则个。
<br>
<br>霜天晓角（寿文文溪，时守清江）
<br>
<br>蛮烟塞雪。天老梅花骨。还著锦衣游戏，清江上、管风月。木兰归海北。竹梧侵户碧。三十六峰苍玉，驾白鹿、友仙客。
<br>
<br>木兰花慢（寿周耐轩府尹）
<br>
<br>步凉飔绿野，□钟鼓、□园林。有骑竹更生，扶藜未老，歌舞棠阴。金鞭半横玉带，爆神人、风度五云深。大耐自应鹤骨，活人总是天心。
<br>
<br>寿蒲香晚尚堪斟。梧竹对潇森。早问道燕城，衣裁绣衮，台筑黄金。天瓢正消几滴，化中原、焦土作甘霖。却伴赤松未晚，碧桃花下横琴。
<br>
<br>摸鱼儿（寿周耐轩府尹，是岁起义仓）
<br>
<br>问庐陵、米作何价。棠阴又绿今夏。活人手段依然在，独乐园中司马。初度也。算几处篝香，手额你多谢。风亭月榭。尽隐橘观棋，折荷筒酒，花竹秀而野。
<br>
<br>阶庭树，满目鱼鱼雅雅。千金难买清暇。纷纷征榷尘如梦，谁有似公闲者。天怎舍。趁绿鬓朱颜，须入凌烟画。海天不夜。管岁岁安期，采蒲为寿，高宴碧桃下。
<br>
<br>促拍丑奴儿（寿孟万户）
<br>
<br>睡起怯春寒。海棠花、开未开间。莫言春色三分二，朱颜绿鬓，栽花种竹，谁似群闲。
<br>
<br>侯印旧家毡。早天边、飞诏催还。从今几岁岁称觞处，人如玉雪，花如锦绣，福寿如山。
<br>
<br>八声甘州（寿胡存齐）
<br>
<br>笑钗符、恰正带宜男。还将寿花簪。早风薰竹醉，松凉鹤健，午坐存庵。三十六峰玉立，隔尘听玄谈。何似人难老，三十才三。
<br>
<br>闻得天边好语，第一流人物，偏重江南。满玻璃春绿，十载受棠甘。青青鬓、尽堪图画，趁紫岩、年纪作枢参。却归宴、瑶池未晚，荷日红酣。
<br>
<br>好事近（寿刘须溪）
<br>
<br>桃脸破初寒，笑问刘郎前度。为说正元朝上，缥缈年桥午。百年方半日来多，且醉且吟去。须信剑南万首，胜侯封千户。
<br>
<br>摸鱼儿（杨教之齐安任）
<br>
<br>笑平生、布帆无恙，堂堂稳送君去。江声悲壮崖殷血，曾是英雄行处。今亦古。甚一点东风，天不周郎怀。城幡夜坚。几铜爵春残，战沙秋冷，华发遽如许。
<br>
<br>东坡老，千载风流赋。余音不绝如缕。临皋一笑三生梦，还认岷峨乡语。挥玉尘，尽不碍灯前，痛饮檐花雨。雪堂在否。管驾鹤归来，为君细赏，蝴蝶上阶句。|<'官闲无一事，蝴蝶飞上阶。'黄州朱教授载诗也，坡公深赏之。>|
<br>
<br>疏影（笋薄之平江）
<br>
<br>瑶尊蘸翠。短长亭送别，风恋晴袂。腊树迎春，一路清寒，能消几日羁思。霜华不惜阳关柳，悄莫系、行人嘶骑。对梅花、一笑分携，胜约别来相寄。人物仙蓬妙韵，瑞鸾敛迅翼，聊憩香枳。见说使君，好语先传，付与芙蓉清致。客来欲问荆州事，但细语、岳阳楼记。梦故人，剪烛西窗，已隔洞庭烟水。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【刘鉴】
<br>
<br>贺新郎（贺癯翁倅生曾孙）
<br>
<br>曾作莺迁贺。道玉皇、久敕薇垣，分君星颗。只待好年好时日，约束东风吹堕。到今日、看来真个。恰好丁年翁七十，五云间、太乙吹藜火。青一点，杉溪左。
<br>
<br>太翁阴骘天来大。後隆山、层一层高，层层突过。簪绂蝉聊孙又子，眼里人家谁那。算只有、臞翁恁么。孙陆机云翁卫武，便履声、毡复尚书坐。拚几许，犀钱果。
<br>
<br>满江红（上元呈徐静观）
<br>
<br>褭褭春幡，恰十日、又逢元夕。人正在、景清堂上，金樽娱客。蜡炬红摇花外竹，宝香清透边石。听儿童、父老说青原，东风国。平易政，人皆悦。真实念，天知得。想旌旗一路，又添春色。满眼变成金色界，举头身近琼楼月。问明年、何处著鳌山，蓬莱北。
<br>
<br>
<br>
<br>
<br>
<br>
<br>
<br>
<br>
<br>
<br>【□瞿翁】
<br>
<br>满江红（孟史君祷而得雨）
<br>
<br>祷雨文昌，只全靠、心香一瓣。才信宿，沛然膏泽，来从方寸。早稻含风香旖旎，晚秧饱水青。问螺江、恰见线来流，今平岸。
<br>
<br>君作事，看天面。天有眼，从君愿。信瑞莲芝草，几曾虚献。此雨千金无买处，丰年饱吃君侯饭。管酿成、春酒上公堂，人人献。
<br>
<br>
<br>
<br>
<br>
<br>
<br>
<br>
<br>
<br>【王洧】
<br>
<br>唐多令
<br>
<br>（庆曹松庐待郎，与秋壑只争二日，曹新除两浙漕。八月初十）
<br>
<br>雁荡接台山。秋来最好看。寿星明、高现云端。八月初弦三日里，□二老、福人间。玉节近天颜。东西两路安。祝苍松、节劲根蟠。相汉元勋萧第一，留次位、著曹参。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【彭元逊】
<br>
<br>汉宫春（元夕）
<br>
<br>十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒、浅醉同衾。便是闻灯见月，看花对酒惊心。
<br>
<br>携手满身花影，香雾霏霏，露湿罗襟。笙歌行人归去，回首沈沈。人间此夜，误春光、一刻千金。明日问、红巾青鸟，苍苔自拾遗簪。
<br>
<br>平韵满江红（牡丹）
<br>
<br>翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。
<br>
<br>山雾湿，倚熏笼。垂匌叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。
<br>
<br>解珮环（寻梅不见）
<br>
<br>江空不渡，恨蘼芜杜若，零落无数。还道荒寒，婉娩流年，望望美人迟暮。风烟雨雪阴睛晚，更何须，春风千树。尽城、落木萧萧，日夜江声流去。
<br>
<br>日晏山深闻笛，恐他年流落，与子同赋。事阔心违，交淡媒劳，蔓草沾衣多露。汀洲窈窕余醒寐，遗珮浮沈沣浦。有白鸥淡月，微波寄语，逍遥容与。
<br>
<br>徵招（和焕甫秋声。君有远游之兴，为首行路难以感之）
<br>
<br>人间无欠秋风处，偏到霜痕月杪。风雨船篷，日夜风波未了。忽潮生海立，又天阔、江清欲晓。孤迥幽深，激扬悲壮，浮沈浩渺。
<br>
<br>行路古来难，貂裘敝、匹马关山人老。锦字未成，寒到君边书到否。倚门回首，儿女灯前娭笑。早斟酌、万里封侯，镜迟霜照。
<br>
<br>子夜歌（和尚友）
<br>
<br>视春衫、箧中半在，浥浥酒痕花露。恨桃李、如风过尽，梦里故人成雾。临颍美人，秦川公子，晚共何人语。对人家、花草池台，回首故园咫尺，未成归去。
<br>
<br>昨宵听、危弦急管，酒醒不知何处。飘泊情多，衰迟感易，无限堪怜许。似尊前眼底，红颜消几寒暑。年少风流，未谙春事，追与东风赋。待他年、君老巴山，共君听雨。
<br>
<br>临江仙
<br>
<br>红袖乌丝失酒，金钗银烛销春。柳边桃下复清晨。帽风回马旋，扇雨拂花情。
<br>
<br>白帝空惊旧曲，阳关只梦行人。碧云何处认芳尘。紫荆花作荚，青杏核生仁。
<br>
<br>临江仙
<br>
<br>自结床头尘尾，角巾坐枕孤松。片云承日过山东。起听荷叶雨，行受芷花风。
<br>
<br>无客同羹莼菜，有人为剥莲蓬。东墙年少未从容。何因知我意，吹笛月明中。
<br>
<br>瑞鹧鸪
<br>
<br>背人西去一莺啼。拍手还惊百知飞。浅雨微寒春有思，宿妆残酒欲忺时。
<br>
<br>浪起蒲茸暖，翡翠风来柳絮低。故遣苍头寻杏子，凭肩小语只心知。
<br>
<br>瑞鹧鸪
<br>
<br>东洲游伴寄兰苕。人日晴时不用招。微雨来看杨柳色，故人相遇浴龙桥。
<br>
<br>愁如春水年年长，老共东风日日消。几欲作笺无可寄，双鱼犹自等归潮。
<br>
<br>蝶恋花
<br>
<br>微雨烧香余润气，新绿愔愔，乳燕相依睡。无复卷帘知客意，杨花更欲因风起。
<br>
<br>旧梦苍茫云海际。强作欢娱，不觉当年似。曾笑浮花并浪蕊。如今更惜棠梨子。
<br>
<br>蝶恋花
<br>
<br>日晚游人酥粉涴。四雨亭前，面面看花坐。扇拂游蜂青杏堕。新红一路秋千过。
<br>
<br>帘外清歌帘底和。自理琵琶，不用笙佐。八折香罗余碧唾。露花点笔轻题破。
<br>
<br>如梦令
<br>
<br>今夜故人独宿。小雨梨花当屋。犹有未残枝，轻脆不堪人触。休触。体触。憔悴怕惊郎目。
<br>
<br>菩萨蛮
<br>
<br>玉蛇踯躅流光卷。连珠合沓帘波远。花动见鱼行。红裳弦欲倾。
<br>
<br>人来惊翡翠。小鸭惊还睡。两岸绿阴生。修廊时听莺。
<br>
<br>谒金门
<br>
<br>春一点。透得酥温玉软。唇晕睡花连袖染。嫣红惊绝艳。日暮飞红扑脸。翠被夜寒波飐。梦断锦茵成堕靥。宫廊微月转。
<br>
<br>月下笛
<br>
<br>江上行人，竹间茅屋，下临深窈。春风袅袅，翠鬟窥树犹小。遥迎近倚，归还顾、分付横枝未了。扁舟却去，中流回首，惊散飞鸟。
<br>
<br>重踏新亭屐齿，耿山抱孤城，月来华表。鸡声人语，隔江相半歌笑。壮游历历，同高李、未拟诗成草草。长桥外，有醒人吹笛，并在霜晓。
<br>
<br>六丑（杨花）
<br>
<br>似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。
<br>
<br>瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。愔愔雨、春心如腻。欲待化、丰乐楼前，青门都废。何人念、流落无几。点点抟作，雪绵松润，为君裛泪。
<br>
<br>隔浦莲近
<br>
<br>夜寒晴早人起。见柳知新翠。撼树试花意。两蜂狂救堕蕊。见著羞懒避。春都在，时节到愁地。
<br>
<br>屏间字。香痕半掏，误期一一曾记。朱弦谩锁，不会近番慵脆。强踏秋千似醉里。扶下，眼花踮踮飞坠。
<br>
<br>忆旧游
<br>
<br>记新楼试酒，上客回车，初识能歌。几许怜才意，觉援琴意动，授间情多。青鸾画下缥缈，烟雾隔轻罗。还自有人猜，素巾承汗，微影双蛾。
<br>
<br>西陂千树雪，欲绝世乘风，下照沧波。怪倚憔悴，扁舟月上，草草相过。少年翰墨相误，幽恨愧星河。谁为语伶玄，秋风并冷双燕窠。
<br>
<br>生查子
<br>
<br>痴多故恼人，妆晚翻嫌趣。只为眼波长，嗔笑娇难触。春心不肯深，春睡何曾足。莫待柳花飞，飞去无拘束。
<br>
<br>玉女迎春慢（柳）
<br>
<br>浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。
<br>
<br>看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【方衡】
<br>
<br>齐天乐（寿贾使三月二十八日生）
<br>
<br>伏以皇祚中兴，笃生元哲。维岳受命，允协良辰。同禀天地之清宁，间出山河之气数。仰惟某官，身兼三杰，德盛一夔。西清学士之班，选高天下；东方诸侯之长，功冠域中。拥百万之貔貅，制三边之狼虎。克膺大任，宜受遐龄。某辱在万间，尤深鼓舞。敬裁一曲，莫尽形容。仰祈熏慈，俯加采览。皇天眷佑中兴烈。维岳共生鸿硕。镇抚精神，规恢调度，未数至言长策。中原徯望，总万里山河，尽归经画。更看旋乾转坤，烦一指麾力。
<br>
<br>胡尘顿消海岱，倚天长啸处，兼惠南北。宝镇还朝，圣恩如海，趁得松高华席。星辰步峻，看丹凤飞来，趣登枢极。□寿齐天，愿齐开寿域。
<br>
<br>
<br>
<br>
<br>
<br> 
<br>
<br>【郭居安】
<br>
<br>声声慢（寿贾师宪）
<br>
<br>捷书连昼，甘洒通宵，新来喜沁尧眉。许大担当，人间佛力须弥。年年八月八日，长记他、三月三时。平生事，想只和天语，不遣人知。
<br>
<br>一片闲心鹤外，被乾坤系定，虹玉腰围。阊阖云边，西风万籁吹齐。归舟更归何处，是天教、家在苏堤。千千岁，比周公、多个彩衣。
<br>
<br>木兰花慢（寿贾秋壑母两国胡夫人）
<br>
<br>听都人共语，又还是、岁逢庚。记金帖频催，衮衣将至，绣幰先迎。笙歌六宫齐奏，到而今、犹唱贺升平。千岁人间福本，天公著意看承。
<br>
<br>秋深。帘卷空明。问西子、最宜晴。喜新多暇，玉醪龙炙，菊院花城。明年耳孙头上，更君王、亲点泥金。兜率摩耶住世，长看佛度众生。
<br>
<br>
<br>
<br>
<br>
<br>
<br>
<br>
<br>
<br>
<br>【赵从橐】
<br>
<br>摸鱼儿（寿贾师宪）
<br>
<br>指庭前、翠云金雨。霏霏香满仙宇。一清透彻浑无底，秋水也无流处。君试数。此样襟怀，顿得乾坤住。闲情半许。听万物氤氲，从来形色，每向静中觑。
<br>
<br>琪花落，相接西池寿母。年年弦月时序。荷衣菊佩寻常事，分付两山容与。天证取。此老平生，可向青天语。瑶卮缓举。要见我何心，西湖万顷，来去自鸥鹭。
<br>
<br>
<br>
<br>
<br>
<br>
<br>
<br>
<br>
<br>
<br>【廖莹中】
<br>
<br>木兰花慢（寿贾师宪）
<br>
<br>请诸君著眼，来看我、福华编。记江上秋风，鲸嫠涨雪，雁徼迷烟。一时多人物，只我公、只手护山川。争睹阶符瑞象，又扶红日中天。
<br>
<br>因怀下走奉橐鞬。磨盾夜无眠。知重开宇宙，活人万万，合寿千千。凫鹥太平世也，要东还、赴上是何年。消得清时钟鼓，不妨平地神仙。
<br>
<br>个侬
<br>
<br>恨个侬无赖，卖娇眼、春心偷掷。苍苔花落，先印下一双春迹。花不知名，乔才闻气，似月下箜篌，蒋山倾国。半解罗襟，蕙薰微度，镇宿粉、栖香双蝶。语态眠情，感多情、轻怜细阅。体问望宋墙高，窥韩路隔。
<br>
<br>寻寻觅觅。又暮雨凝碧。花径横烟，红扉映月，尽一刻、千金堪值。卸袜熏笼，藏灯衣桁，任裹臂金斜，搔头玉滑。更恨檀郎，恶怜深惜。尽颤袅、周旋倾侧。软玉香钩，怪无端、凤珠微脱。多少怕晓听钟，琼钗暗擘。
<br>
<br>
<br>
<br>
<br>
<br>
<br>
<br>
<br>
<br>
<br>【丁察院】
<br>
<br>万年欢
<br>
<br>（寿两国夫人胡氏）
<br>
<br>葛井丹明，西来金母，霓旌云旆。移下瑶池，竹外一壶秋水。菊□香留宿醉。看後夜、冰轮满桂。貂蝉映、虹玉称觞，逐初堂上佳会。
<br>
<br>娇孙彩衣聚戏。指明年八十，儿额先记。要比壮椿，八数更加千倍。好是皇恩锡类。许东殿、首舆扶至。君臣庆、齐待慈颜，万年欢对尧世。
<br>
<br>
<br>
<br>
<br>
<br>
<br>
<br>
<br>
<br>【黄右曹】
<br>
<br>卜算子（寿两国夫人胡氏）
<br>
<br>清晓听麻姑，来约西王母。共取蟠桃簇玉盘，来劝摩取酒。王母问摩耶，比意还知否。只为曾生我佛来，更与千千寿。
<br>
<br>
<br>
<br>
<br>
<br>
<br>
<br>
<br>【翁溪园】
<br>
<br>水龙吟（代寿制师贾参政）
<br>
<br>镇淮楼下旌旗，晶明辉映云山阁。宸旒倚重，折冲千里，无逾秋壑。缓带轻裘，纶巾羽扇，从容筹略。使毡裘胆破，丁宁边吏，无生事，空沙漠。
<br>
<br>二十四桥风月，称断楼、卷尽帘箔。绂麟华旦，饱吟玉蕊，款簪金药。驿骑朝驰，宝鞍卖赐，御筵宣押。更赐环促如，中书入令，作汾阳郭。
<br>
<br>水调歌头（寿常州刘守）
<br>
<br>丹鹤结青士，玄鹿待苍官。寿仙堂下，应伴凫舄戏斑。麟记当年绣绂，燕剪今朝彩胜，淑气逐椒又盘，孕毓阳和粹，独占一春先。
<br>
<br>平淮了，勋业盛，傲东山。中原犹待经略，趣诏凤池还。更数尧阶五荚，又上华封三祝，千载圣须贤。即拜玉枝赐，长冠紫宸班。
<br>
<br>沁园春（代寿宗室）
<br>
<br>记得花筵，巧夕星河，初度女牛。更四双蓂荚，十分桂魄，中元佳致，妆点初秋。蔼蔼非烟，濛濛如雾，锦水郁葱佳气浮。人人道，是王孙帝胄，今日东朝。
<br>
<br>银潢万叶源流。见一点长庚辉绛霄。似东平为善，河间献雅，风流酝藉，西汉诸刘。恰遇称觞，蓬壶歌缓，满酌蒲萄双玉舟。椿松等算，年年醉傲，花马金裘。
<br>
<br>洞仙歌（代寿李尉儒人）
<br>
<br>几番梅雨，蒲风过、端阳後。细数月轮，犹待双蓂秀。戏彩华堂宴，设帨朱门右。酌金荷，争献寿。蟠桃新熟，阿母齐长久。
<br>
<br>一门奋建，攀桂客、无双手。好事来春在，杏苑联蓝绶。应继琼林董，却胜燕山窦。夸盛事、真罕有。金花封诰，管取重重受。
<br>
<br>踏莎行（寿人母八十三）
<br>
<br>蓂荚飞双，桂分缺二。金风已肃深秋意。萱庭戏彩恰称觞，蕊宫仙子天台裔。
<br>
<br>鹤发童颜，龟龄福备。孩儿书额添三字。常将机训付儿孙，取青行拥潘舆待。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【倪君奭】
<br>
<br>夜行船
<br>
<br>年少疏狂今已老。筵度散、杂剧打了。生向空来，死从空去，有何喜、有何烦恼。说与无常二鬼道。福亦不作，祸亦不造。地狱阎王，天堂玉帝，看你去、那里押到。
<br>
<br>
<br>
<br>
<br>
<br>【杨佥判】
<br>
<br>一剪梅
<br>
<br>襄樊四载弄干戈。不见渔歌。不见樵歌。试问如今事若何。金也消磨。穀也消磨。
<br>
<br>柘枝不用舞婆娑。丑也能多。恶也能多。朱门日日贾朱娥。军事如何。民事如何。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【萧某】
<br>
<br>沁园春（讥陈伯大御史）
<br>
<br>士籍令行，伯仲分明，逐一排连。问子孙何习，父兄何业，明经词赋，右具如前。最是中间，娶妻某氏，试问于妻何与焉。乡保举，那当著押，开口论钱。
<br>
<br>祖宗立法于前。又何必更张万万千。算行开改会，限田放籴，生民凋瘵，膏血既朘。只有士心，仅存一脉，今又艰难最可怜。谁作俑，陈坚伯大，附势专权。
<br>
<br>
<br>
<br>
<br>
<br>
<br>
<br>
<br>
<br>【赵文】
<br>
<br>乌夜啼（秋兴）
<br>
<br>院静槐阴似水，雨余蝉语先秋。熟残梅子无人打，金弹满红沟。
<br>
<br>又送行人归去，谁怜倦客淹留。画船旗鼓江南岸，人倚夕阳楼。
<br>
<br>阮郎归（梨花）
<br>
<br>冰肌玉骨淡裳衣。素云翠枝。一生不晓摘仙诗。雪香应自知。
<br>
<br>微雨後，禁烟时，洗妆君莫迟。东风不解惜妍姿。吹成蝴蝶飞。
<br>
<br>阮郎归（惜春用前韵）
<br>
<br>舞红一架欲生衣。残英辞旧枝。雨声自唱惜春词。行人应未知。
<br>
<br>新火后，薄罗时。君归何太迟。镜中失却少年姿。年随花共飞。
<br>
<br>苏幕遮（春情）
<br>
<br>绿秧平，烟树远，村燕声喧，凫雁归来晚。自倚阑干舒困眼。一架葡萄，青得池塘满。
<br>
<br>饮先愁，吟又懒。几许闲情，百计难消遣。客路不如归梦短。何况啼鹃，怎不教肠断。
<br>
<br>侧犯（夜饮海棠下）
<br>
<br>恨花开尽，夜深自敛胭脂颗。雨过。绕曲曲花蓬锦围裹。浮空烧蜜炬，香雾霏霏堕。无那。倚滴滴娇红笑相亸。歌俦饮伴，花底围春坐。念满眼、少年人，谁更老於我。岁岁花时，洞门无锁。莫负东君，酒盟诗课。
<br>
<br>石州慢
<br>
<br>京浙尘动态，闽峤风霜，不觉催老。封侯事付儿曹，懒把菱花频照。明光赋笔，那知白首山中，年年管领闲花草。叩角夜漫漫，问何时能晓。
<br>
<br>堪笑。空有传世千篇，正似病呻饥啸。欲傲王侯，早被王侯相傲。盖棺事定，即今老子独龙，荣枯得丧浑难料。无酒不须愁，问黄花知道。
<br>
<br>望海潮（次龙有章韵）
<br>
<br>云外梅阴，雨余苔晕，嫩寒初沁罗裳。书几凝尘，琴丝带润，小窗幽梦生凉。新水涨银塘。恨王孙去後，烟草茫茫。记得湖山胜处，相对拆封黄。
<br>
<br>情笺思墨犹香。奈当时两鬓，都是吴霜。兔颖吟苦，鹴裘解尺，何意比□游梁。旧话不堪长。便倩薰风吹去，本地看风光。惟有青山，伴我耕钓老村壮。
<br>
<br>大酺（感春）
<br>
<br>正宝香残，重帘静，飞鸟时惊花铎。沈思前梦去，有当时老泪，欲弹还阁。太一宫墙，菩提寺路，谁管纷纷开落。心情浑何似，似琵琶马上，晓寒沙漠。想筝雁频移，钏金度瘦，素肌清削。
<br>
<br>相思无奈著。重访旧、谁遣车生角。暗记省、刘郎前度，杜牧三生，为何人、顿乘芳约。试把菱花拭，愁来处、鬓比生觉。念幽独、成荒索。何日重见，错拟扬州骑鹤，绿阴不妨细酌。
<br>
<br>莺啼序（春晚）
<br>
<br>东风何许红紫，又匆匆吹去。最堪惜、九十春光，一半情绪听雨。到昨日、看花去处，如今尽是相思树。倚斜阳脉脉，多情燕子能语。
<br>
<br>自怪情怀，近日顿懒，忆刘郎前度。断桥外、小院重帘，那人正柳边住。问章台、青青在否。芳信隔、□魂无据。想行人，折尽柔条，滚愁成絮。
<br>
<br>闲将杯酒，苦劝义和，揽辔更少驻。怎忍把、芳菲容易委路。春还倒转归来，为君起舞。寸肠万恨，何人共说，十年暗洒铜仙泪，是当时、滴滴金盘露。思量万事成空，只有初心，英英未化为土。浮生似客，春不怜人，人更怜春暮。君不见、青楼朱阁，舞女歌童，零落山丘，便房幽户。长门词赋，沈香乐府，悠悠谁是知音者，且绿阴多处修花谱。殷勤更倩啼莺，传语风光，後期莫误。
<br>
<br>莺啼序（有感）
<br>
<br>秋风又吹华发，怪流光暗度，最可恨、木落山空，故国芳草何处。看前古、兴亡堕泪，谁知历历今如古。听吴儿唱彻，庭花又翻新谱。
<br>
<br>肠断江南，庚信最苦，有何人共赋。天又远，云海茫茫，鳞鸿似梦无据。怨东风、不如人意，珠履散、宝钗何许。想故人、月下沈吟，此时谁诉。
<br>
<br>吾生已矣，如此江山，又何怀故宇。不恨赋归迟，归计大误。当时只合云龙，飘飘平楚。男儿死耳，嘤嘤呢呢，丁宁卖履分香事，又何如、化作胥潮去。东君岂是无能，成败归来，手种瓜圃。
<br>
<br>膏残夜久，月落山寒，相对耿无语。恨前此、燕丹计早，荆庆才疏，易水衣冠，总成尘土。斗鸡走狗，呼卢蹴鞠，平生把臂江湖旧，约何时、共话连床雨。王孙招不归来，自采黄花，醉扶山路。
<br>
<br>绮寮怨（题写韵轩）
<br>
<br>绛阙珠宫何处，碧梧双凤吟。为底事、一落人间，轻题破、隐韵天音。当时点云滴雨，匆匆处，误墨沾素襟。算人间、最苦多情，争知道、天上情更深。
<br>
<br>世事似晴又阴。罗襦甲帐，回头一梦难寻。虎啸崎嵚，护遗迹、尚如今。斜阳落花流水，吹紫宇、澹成林。霜空月明，天风响、环佩飞翠禽。
<br>
<br>疏影
<br>
<br>余赏其言，为赋\
<br>
<br>寒泉溅雪，有环佩隐隐，飞度霜月。易水风寒，壮士悲歌，关山万里离别。杨花浩荡晴空转，又化作、云鸿霜鹘。耿石壕，夜久无言寂历，如闻幽咽。云谷山人老矣，江空又岁晚，相对愁绝。玉立长身，自是胎仙，舞我黄庭三叠。人间只惯丁当字，妙处在、一声清拙。待明朝、试拂菱花，老我一簪华发。
<br>
<br>瑞鹤仙（刘氏园西湖柳）
<br>
<br>绿杨深似雨。西湖上、旧日晴丝恨缕。风流似张绪。羡春风依旧，年年眉妩。宫腰楚楚。倚画阑、曾斗妙舞。想而今似我，零落天涯，却悔相妒。
<br>
<br>痛绝长秋去後，杨白花飞，旧腔谁谱。年光暗度。凄凉事，不堪诉。记菩提寺路，段家桥水，何时重到梦处。况柔条老去，争奈系春不住。
<br>
<br>法驾导引（寿云岩师）
<br>
<br>云漠漠，云漠漠，云拥紫皇家。岩上神仙无一事，幅巾临水看桃花。点点是丹砂。
<br>
<br>法驾导引
<br>
<br>山中好，山中好，长日养婴儿。午夜独行金阙路，晴窗自写绿章词。闲有鹤相随。
<br>
<br>法驾导引
<br>
<br>公度我，公度我，我是汉铜仙。借我玉龙为觳觫，为公锄雨种芝田。留眼看千年。
<br>
<br>八声甘州（和孔瞻怀信国公，因念亦周弟）
<br>
<br>是去年、春草又凄凄，尘生缕金衣。怅朱颜为土，白杨堪柱，燕子谁依。谩说漫漫六合，无地著相思。辽鹤归来後，城亦全非。
<br>
<br>更有延平一剑，向风雷半夜，何处寻伊。怪天天何物，堪作玉弹棋。到年年、无肠堪断，向清明、独自掩荆扉。何况又、禽声杜宇，花事酴醿。
<br>
<br>塞翁吟（黄园感事）
<br>
<br>又海棠开後，楼上倍觉春寒。绿叶润，雨初乾。爱远树团团。当时胜买名花种，那信付与谁看。十载事，土花漫。但青得阑干。
<br>
<br>悲欢。思人世、真如一梦，留不住、城头日残。看眼底、西湖过了，又还见、赵舞燕歌，抹粉涂丹。凭君更酌，後日重来，直是睛难。
<br>
<br>凤凰台上忆吹箫（转官球）
<br>
<br>白玉磋成，香罗捻就，为谁特地团团。羡司花神女，有此清闲。疑是弓靴蹴鞠，刚一踢、误挂花间。方信道，酴醿失色，玉蕊无颜。
<br>
<br>凭阑。几回淡月，怪天上冰轮，移下尘寰。奈堪同玉手，难插云鬟。人道转官球也，春去也，欲转何官。聊寄与、诗人案头，冰雪相看。
<br>
<br>玉烛新
<br>
<br>梅花新霁後。正锦样华堂，一时装就。洞房花烛深深处，慢转铜壶银漏。新妆未了。奈浩荡、春心相候。香篆里、簇簇笙歌。微寒半侵罗袖。
<br>
<br>侵晨浅捧兰汤，问堂上萱花，夜来安否。功名漫斗。漫赢得、万里相思清瘦。蓝袍俊秀。便胜却、登科龙首。春画永，帘幕重重，箫声缓奏。
<br>
<br>花犯（贺後溪刘再娶）
<br>
<br>绣帘深，刘郎一笑，风流胜前度。戟香门户。还别有祥云，檐外飞舞。洞底烛下应低语。晨妆须带曙。待献了、堂前罗袜，双双交祝付。
<br>
<br>从桃与杨枝，如今便、合逊梅花为主。行乐处。西溪上、柳汀花屿。封侯事、看人漫苦。谁能向、黄河风雪路。且对取、锦屏金幕，双蛾新样妩。
<br>
<br>氐州第一（寿刘府教）
<br>
<br>风雨山城，天意欲雪，梅花照影清峭。彩燕飞春，祥麟绂旦，当日文星高照。天地无情，向十载、风埃吹老。盖世科名，经邦事业，白衣苍狗。
<br>
<br>不是贪名求分表。漫猎较、逢场一笑。野外朝仪，城中马队，且暂淹才调。为斯文争一脉，斯文在、乾坤未了，烂醉金尊，夜何其，东方渐晓。
<br>
<br>莺啼序（寿胡存齐）
<br>
<br>初荷一番沃雨，锦云红尚卷。隘华屋、赋客吟仙，候望南极天远。还报道、飘然紫气，山奇水胜都行偏。却归来领客，水晶庭院开宴。
<br>
<br>窗户青红，正似京洛，按笙歌一片。似别有、金屋佳人，桃根桃叶清婉。倚薰风、虬须正绿，人似玉手挼纨扇。算风流，只有蓬瀛，画图曾见。
<br>
<br>谁知老子，正自萧然，於此兴颇浅。只拟问、金砂玉蕊，兔髓乌肝，偃月炉中，七还九转。今来古往，悠悠史传，神仙本是英雄做、笑英雄、到此多留恋。看看破晓耕龙，跨海骑鲸，千年依旧庙脸。便教乞与，万里封侯，奈朔风如箭。又何似、广山一任，种竹栽花，棋局思量，墨池挥染。
<br>
<br>天还记得，生贤初意，乾坤正要人撑拄，便公能安隐天宁肯。待看佐汉功成，伴赤松游，恁时未晚。
<br>
<br>最高楼（寿刘介叔）
<br>
<br>春小小，和气满仙家。喜渐近春华。彩衣明媚人如玉，金杯潋滟酒成霞。寿诗翁，翁饮少，更添些。便万里传宣谁不羡。便万里封侯谁不愿。适意处，退为佳。田园尽可渊明栗，弓刀何似邵平瓜。但年年，清浅水，看梅花。
<br>
<br>临江仙（寿此山，有酒名如此堂）
<br>
<br>如此中山如此酒，何须更觅蓬瀛。江湖历□记平生。诗囊都束起，只好说丹经。家事付他儿辈，功名留待诸孙。维摩法喜鬓青青。日长深院里，时听读书声。
<br>
<br>临江仙（寿前人）
<br>
<br>恰好菊花前二日，寿星高照秋天。堂前王母鬓方玄。怀中娇凤小，已解祝公年。
<br>
<br>如此生涯如此屋，看看海亦成田。闲中多把酒杯传。长生无别诀，放下是神仙。
<br>
<br>洞仙歌（寿须溪。是年，其子受鹭洲山长）
<br>
<br>千年鹭渚，持作须翁酒。胜有儿孙上翁寿。向玉和堂上，樽俎从容，笑此处，惯著丝纶大手。
<br>
<br>金丹曾熟未，熟得金丹，头上安头甚时了。便踢翻炉鼎，抛却蒲团，直恁俊鹘梢空时候。但唤取、心齐老门生，向城北城南，傍花随柳。
<br>
<br>塞翁吟
<br>
<br>坐对梅花笑，还记初度年时。名利事，总成非。漫老矣何为。吴山夜月闽山雾，回首鬓影如丝。懒更问，斗牛箕。强凭醉成诗。
<br>
<br>闲思。嗟飘泊，浮云飞絮，曾跌荡、春风柘枝。便万里、金台筑就，已长分采药庞公，誓墓义之。百年正尔，一笑尊前，儿女牵衣。
<br>
<br>八声甘州（胡存齐除泉府大卿）
<br>
<br>记年时、快马上青云，而今衮衣还。问公归何有，春风万斛，散满人间。闻道金銮召对，风采动朝班。宰相从来有，几个朱颜。
<br>
<br>梅雨槐风清润，正台星一点，光照龙湾。赴经纶余暇，按行紫芝山。念江南、民生何似，把囊封、奏上九重关。须信道，济时功行，便是仙丹。
<br>
<br>木兰花慢（送赵按察归洪州）
<br>
<br>鹭州江上水，望南浦、送将归。想陌上儿童，尊前老父，口口能碑。家声一琴一鹤，甚和他、琴鹤也无之。城市貔貅静，泮宫芹藻春迟。
<br>
<br>与公南北两天涯，渺再风何时。记楼月歌残，碧云句好，尽是相思。江南烧痕未补，倩春归、说与上天知。早晚洪钧一转，东风先到寒枝。
<br>
<br>扫花游（李仁山别墅）
<br>
<br>结庐胜境，似旧日曾游，玉连佳处。万花织组。爱回廊宛转，楚腰束素。度密穿青，上有燕支万树。探梅去。正竹外一枝，春意如许。
<br>
<br>奇绝盘谷序。更碧皱沿堤，绮霏承宇。柳桥花坞。问何人解有，玉兰能赋。老子婆娑，长与春风作主。彩衣舞。看人间、落花飞絮。
<br>
<br>
<br>
<br>
<br>
<br>
<br>
<br>
<br>
<br>【赵功可】
<br>
<br>八声甘州（燕山雪花）
<br>
<br>渺平沙、莽莽海风吹，一寒气崔嵬。耿长天欲压，河流不动，云湿如灰。帝敕冰花剪刻，飞瑞上燕台。马上行人笑，万玉堆豗。
<br>
<br>晃漾天街睛昼，料酒楼歌馆，都是春回。喜丰年有象，贺表四方来。仗下貂裘茸帽，拥千官、齐上紫金杯。明朝起，江南驿使，来进宫梅。
<br>
<br>氐州第一（次韵送春）
<br>
<br>杨柳楼深，推梦乍起，前山一片愁雨。嫩绿成云，飞红欲雪，天亦留春不住。借问东风，甚飘泊、天涯何许。可惜风流，三生杜牧，少年张绪。
<br>
<br>陌上差差携手去。怕行到、歌台旧处。落日啼鹃，断烟荒草，吟不成谁语。听西河、人唱罢，何堪把、江南重赋。敲碎琼壶，又前村、数声钟鼓。
<br>
<br>曲游春（次韵）
<br>
<br>千树珑罩，正蒲风微过，梅雨新霁。客里幽窗，算无春可到，和悉都闭。万种人生计。应不似、午天闲睡。起来踏碎松阴，萧萧欲动疑水。
<br>
<br>借问归舟归未。望柳色烟光，何处明媚。抖擞人间，除离情别恨，乾坤余几。一笑晴凫起。酒醒後、阑干独倚。时见双燕飞来，斜阳满地。
<br>
<br>声声慢（残梦和儿韵）
<br>
<br>情痴倦极，天阔归迟，吟魂无力随风。月落墙阴，一屏睡睫濛濛。邯郸平生难记，记花前、犹醉金钟。留连处，忽一声山外，吹度晴钟。
<br>
<br>觉来重重追忆，似游尘飞去，那拾遗踪。寄谢芳卿，向来曾主芙蓉。人间兴亡万感，看千年、与梦皆空。披衣起，倚阑干、人在笑中。
<br>
<br>桂枝香（和詹天游就访）
<br>
<br>晓天凉露。天上玉箫吹，飞声如雨。金阙高寒，闲却一庭梅雨。漫漫八表尘埃梦，把文章、洗空千古。精神一似，风裳水佩，兰皋蘅浦。
<br>
<br>看万里、跳龙跃虎。甚花娇英气，剑清尘妩。憔悴江南，应念小窗贫女。朱楼十二春无际，倚苍寒、青袖如故。茶香酒熟，月明风细，试教歌舞。
<br>
<br>绮寮怨（和儿韵）
<br>
<br>忽忽东风又老，冷云吹晚阴。疏帘下、茶鼎孤烟，断桥外，梅豆千林。江南庚郎憔悴，睡未醒、病酒愁怎禁。倚阑干、一扇凉风，看平地、落花如雪深。
<br>
<br>千曲囊中古琴。平泉金谷，不堪旧事重寻。当日登临。都化作、梦销沈。元龙丘坟无恙，谁唤起，共论心。哀歌怨吟。问何似、啼鸟枝上音。
<br>
<br>柳梢青（怀青山兄，时在东湖）
<br>
<br>一健如仙，东湖烟柳，坐拥吟翁。几许功名，百年身世，相见匆匆。
<br>
<br>别来三度秋风。怕看见、云间过鸿。酒醒灯寒，更残月落，吾美楼中。
<br>
<br>柳梢青（友人至）
<br>
<br>客里凄凉，桐花满地，杜宇深山。幸自君来，谁教春去，剪剪轻寒。
<br>
<br>愁怀无语相看。谩写人、徽弦自弹。小院黄昏，前村风雨，莫倚阑干。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【汪宗臣】
<br>
<br>满江红（春雨）
<br>
<br>检点春光，阴雨过、三分之一。从头数、元宵灯夕，都无晴日。不碍郊原肥草绿，但漫丘壑沈云黑。那东君、忒煞没网维，春无力。
<br>
<br>燕忙甚，泥浑湿。蜂愁甚，脾无密。更两旬又是，梨花寒食。蔫红殷桃吾不较，岂堪浸烂东畴麦。望前村、白鹭衬霞红，探晴色。
<br>
<br>蝶恋花（清明前两日闻燕）
<br>
<br>年去年来来去早。怪底不来，庭院春光老。知过谁家翻别调。家家望断飞踪窅。
<br>
<br>千里潇湘烟渺渺。不记雕梁，旧日恩多少。匝近清明檐外叫。故巢犹在朱檐晓。
<br>
<br>酹江月（题乌江项羽庙）
<br>
<br>白蛇宵断，逐鹿人、交趁罾鱼群起。赤帜雄张军缟素，龙种天生大器。堪鄙猴冠，自为狼藉，楚帐多尘垒。胆寒垓下，一鞭东窜休矣。
<br>
<br>亭长空舣扁舟，范增群辈，尽涂脂流髓。望断秦关无限恨，羞面江东山水。购首千金，若为名利，黯黯斜阳里。石炉灰冷，美人魂落烟翠。
<br>
<br>水调歌头（冬至）
<br>
<br>候应黄钟动，吹出白葭灰。五云重压头，潜蛰地中雷。莫道希声妙寂，嶰竹雄鸣合凤，九寸律初裁。欲识天心处，请问学颜回。
<br>
<br>冷中温，穷时达，信然哉。彩云山外如画，送上笔尖来。一气先通关窍，万物旋生头角，谁合又谁开。官路春光早，箫落数枝梅。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【王清观】
<br>
<br>太常引（题洞宾醉桃源像）
<br>
<br>邯郸梦里武陵溪。春色醉冥迷。花压帽檐歌，谩赢得、红尘满衣。
<br>
<br>青蛇飞起，黄龙喝住，才是酒醒时。和露饮刀圭，待月满、长空鹤归。
<br>
<br>
<br>
<br>
<br>
<br>
<br>
<br>
<br>
<br>
<br>【熊则轩】
<br>
<br>满庭芳（郭县尹美任）
<br>
<br>波有颓澜，渴无冷镬，谁言制邑为难。汾阳善政，史在笑谈间。三载刑清讼简，官事辨、俗阜民安。帘垂画，焚香宴坐，犹得半清闲。
<br>
<br>西风，催入觐，声驰当道，名达朝端。任锦溪溪上，卧辙攀辕。从此燕辕北去，好官样、留与人看。扁舟稳，图书外，惟有月俱还。
<br>
<br>
<br>
<br>
<br>
<br>
<br>
<br>
<br>
<br>
<br>【阮盘溪】
<br>
<br>大江乘（郭县尹美任）
<br>
<br>东阳四载，但好事、一一为民做了。谈笑半闲风月里，管甚讼庭生草。瓯茗炉香，菜羹淡饭，此外无烦恼。问侯何苦，自饥只要民饱。
<br>
<br>犹念甘旨相违，白云万里，不得随昏晓。暂舍苍生归定省，回首又看父老。听得乘崖，交章力荐，道此官员好。且来典宪，中书还二十四考。
<br>
<br>
<br>
<br>
<br>
<br>
<br>
<br>【危西麓】
<br>
<br>风流子（郭县尹美任）
<br>
<br>西风吹锦水、朝天路、冉冉两凫飞。看父老袅花，苦遮去辙，儿童骑竹，争问归期。帐簇马前纷蔽日，实绩纪行碑。冰饮三年，从容官事，棠阴百里，悠久民思。
<br>
<br>圣明矜遐远，关山道，应是来骤华丝。画绣过家，莱庭彩舞斑衣。便稳奉安舆，江南向暖，早传言语，樵曲先知。重约旧临，倪耄迎候杭西。
<br>
<br>柳梢青（湖上和徐雪江）
<br>
<br>滟滟平湖，双双画桨，小小船儿。袅袅珠歌，翩翩翠舞，续续弹丝。
<br>
<br>山南山北游□，看十里、荷花未归。缓引壶觞，个人未醉，要我吟诗。
<br>
<br>暗香
<br>
<br>梢，开花繁艳，兵後流落人间。对花泫然承脸而赋\馆娃艳骨。见数枝雪里，争开时节。底事化工，著意阳和暗偷泄。偏把红膏染质，都点缀、枝头如血。最好是、院落黄昏，压栏照水清绝。
<br>
<br>风韵自迥别。谩记省故家，玉手曾折。翠条袅娜，犹学宫妆舞残月。肠断江南倦客，歌未了、琼壶敲缺。更忍见，吹万点、满庭绛雪。
<br>
<br>疏影
<br>
<br>（西湖社友赋红梅，分韵得落字）
<br>
<br>虬枝茜萼。使轻盈态度，香透帘幕。净洗铅华，浓抹胭脂，风前伴我孤酌。诗翁瘦硬□□□，断不被、春风熔铄。有陇间、折赠殷勤，又恐暮笳吹落。寂寞。孤山月夜，玉人万里外，空想前约。雁足书沈，马上弦哀，不尽寒阴砂漠。昭君滴滴红冰泪，但顾影、未忺梳掠。等恁时、环佩归来，却慰此况萧索。
<br>
<br>天香
<br>
<br>迟日侵阶，和风入户，朱弦欲奏还倦。一幅鸾笺，五云飞下，赐予内家琴苑。音随指动，犹仿佛、虞薰再见。妙处谁能解心，和平自无哀怨。
<br>
<br>猩罗帕封古洗，有龙涎、渗花千片。骤睹瑶台清品，眼明如电。爇白桐窗竹几，渐缕缕腾腾细成篆。就祝金闺，天长地远。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王学文】
<br>
<br>摸鱼儿（送汪水云之湘）
<br>
<br>记当年、舞衫零乱，霖铃忍按新阕。杜鹃枝上东风晚，点点泪痕凝血。芳信歇。念初试琵琶，曾识关山月。悲弦易绝。奈笑罢颦生，曲终愁在，谁解寸肠结。
<br>
<br>浮云事，又作南柯梦彻。一簪聊寄华发。乾坤桑海无穷事，才历昆明初劫。谁共说。都付与焦桐，写人梅花叠。黄花送客。体更问湘魂，独醒何在，沈醉浩歌发。
<br>
<br>
<br>
<br>
<br>
<br>
<br>
<br>
<br>
<br>【王清惠】
<br>
<br>满江红
<br>
<br>太液芙容，浑不似、旧时颜色。曾记得、春风雨露，玉楼金阙。名播兰簪妃后里，晕潮莲脸君王侧。忽一声、颦鼓揭天来，繁华歇。
<br>
<br>龙虎散，风云灭。千古恨，凭谁说。对山河百二，泪盈襟血。客馆夜惊尘土梦，宫车晓碾关山月。问嫦娥、於我肯从容，同圆缺。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【章丽贞】
<br>
<br>长相思
<br>
<br>吴山秋。越山秋。吴越两山相对愁。长江不尽流。
<br>
<br>风飕飕。雨飕飕。万里归人空白头。南冠泣楚囚。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【袁正真】
<br>
<br>长相思
<br>
<br>南高峰。北高峰。南北高峰云淡浓。湖山图画中。采芙容。小小红船西复东。相思无路通。
<br>
<br>
<br>
<br>
<br>
<br>
<br>
<br>
<br>【金德淑】
<br>
<br>望江南
<br>
<br>春睡起，积雪满燕山。万里长城横玉带，六街灯火已阑珊，人立蓟楼间。
<br>
<br>空懊恼，独客此时还。辔压马头金错落，鞍笼驼背锦斓班。肠断唱门关。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【连妙淑】
<br>
<br>望江南
<br>
<br>寒料峭，独立望长城。木落萧萧天远大，□声羌管遏云行。归客若为情。樽酒尽，勒马问归程。渐近芦沟桥畔路，墙荒驿夕阳明。长短几邮亭。
<br>
<br>
<br>
<br>
<br>
<br>
<br>
<br>
<br> 
<br>
<br>【黄静淑】
<br>
<br>望江南
<br>
<br>君去也，晓出蓟门西。鲁酒千杯人不醉，臂鹰健卒马如飞。回首隔天涯。
<br>
<br>云黯黯，万里雪霏霏。料得江南人到早，水边篱落忽横枝。清兴少人知。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【陶明淑】
<br>
<br>望江南
<br>
<br>秋夜永，月影上阑干。客枕梦回燕塞冷，角声吹彻五更寒。无语翠眉攒。
<br>
<br>天渐晚，把酒泪先弹。塞北江南千万里，别君容易见君难。何处是长安。
<br>
<br>
<br>
<br>
<br>
<br>
<br>
<br>
<br>【柳华淑】
<br>
<br>望江南
<br>
<br>何处笛，觉妾梦难谐。春色恼人眠不得，卷帘移步下香阶。呵冻卜金钗。
<br>
<br>人云也，毕竟信音北乖。翠锁双蛾空宛转，雁行筝柱强安排。终是没情怀。
<br>
<br>
<br>
<br>
<br>
<br>
<br>
<br>
<br>
<br>【杨慧淑】
<br>
<br>望江南
<br>
<br>江北路，一望雪皑皑。万里打围鹰隼急，六军刁斗去还来。归客别金台。
<br>
<br>江北酒，一饮动千坏。客有黄金如粪土，薄情不肯赎奴回。挥泪洒黄埃。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【华清淑】
<br>
<br>望江南
<br>
<br>燕塞雪，片片大如拳。蓟上酒楼喧鼓吹，帝城车马走骈阗。羁馆独凄然。
<br>
<br>燕塞月，缺了又还圆。万里妾心愁更苦，十春和泪看婵娟。何日是归年。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【梅顺淑】
<br>
<br>望江南
<br>
<br>风渐软，暖气满天涯。莫道穷阴春不透，今朝楼上见桃花。花外碾香车。
<br>
<br>围步帐，羯鼓杂琵琶。压酒燕姬骑细马，秋千高挂彩绳斜。知是阿谁家。
<br>
<br>
<br>
<br>
<br>
<br>
<br>
<br>
<br>
<br>
<br>【吴昭淑】
<br>
<br>望江南
<br>
<br>今夜永，说剑引杯长。坐拥地炉生石炭，灯前细雨好烧香。呵手理丝簧。
<br>
<br>君且住，烂醉又何妨。别後相思天万里，江南江北永相忘。真个断人肠。
<br>
<br>
<br>
<br>
<br>
<br>
<br>
<br>
<br>
<br>【周容淑】
<br>
<br>望江南
<br>
<br>春去也，白雪尚飘零。万里归人骑快马，到家时节藕花馨。那更忆长城。
<br>
<br>妾薄命，两鬓渐星星。忍唱乾淳供奉曲，断肠人听断声。肠断泪如倾。
<br>
<br>
<br>
<br>
<br>
<br>
<br>
<br>
<br> 
<br>
<br>【吴淑真】
<br>
<br>霜天晓角
<br>
<br>塞门桂月。蔡琰琴心切。弹到笳声悲处，千万恨、不能雪。愁绝。泪还北。更与胡儿别。一片关山怀抱，如何对、别人说。
<br>|<右听水云弹胡笳十八拍因而有作>|
<br>
<br>
<br>
<br>
<br>
<br>
<br>
<br>【张琼英】
<br>
<br>满江红（题南京夷山驿）
<br>
<br>太液芙蓉，浑不似、丹青颜色。常记得、春风雨露，玉楼金阙。名播兰簪妃后里，晕生莲脸君王侧。忽一声、颦鼓拍天来，繁华歇。
<br>
<br>龙虎散，风云灭。千古恨，凭谁说。对山河百二，泪痕沾血。客馆夜惊尘土梦，宫车晓转关山月。问嫦娥、垂顾肯相容，同圆缺。
<br>
<br>
<br>
<br>
<br>
<br>
<br>
<br>
<br>【詹玉】
<br>
<br>霓裳中序第一
<br>
<br>（金刻宣和玉宝四字，有感因赋）
<br>
<br>一规古蟾魄。瞥过宣和几春色。知那个、柳松花怯。曾磋玉团香，涂云抹月。龙章凤刻。是如何、儿女消得。便孤了、翠鸾何限，人更在天北。
<br>
<br>磨灭。古今离别。幸相从、蓟门仙客。萧然林下秋叶。对云淡星疏，眉青影白。佳人已倾国。赢得痴铜旧画。兴亡事，道人知否，见了也华发。
<br>
<br>汉宫春（题西山玉隆宫）
<br>
<br>吟发萧萧。正古槎秋入，河汉银涛。红云甚家院落，一片笙箫。晋时言语，问何人、还肯逍遥。知几度、落花啼鸟，乡歌犹在儿曹。游帷旧时明月，照满庭空翠，剪剪春梢。西山笑人底事，流浪宫袍。江湖近日，说原无此字，据天游词补神仙、多在渔樵。千古意，水沈香里，孤枫阴落重霄。
<br>
<br>多丽（念念）
<br>
<br>晚云归，小楼又作阴凉。霎儿间，恨桐招雨，西风叶叶商量。醒时心、又还南浦，愁边句、多在斜阳。菱宛笼青，莲瓶拖艳，旋倾花水咽茶香。怨蛩有、许多言语，说动软心肠。夜沈沈，几条凉月，界破晴窗。
<br>
<br>共绣帘吹絮未久。却孤剑水云乡。自家书、未能成字，邻家笛、且莫吹商。好梦偏慳，闲情未了，隔墙又唱秋娘。帕绡依、旧时香折，戏封做书囊。鸳鸯字，见时千万，绣一双双。
<br>
<br>桂枝香（题写韵轩）
<br>
<br>紫薇花露，潇洒作凉云，点商勾羽。字字飞仙，下笔一帘风雨。江亭月观今如许。叹飘零、墨香千古。夕阳芳草，落花流水，依然南浦。
<br>
<br>甚两两、凌风驾虎。恁天孙标致，月娥眉妩。一笑生春，那学世间儿女。笔床砚滴曾窥处，有西山、青眼如故。素笺寄与，玉箫声彻，凤鸣鸾舞。
<br>
<br>渡江云（春江雨宿）
<br>
<br>拖阴笼晚暝，商量清苦，阵阵打篷声。分明都是泪，不道今宵，篷底有离人。松涛摇睡，梦不稳、难湿巫云。几点儿、泪痕跳响，休要醒时听。
<br>
<br>销魂。灯下无语，□泣梨花，掩重门夜永，应是添、伤春滋味，中酒心情。东风湖上香泥软，明日去、天色须睛。相见也，洛阳沽酒旗亭。
<br>
<br>三姝媚（古卫舟。人谓此舟曾载钱塘宫人）
<br>
<br>一篷儿别苦。是谁家、花天月地儿女。紫曲藏娇，惯锦窠金翠，玉璈钟吕。绮席传宣，笑声里、龙楼三鼓。歌扇题诗，舞袖笼香，几曾尘土。
<br>
<br>因甚留春不住。怎知道人间，匆匆今古。金屋银屏，被西风吹换，蓼汀苹渚。如此江山，应悔却、西湖歌舞。载取断云何处。江南烟雨。
<br>
<br>一萼红
<br>
<br>泊沙河。月钩儿挂浪，惊起两鱼梭。浅碧依痕，嫩凉生润，山色轻染修蛾。钓船在、绿杨阴下，蓦听得、扇底有吴歌。一段风情，西湖和靖，赤壁东坡。
<br>
<br>往事水流云去，叹山川良是，富贵人多。老树高低，疏星明淡，只有今古销磨。是几度、潮生潮落，甚人海、空只恁风波。闲著江湖尽宽，谁肯渔蓑。
<br>
<br>齐天乐（赠童瓮天兵後归杭）
<br>
<br>相逢唤醒金华梦，吴尘暗斑吟发。倚担评花，认旗沽酒，历历行歌奇迹。吹香弄碧。又坡柳风情，逋梅月色。画鼓红船，满湖春水断桥客。
<br>
<br>当时何限怪侣，甚花天月地，人被云隔。却载苍烟，更招白鹭，一醉修江又别。今回记得。再折柳穿鱼，赏花催雪。如此湖山，忍教人更说。
<br>
<br>阮良归（闺情）
<br>
<br>斜河一道界相思。好秋都上眉。鸾笺象管写心啼。搦愁题做诗。
<br>
<br>添别恨，卜欢期。灯花红几时。看看月上小窗儿。夜香今夜迟。
<br>
<br>八声甘州（寿张尚书）
<br>
<br>从黄石容履，一编书，曾佐汉王关。甚殷勤佳约，茹芝人共，引鹤差鸾。借手便成羽翼，方略正如闲。说道赤松去，还在人间。
<br>
<br>紫绶青春如许，是南辰尊宿，北斗天官。问沙时早晚，喜色满长安。传宣能勾凤诏，便玉除前面领仙班。功名了，却茶烟琴月，慢慢东山。
<br>
<br>桂枝香（丙子送李倅东归）
<br>
<br>沈云别浦。又何苦扁舟，青衫尘上。客里相逢，洒洒舌端飞雨。只今便把如伊吕。是当年、渔翁樵父。少知音者，苍烟吾社，白鸥吾侣。
<br>
<br>是如此英雄辛苦。知从前、几个适齐去鲁。一剑西风，大海鱼龙掀舞。自来多被清谈误。把刘琨、埋没千古。扣舷一笑，夕阳西下，大江东去。
<br>
<br>浣溪沙
<br>
<br>淡淡青山两点春。娇羞一点口见樱。一梭儿玉一纣云。白藕香中见西子，玉梅花下遇昭君。不曾真个也销魂。
<br>
<br>庆清朝慢
<br>
<br>红雨争妍，芳尘生润，将春都揉成泥。分明蕙风薇露，持搦花枝。款款汗酥薰透，娇羞无奈湿云痴。偏厮称，霓裳霞佩，玉骨冰肌。
<br>
<br>梅不似，兰不似，风流处，那更著意闻时。蓦地生绡扇底，嫩凉浮动好风微。醉得浑无气力，海棠一色睡胭脂。闲滋味，殢人花气，韩寿争知。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
