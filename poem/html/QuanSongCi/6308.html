<HTML>
<HEAD>
<TITLE>全宋词 卷032 李清照 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷032 李清照</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷032 李清照</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6308"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷032 李清照')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷032 李清照]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 孤雁儿
<br>
<br>（并序·世人作梅词，下笔便俗。予试作一篇，乃知前言不妄耳）
<br>
<br>藤床纸帐朝眠起。说不尽、无佳思。沈香断续玉炉寒，伴我情怀如水。笛里三弄，梅心惊破，多少春情意。
<br>
<br>小风疏雨萧萧地。又催下、千行泪。吹箫人去玉楼空，肠断与谁同倚。一枝折得，人间天上，没个人堪寄。
<br>
<br>满庭霜
<br>
<br>小阁藏春，闲窗锁昼，画堂无限深幽。篆香烧尽，日影下帘钩。手种江梅更好，又何必、临水登楼。无人到，寂寥浑似，何逊在扬州。
<br>
<br>从来，知韵胜，难堪雨藉，不耐风柔。更谁家横笛，吹动浓愁。莫恨香消雪减，须信道、扫迹情留。难言处，良宵淡月，疏影尚风流。
<br>
<br>玉楼春
<br>
<br>红酥肯放琼苞碎。探著南枝开遍未。不知酝藉几多香，但见包藏无限意。
<br>
<br>道人憔悴春窗底。闷损阑干愁不倚。要来小酌便来休，未必明朝风不起。
<br>
<br>渔家傲
<br>
<br>雪里已知春信至。寒梅点缀琼枝腻。香脸半开娇旖旎。当庭际。玉人浴出新妆洗。
<br>
<br>造化可能偏有意。故教明月玲珑地。共赏金尊沈绿蚁。莫辞醉。此花不与群花比。
<br>
<br>清平乐
<br>
<br>年年雪里。常插梅花醉。挼尽梅花无好意。赢得满衣清泪。今年海角天涯。萧萧两鬓生华。看取晚来风势，故应难看梅花。
<br>
<br>南歌子
<br>
<br>天上星河转，人间帘幕垂。凉生枕簟泪痕滋。起解罗衣聊问、夜何其。
<br>
<br>翠贴莲蓬小，金销藕叶稀。旧时天气旧时衣。只有情怀不似、旧家时。
<br>
<br>转调满庭芳
<br>
<br>芳草池塘，绿阴庭院，晚晴寒透窗纱。□□金锁，管是客来□。寂寞尊前席上，惟□、海角天涯。能留否，酴醿落尽，犹赖有□□。
<br>
<br>当年，曾胜赏，生香薰袖，活火分茶。□□□龙骄马，流水轻车。不怕风狂雨骤，恰才称、煮酒残花。如今也，不成怀抱，得似旧时那时。
<br>
<br>渔家傲
<br>
<br>天接云涛连晓雾。星河欲转千帆舞。仿佛梦魂归帝所。闻天语。殷勤问我归何处。
<br>
<br>我报路长嗟日暮。学诗谩有惊人句。九万里风鹏正举。风休住。蓬舟吹取三山去。
<br>
<br>如梦令
<br>
<br>常记溪亭日暮。沈醉不知归路。兴尽晚回舟，误入藕花深处。争渡。争渡。惊起一滩鸥鹭。
<br>
<br>如梦令
<br>
<br>昨夜雨疏风骤。浓睡不消残酒。试问卷帘人，却道海棠依旧。知否。知否。应是绿肥红瘦。
<br>
<br>多丽（咏白菊）
<br>
<br>小楼寒，夜长帘幕低垂。恨萧萧、无情风雨，夜来揉损琼肌。也不似、贵妃醉脸，也不似、孙寿愁眉。韩令偷香，徐娘傅粉，莫将比拟未新奇。细看取、屈平陶令，风韵正相宜。微风起，清芬酝藉，不减酴醿。
<br>
<br>渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。纵爱惜、不知从此，留得几多时。人情好，何须更忆，泽畔东篱。
<br>
<br>菩萨蛮
<br>
<br>风柔日薄春犹早。夹衫乍著心情好。睡起觉微寒。梅花鬓上残。
<br>
<br>故乡何处是。忘了除非醉。沈水卧时烧。香消酒未消。
<br>
<br>菩萨蛮
<br>
<br>归鸿声断残云碧。背窗雪落炉烟直。烛底凤钗明。钗头人胜轻。
<br>
<br>角声催晓漏。曙色回牛斗。春意看花难。西风留旧寒。
<br>
<br>浣溪沙
<br>
<br>莫许杯深琥珀浓。未成沈醉意先融。□□已应晚来风。
<br>
<br>瑞脑香消魂梦断，辟寒金小髻鬟松。醒时空对烛花红。
<br>
<br>浣溪沙
<br>
<br>小院闲窗春色深。重帘未卷影沈沈。倚楼无语理瑶琴。
<br>
<br>远岫出山催薄暮，细风吹雨弄轻阴。梨花欲谢恐难禁。
<br>
<br>浣溪沙
<br>
<br>淡荡春光寒食天。玉炉沈水袅残烟。梦回山枕隐花钿。
<br>
<br>海燕未来人斗草，江海已过柳生绵。黄昏疏雨湿秋千。
<br>
<br>凤凰台上忆吹箫
<br>
<br>香冷金猊，被翻红浪，起来人未梳头。任宝奁闲掩，日上帘钩。生怕闲愁暗恨，多少事、欲说还休。今年瘦，非干病酒，不是悲秋。
<br>
<br>明朝，这回去也，千万遍阳关，也即难留。念武陵春晚，云锁重楼，记取楼前绿水，应念我、终日凝眸。凝眸处，从今更数，几段新愁。
<br>
<br>一翦梅
<br>
<br>红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。
<br>
<br>花自飘零水自流。一种相思，两处闲愁。此情无计可消除，才下眉头，却上心头。
<br>
<br>蝶恋花
<br>
<br>泪湿罗衣脂粉满。四叠阳关，唱到千千遍。人道山长山又断。萧萧微雨闻孤馆。
<br>
<br>惜别伤离方寸乱。忘了临行，酒盏深和浅。好把音书凭过雁。东莱不似蓬莱远。
<br>
<br>蝶恋花
<br>
<br>暖日晴风初破冻。柳眼梅腮，已觉春心动。酒意诗情谁与共。泪融残粉花钿重。
<br>
<br>乍试夹衫金缕缝。山枕斜欹，枕损钗头凤。独抱浓愁无好梦。夜阑犹剪灯花弄。
<br>
<br>鹧鸪天
<br>
<br>寒日萧萧上锁窗。梧桐应恨夜来霜。酒阑更喜团茶苦，梦断偏宜瑞脑香。
<br>
<br>秋已尽，日犹长。仲宣怀远更凄凉。不如随分尊前醉，莫负东篱菊蕊黄。
<br>
<br>小重山
<br>
<br>春到长门春草青。江梅些子破，未开匀。碧云笼碾玉成尘。留晓梦，惊破一瓯春。
<br>
<br>花影压重门。疏帘铺淡月，好黄昏。二年三度负东君。归来也，著意过今春。
<br>
<br>怨王孙
<br>
<br>湖上风来波浩渺。秋已暮、红稀香少。水光山色与人亲，说不尽、无穷好。
<br>
<br>莲子已成荷叶老。青露洗、萍花汀草。眠沙鸥鹭不回头，似也恨、人归早。
<br>
<br>临江仙
<br>
<br>语作"庭院深深"数阕，其声即旧临江仙也。）
<br>
<br>庭院深深深几许，云窗雾阁常扃。柳梢梅萼渐分明。春归秣陵树，人客远安城。
<br>
<br>感月吟风多少事，如今老去无成。谁怜憔悴更凋零。试灯无意思，踏雪没心情。
<br>
<br>醉花阴
<br>
<br>薄雾浓云愁永昼。瑞脑消金兽。佳节又重阳，玉枕纱厨，半夜凉初透。
<br>
<br>东篱把酒黄昏后。有暗香盈袖。莫道不消魂，帘卷西风，人似黄花瘦。
<br>
<br>好事近
<br>
<br>风定落花深，帘外拥红堆雪。长记海棠开后，正是伤春时节。
<br>
<br>酒阑歌罢玉尊空，青缸暗明灭。魂梦不堪幽怨，更一声啼□。
<br>
<br>诉衷情
<br>
<br>夜来沈醉卸妆迟。梅萼插残枝。酒醒熏破春睡，梦远不成归。
<br>
<br>人悄悄，月依依。翠帘垂。更挼残蕊，更捻余香，更得些时。
<br>
<br>行香子
<br>
<br>草际鸣蛩。惊落梧桐。正人间、天上愁浓。云阶月地，关锁千重。纵浮槎来，浮槎去，不相逢。
<br>
<br>星桥鹊驾，经年才见，想离情、别恨难穷。牵牛织女，莫是离中。甚霎儿晴，霎儿雨，霎儿风。
<br>
<br>添字丑奴儿
<br>
<br>窗前谁种芭蕉树，阴满中庭。阴满中庭。叶叶心心，舒卷有余情。
<br>
<br>伤心枕上三更雨，点滴霖霪。点滴霖霪。愁损北人，不惯起来听。
<br>
<br>忆秦娥
<br>
<br>临高阁。乱山平野烟光薄。烟光薄。栖鸦归后，暮天闻角。断香残酒情怀恶。西风催衬梧桐落。梧桐落。又还秋色，又还寂寞。
<br>
<br>念奴娇（春情）
<br>
<br>萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。
<br>
<br>楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。
<br>
<br>永遇乐
<br>
<br>落日镕金，暮云合璧，人在何处。染柳烟浓。吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。
<br>
<br>中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。
<br>
<br>武陵春（春晚）
<br>
<br>风住尘香花已尽，日晚倦梳头。物是人非事事休。欲语泪先流。
<br>
<br>闻说双溪春尚好，也拟泛轻舟。只恐双溪舴艋舟。载不动、许多愁。
<br>
<br>怨王孙（春暮）
<br>
<br>帝里春晚。重门深院。草绿阶前，暮天雁断。楼上远信谁传。恨绵绵。
<br>
<br>多情自是多沾惹。难拚舍又是寒食也。秋千巷陌，人静皎月初斜。浸梨花。
<br>
<br>长寿乐（南昌生日）
<br>
<br>微寒应候。望日边六叶，阶蓂初秀。爱景欲挂扶桑，漏残银箭，杓回摇斗。庆高闳此际，掌上一颗明珠剖。有令容淑质，归逢佳偶。到如今，昼锦满堂贵胄。
<br>
<br>荣耀，文步紫禁，一一金章绿绶。更值棠棣连阴，虎符熊轼，夹河分守。况青云咫尺，朝暮重入承明后。看彩衣争献，兰羞玉酎。祝千龄，借指松椿比寿。
<br>
<br>蝶恋花（上巳召亲族）
<br>
<br>永夜恹恹欢意少。空梦长安，认取长安道。为报今年春色好。花光月影宜相照。
<br>
<br>随意杯盘虽草草。酒美梅酸，恰称人怀抱。醉莫插花花莫笑。可怜春似人将老。
<br>
<br>声声慢
<br>
<br>寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急。雁过也，正伤心，却是旧时相识。
<br>
<br>满地黄花堆积。憔悴损，如今有谁忺摘。守著窗儿，独自怎生得黑。梧桐更兼细雨，到黄昏、点点滴滴。这次第，怎一个、愁字了得。
<br>
<br>点绛唇（闺思）
<br>
<br>寂寞深闺，柔肠一寸愁千缕。惜春春去。几点催花雨。
<br>
<br>倚遍阑干，只是无情绪。人何处。连天衰草，望断归来路。
<br>
<br>减字木兰花
<br>
<br>卖花担上。买得一枝春欲放。泪染轻匀。犹带彤霞晓露痕。怕郎猜道。奴面不如花面好。云鬓斜簪。徒要教郎比并看。
<br>
<br>摊破浣溪沙
<br>
<br>揉破黄金万点轻。剪成碧玉叶层层。风度精神如彦辅，大鲜明。
<br>
<br>梅蕊重重何俗甚，丁香千结苦粗生。熏透愁人千里梦，却无情。
<br>
<br>摊破浣溪沙
<br>
<br>病起萧萧两鬓华。卧看残月上窗纱。豆蔻连梢煎熟水，莫分茶。
<br>
<br>枕上诗书闲处好，门前风景雨来佳。终日向人多藉藉，木犀花。
<br>
<br>瑞鹧鸪（双银杏）
<br>
<br>风韵雍容未甚都。尊前甘橘可为奴。谁怜流落江湖上，玉骨冰肌未肯枯。
<br>
<br>谁教并蒂连枝摘，醉后明皇倚太真。居士擘开真有意，要吟风味两家新。
<br>
<br>临江仙（梅）
<br>
<br>庭院深深深几许，云窗雾阁春迟。为谁憔悴损芳姿。夜来清梦好，应是发南枝。
<br>
<br>玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。
<br>
<br>庆清朝
<br>
<br>禁幄低张，彤阑巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长殢东君。
<br>
<br>东城边，南陌上，正日烘池馆，竟走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。
<br>
<br>浣溪沙
<br>
<br>髻子伤春慵更梳。晚风庭院落梅初。淡云来往月疏疏。
<br>
<br>玉鸭熏炉闲瑞脑，朱樱斗帐掩流苏。通犀还解辟寒无。
<br>
<br>浣溪沙（闺情）
<br>
<br>绣幕芙蓉一笑开。斜飞宝鸭衬香腮。眼波才动被人猜。
<br>
<br>一面风情深有韵，半笺娇恨寄幽怀。月移花影约重来。
<br>
<br>鹧鸪天
<br>
<br>暗淡轻黄体性柔。情疏迹远只香留。何须浅碧深红色，自是花中第一流。
<br>
<br>梅定妒，菊应羞。画阑开处冠中秋。骚人可煞无情思，何事当年不见收。
<br>
<br>新荷叶
<br>
<br>薄露初零，长宵共、永书分停。绕水楼台，高耸万丈蓬瀛。芝兰为寿，相辉映、簪笏盈庭。花柔玉净，捧觞别有娉婷。
<br>
<br>鹤瘦松青，精神与、秋月争明。德行文章，素驰日下声名。东山高蹈，虽卿相、不足为荣。安石须起，要苏天下苍生。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
