<HTML>
<HEAD>
<TITLE>全宋词 卷035 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷035</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷035</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6311"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷035')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷035]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【王灼】
<br>
<br>水调歌头
<br>
<br>台绝顶，望明月山二十里许，有怀美人，归作此词。山附县郭，仲文居其下，公才居亦近之。贾浪仙诗云："长江飞鸟外，主簿跨驴归。"又云："长江频雨后，明月众星中。"予故取其语）
<br>
<br>长江飞鸟外，明月众星中。今来古往如此，人事几秋风。
<br>
<br>又对团团红树，独跨蹇驴归去，山水淡丰容。远色动愁思，不见两诗翁。
<br>
<br>酒如渑，谈如绮，气如虹。当时痛饮狂醉，只许赏心同。响绝光沈休问，俯仰之间陈迹，我亦老飘蓬。望久碧云晚，一雁度寒空。
<br>
<br>渔家傲（次韵赠戴时行）
<br>
<br>漠漠郊原荒宿草。黄花趁得秋风早。万里岷峨归梦到。东篱好。未应花似行人老。
<br>
<br>古往今来成一笑。为君醉里销沈了。不用登临欹短帽。愁绝□。吴霜点鬓教谁扫。
<br>
<br>醉花阴（送夏立夫）
<br>
<br>平生五色江淹笔。合占金闺籍。桃李满城春，恨□屏□，只作三年客。
<br>
<br>画船暂系河桥侧。一醉分南北。惆怅酒醒时，雨笠风蓑，似旧无人识。
<br>
<br>清平乐（填太白应制词）
<br>
<br>东风归早。已绿瀛洲草。紫殿红楼春正好。杨柳半和烟袅。玉舆遍绕花行。初闻百啭新莺。历历因风传去，千门万户春声。
<br>
<br>清平乐（妓诉状立厅下）
<br>
<br>坠红飘絮。收拾春归去。长恨春归无觅处。心事顾谁分付。卢家小苑回塘。于飞多少鸳鸯。纵使东墙隔断，莫愁应念王昌。
<br>
<br>点绛唇（赋登楼）
<br>
<br>休惜余春，试来把酒留春住。问春无语。帘卷西山雨。
<br>
<br>一掬愁心，强欲登高赋。山无数。烟波无数。不放春归去。
<br>
<br>浣溪沙
<br>
<br>一样婵娟别样清。眼明初识董双成。香风随步过帘旌。
<br>
<br>笑捧玉觞频劝客，浣溪沙里转新声。花间侧听有流莺。
<br>
<br>虞美人
<br>
<br>别来杨柳团轻絮。摆撼春风去。小园桃李却依依。犹自留花不发、待郎归。
<br>
<br>枝头便觉层层好。信是花相恼。觥船一棹百分空。拚了如今醉倒、闹香中。
<br>
<br>虞美人
<br>
<br>姚黄真是花中主。个个寻芳去。春光能有几多时。莫遣无花空折、断肠枝。
<br>
<br>蜂媒蝶使争撩乱。应妒传觞缓。问花端的为谁开。拟作移春小槛、载归来。
<br>
<br>菩萨蛮（和令狐公子）
<br>
<br>风柔日薄江村路。一鞭又逐春光去。胡蝶作团飞。竹间桃李枝。
<br>
<br>醉魂招不得。一半随春色。桃李□无多。其如风日何。
<br>
<br>好事近
<br>
<br>小砑碧霞笺，不见近来消息。玉骨瘦无一把，又不成空忆。炉熏歇尽烛花残，佳梦了难得。二十五声秋点，最知人端的。
<br>
<br>长相思
<br>
<br>来匆匆。去匆匆。短梦无凭春又空。难随郎马踪。
<br>
<br>山重重。水重重。飞絮流云西复东。音书何处通。
<br>
<br>酒泉子（送诣夫成都作。重九）
<br>
<br>锦水花林，前度刘郎行乐处，当时桃李卧莓苔。又重来。今年菊蕊为君开。赖有诗情浑似旧，西风斜日上高台。醉千回。
<br>
<br>恨来迟
<br>
<br>柳暗汀洲，最春深处，小宴初开。似泛宅浮家，水平风软，咫尺蓬莱。
<br>
<br>更劝君、吸尽紫霞杯。醉看鸾凤徘徊。正洞里桃花，盈盈一笑，依旧怜才。
<br>
<br>春光好
<br>
<br>和醉梦，上峥嵘。忆娉婷。回首锦江烟一色，不分明。
<br>
<br>翻为离别牵情。娇啼外、没句丁宁。紫陌绿窗多少恨，两难平。
<br>
<br>南歌子（早春感怀）
<br>
<br>命啸无人啸，含娇何处娇。江南烟水太迢迢。璧月琼枝空想、夜和朝。
<br>
<br>目断肠随断，魂销骨更销。琐窗风雨不相饶。犹似西湖一枕、听寒潮。
<br>
<br>画堂春（春思）
<br>
<br>暖风和雨暗楼台。余寒巧作愁媒。半春怀抱向谁开。忍泪千回。
<br>
<br>断梦已随烟篆，醉魂空殢琼杯。小窗瞥见一枝梅。疑误君来。
<br>
<br>七娘子
<br>
<br>花明雾暗非花雾。似春屏、短梦无凭据。夜月将来，晓灯催去。半衾余暖空留住。
<br>
<br>情柔意密愁千缕。想一声、鸡唱东城路。暂作行云，暂为行雨。阳台望极人何处。
<br>
<br>减字木兰花（政和癸丑）
<br>
<br>飞霞半缕。收尽一天风和雨。可惜黄昏。残角疏钟要断魂。双鱼传信。只道横塘消息近。心事悠悠。同向春风各自愁。
<br>
<br>一落索
<br>
<br>昨夜封枝寒雪。暗堆残叶。佳人醉里插钗梁，更不问、眠时节。
<br>
<br>绣被重重夜彻。烛光明灭。枕旁争听落檐声，更不问、醒时节。
<br>
<br>丑奴儿
<br>
<br>东风已有归来信，先返梅魂。雪斗纷纷。更引蟾光过璧门。绿衣小凤枝头语，我有嘉宾。急泛清尊。莫待江南烂漫春。
<br>
<br>
<br>
<br>
<br>
<br>
<br>
<br>
<br>【李弥逊】
<br>
<br>沁园春（寄张仲宗）
<br>
<br>欹枕深轩，散帙虚堂，畏景屡移。渐披襟临水，支床就月，莲香拂面，竹色侵衣。压玉为醪，折荷当盏，卧看银潢星四垂。人归后，伴饥蝉自语，宿鸟相依。
<br>
<br>痴儿。莫蹈危机。悟四十九年都尽非。任纡朱拖紫，围金佩玉，青钱流地，白璧如坻。富贵浮云，身名零露，事事无心归便归。秋风动，正吴淞月冷，莼长鲈肥。
<br>
<br>永遇乐（初夏独坐西山钓台新亭）
<br>
<br>曲径通幽，小亭依翠，春事才过。看笋成竿，等花著果，永昼供闲坐。苍苍晚色，临渊小立，引首暮鸥飞堕。悄无人，一溪山影，可惜被渠分破。
<br>
<br>百年似梦，一身如寄，南北去留皆可。我自知鱼，翛然濠上，不问鱼非我。隔篱呼取，举杯对影，有唱更凭谁和。知渊明，清流临赋，得似恁么。
<br>
<br>永遇乐（用前韵呈张仲宗、苏粹中）
<br>
<br>五十劳生，紫髯霜换，白日驹过。闭户推愁，缘崖避俗，壁角团蒲坐。提壶人至，竹根同卧，醉帽尽从欹堕。梦惊回，满身疏影，露滴月斜云破。
<br>
<br>无人自酌，有邀皆去，我笑两翁多可。忍冻吟诗，典衣沽酒，二子应嗤我。两忘一笑，调同今古，谁道郢歌无和。后之人，犹今视昔，有能继么。
<br>
<br>念奴娇
<br>
<br>瑶池倒影，露华浓、群玉峰峦如洗。明镜平铺秋水净，寒锁一天空翠。荷芰风摇，萍蘩波动，惊起鱼龙戏。扶疏桂影，十分光照人世。
<br>
<br>谁似。老子痴顽，胡床危坐，自引壶觞醉。斗转参横歌未彻，屋角乌飞星坠。对影三人，停杯一问，谁会骑鲸意金牛何处，玉楼高耸十二。
<br>
<br>念奴娇（坐上次王伯开韵）
<br>
<br>风帘弄影，正闲堂永昼，香销人寂。轧轧邻机芳思乱，愁入回文新织。燕蹴巢泥，莺喧庭柳，好梦无踪迹。那堪春事，背人何计留得。
<br>
<br>谁似爱酒南邻，岸巾坦腹，醉踏西山碧。彩笔阳春传雁足，催我飞觞浮白。老去情怀，凭君试看，鬓上秋霜色。故园千里，月华空照相忆。
<br>
<br>念奴娇（癸卯亲老生辰寄武昌）
<br>
<br>楚天木落，际平芜千里，寒霜凝碧。鄂渚波横何处是，当日孙郎赤壁。黄耳音稀，白云望远，又见春消息。嘉辰长记，谢池梅蕊初摘。
<br>
<br>遥想黄鹤楼高，兰阶丝管沸，传觞如织。倦客心驰归路绕，不及南飞双翼。固著斑衣，重翻锦字，寄远供新拍明年欢侍，寿期应献千百。
<br>
<br>三段子（次韵苏粹中寄咏筠庄）
<br>
<br>层林烟霁，巨壁天半，鸿飞无路。云断处、两山之间，十万琅玕环翠羽。转秀谷、枕萍花汀溆。短柳疏篱向暮。看卧垄牛归，横舟人去，平芜鸥鹭。
<br>
<br>并游不见鞭鸾侣。只僧前、松子随步。回径险、凌风遐想，小憩清泉欹茂树。正笋蕨、过如苏新雨。矶下游鱼可数。纵窈窕、云关长启，寂寂谁争子所。
<br>
<br>世上丹毂朱缨，春梦觉、南柯何许。况荣枯无定，中有欢离愁聚。尽笑我、诧盘中趣。为续昌黎赋。会有人，秣马膏车，相属一尊清醑。
<br>
<br>水调歌头（横山阁对月）
<br>
<br>清夜月当午，轩户踏层冰。楼高百尺，缥缈天阙敞云扃。万里风摇玉树，吹我衣裾零乱、寒入骨毛轻。径欲乘之去，高兴送青冥。
<br>
<br>神仙说，功名事，两难成。苇汀筠岫深处、端可寄余龄。身外营营姑置，对景掀髯一笑，引手接飞萤。且尽杯中物，日出事还生。
<br>
<br>水调歌头（次李伯纪韵趣开东阁）
<br>
<br>安石寓丝竹，方朔杂诙谐。昂霄气概，古来无地可容才。
<br>
<br>不见骑鲸仙伯，唾手功名事了，猿鹤与同侪。有意谢轩冕，无计避嫌猜。
<br>
<br>静中乐，山照座，月浮杯。忘形湛辈，一笑丘壑写高怀。只恐天催玉斧，为破烟尘昏翳，人自日边来。东阁动诗兴，莫待北枝开。
<br>
<br>水调歌头（次李伯纪春日韵）
<br>
<br>松柏渐成趣，红紫勿齐开。花神靳惜芳事，日日待公来。遥想金葵侧处，素月华灯相照，妆影满歌台。余韵写宫徵，飞落远山隈。
<br>
<br>逃禅客，尊中尽，厌长斋。且愁风絮，断送春色揽离怀。命驾何妨千里，只恐行云碍辙，直磴插崔嵬。手拍阳春唱，隔岸借残杯。
<br>
<br>水调歌头（次向伯恭芗林见寄韵）
<br>
<br>不见隐君子，一月比三秋。惊涛如许，梦魂无路绝横流。
<br>
<br>安得如云长翮，命驾不须千里，上下逐君游。此计杳难就，注目倚江楼。
<br>
<br>西风里，多少恨，寄歌头。飞奴接翼，为我三度下南州。
<br>
<br>（三得伯恭佳词。）正是天寒日暮，独钓一江残雪，风猎碧莎裘。和子浩然句，一酌散千忧。
<br>
<br>水调歌头（再用前韵）
<br>
<br>不上长安道，霜鬓几惊秋。故人何在，时序欺我去如流。赏对洛滨仙伯，共说芗林佳致，魂梦与追游。更唱中秋句，得月上东楼。
<br>
<br>云岩底，秋香下，楚江头。十年笑傲、真是骑鹤上扬州。却忆金门联辔，晓殿催班同到，高拱翠云裘。明月今千里，何计缓离忧。
<br>
<br>水调歌头（八月十五夜集长乐堂月大明常岁所无众客皆欢。戏用伯恭韵作）
<br>
<br>白发闽江上，几度过中秋。阴晴相半，曾见玉塔卧寒流。不似今年三五，皎皎冰轮初上，天阙恍神游。下视人间世，万户水明楼。
<br>
<br>贤公子，追乐事，占鳌头。酒酣喝月、腰鼓百面打凉州。沈醉尽扶红袖，不管风摇仙掌，零露湿轻裘。但恐尊中尽，身外复何忧。
<br>
<br>蓦山溪（次李伯纪梅花韵）
<br>
<br>冲寒山意，未放江头树。老去恨春迟，数花期、朝朝暮暮。疏英冷蕊，也为有情忙，深夜月，小庭中，绝胜西城路。调元妙手，便是春来处。酝造十分香，更暖借、毫端烟雨。狂歌醉客，小摘问东风，花谢后，子成时，趁得和羹否。
<br>
<br>蓦山溪（宣城丞厅双梅）
<br>
<br>竹边柳外，两两寒梅树。疏影上帘栊，似却□一枝横暮。玉肌瘦损，有恨不禁春，萦冰珮，整风裳，怅望瑶台路。我来胜赏，持酒花深处。天晓酿幽香，正一霎、如酥小雨。江山得助，臭味许谁同，长安远，故人疏，梦到江南否。
<br>
<br>昆明池（次韵尚书兄春晚）
<br>
<br>帐锦笼庭，囊香飘榭，过了芳时强半。觅残红、蜂须趁日，占新绿、莺喉咤暖。数花期、望得春来，春去也、把酒南山谁伴。更帘幕垂垂，恼人飞絮，乱落一轩风晚。
<br>
<br>手拍狂歌挥醉碗。笑浪走江头，几逢归燕。忆黄华、曾吹纱帽，讶彩楼、催攽纨扇。功名事、于我如云，谩赢得星星，满簪霜换。向棠棣华间，鶺鴒原上，莫厌尊罍频来见。
<br>
<br>十月桃（二首，同富季申赋梅花）
<br>
<br>浮云无定，任春风万点，吹上寒枝。砌外珑璁，暗香夜透帘帏。闲情最宜酒伴，胜黄昏、冷月清溪。风流谢傅，梦到华胥，长是相随。
<br>
<br>似凝愁、不语谁知。芳思乱微酸，已带离离。传语花神，任教横竹三吹。枝头要看如豆，趁和羹、百卉开时。十分金蕊，先与东君，一笑相期。
<br>
<br>十月桃
<br>
<br>一枝三四，弄疏英秀色，特地生寒。刻楮三年，谩夸煮石成丹。梨花带雨难并，似玉妃、寂寞微潸。瑶台空阔，露下星坠，零乱风鬟。
<br>
<br>记前回、拥盖西园。花信被山烟，著意邀阑。盏面横斜，大家月底颓然。如今万点难缀，共苍苔、打合成班。诗翁何似，劝春莫交，粉淡香残。
<br>
<br>声声慢（木犀）
<br>
<br>龙涎染就，沈水薰成，分明乱屑琼瑰。一朵才开，人家十里须知。花儿大则不大，有许多、潇洒清奇。较量尽，诮胜如末利，赛过酴醿。
<br>
<br>更被秋光断送，微放些月照，著阵风吹。恼杀多情，猛拚沈醉酬伊。朝朝暮暮守定，尽忙时、也不分离。睡梦里，胆瓶儿、枕畔数枝。
<br>
<br>永遇乐（学士兄筑室南山拒梗峰下，与西山相对。因生日，以词见意）
<br>
<br>一水如绳，两山如翼，绿野如绣。松院干霄，筠庄枕浪，揽尽溪山秀。水南水北，竹舆兰棹，来往月宵花昼。问人间、天上何处，更寻大围小有。
<br>
<br>人言拒梗，功成仙去，丹鼎夜寒光透。唤取云英，炼成石髓，日月齐长久。烦君挟我，朝元真阙，两翼羽轻风骤。此时看，小茅峰顶，有云贯斗。
<br>
<br>满庭芳（中秋次刘梦弼韵）
<br>
<br>荷背翻黄，蕉心滴翠，雨洗庭院无尘。断云缺处，矫首望冰轮。迤逦天垂四幕，星杓淡、河汉横银。笙歌散，风帘自上，寒水满楼明。
<br>
<br>刘郎方得计，钗摇绣户，枕并华裀。笑狂客无眠，坐听钟鲸。明月中秋一梦，临鸳甃、三绕殷勤。清光里，持杯对影，风月两兼并。
<br>
<br>水龙吟（上巳）
<br>
<br>化工收拾芳菲，晕酥翦彩迎春禊。江山影里，泰阶星聚，重寻古意。曲水流觞，晚林张宴，竹边花外。倩飞英衬地，繁枝障日，游丝驻，羲和旆。
<br>
<br>云避清歌自止。放一钩、玉沈寒水。西园飞盖，东山携妓，古今无愧。闻道东君，商量花蕊，作明年计。待公归，独运丹青妙手，忆山阴醉。
<br>
<br>洞仙歌（登临漳城咏梅）
<br>
<br>断桥斜路，又是春来也。仙掌挼云半开谢。尽凝酥砌粉，不似真香，分明对、冰雪肌肤姑射。
<br>
<br>天涯伤老大，万斛新愁，一笑端须问花借。纵广平冷淡，铁石心肠，未拚得、花里风前月下。为传语、游蜂缓经营，且留与山翁，醉吟清夜。
<br>
<br>洞仙歌（次李伯纪韵）
<br>
<br>残烟薄雾，仗东风排遣。收拾轻寒做轻暖。问墙隅屋角，多少青红，春不语，行处随人近远。
<br>
<br>穿帘花影乱。金鸭香温，幽梦醒时午禽啭。任抛书推枕，嚼蕊攀条，暗消了、清愁一半。且莫放、浮云蔽晴晖，怕惹起羁人，望中凝恋。
<br>
<br>江神子（临安道中）
<br>
<br>梦中北去又南来。饱风埃。鬓华衰。浮木飞蓬，踪迹为谁催。自笑自悲还自误，一杯酒，鼻如雷。
<br>
<br>晓舆行处觉春回。屑琼瑰。糁□苔。病眼冲寒，欲闭又还开。近水人家篱落畔，遥认得，一枝梅。
<br>
<br>感皇恩（次韵尚书兄老山堂作）
<br>
<br>入夜月华清，中天方好。更著山光两相照。星稀云净，玉树惊乌三绕。广寒风露近，秋光老。
<br>
<br>老山高胜，飞尘不到。亭上仙翁自昏晓。短封新唱，字字令人绝倒。待凭书寄恨，归鸿少。
<br>
<br>花心动（七夕）
<br>
<br>水馆风亭，晚香浓、一番荷芰经雨。簟枕乍闲，襟裾初试，散尽满轩袢暑。断云却送轻雷去，疏林外、玉钩微吐。夜未阑，秋生败叶，暗摧庭树。
<br>
<br>天上佳期久阻。星河畔，仙车缥缈云路。旧恨未平，幽欢难驻，洒落半天风露。绮罗人散金猊冷，醉魂到、华胥深处。洞户悄，南楼画角自语。
<br>
<br>一寸金（尚书生日光州作。光州芍药甚顺，尚书为品次图之，故未句云）
<br>
<br>仙李盘根，自有云仍霭芳裔。更溜雨霜皮，临风玉树，紫髯丹颊，长生久视。鹤帐琅书至。长庚梦、当年暗记。佳辰近，回首西风，渐喜秋英弄霜蕊。
<br>
<br>暂卷双旌，鸣金吹竹，蓂堂伴新戏。对璧月流光，屏山供翠，碧云乍合，飞觞如缀。早晚岩廊侍。终不负、黄楼一醉。丹青手、先与翻阶，万叶增春媚。
<br>
<br>蝶恋花（拟古）
<br>
<br>百尺游丝当绣户。不系春晖，只系闲愁住。拾翠归来芳草路。避人蝴蝶双飞去。
<br>
<br>因脸羞眉无意绪。陌上行人，记得清明否。消息未来池阁暮。濛濛一饷梨花雨。
<br>
<br>蝶恋花（游南山过陈公立后亭作）
<br>
<br>足力穷时山已晦。却上轻舟，急棹穿沙背。云影渐随风力退。一川月白寒光碎。
<br>
<br>唤客主人陶谢辈。拂石移尊，不管游人醉。罗绮丛中无此会。只疑身在烟霞外。
<br>
<br>蝶恋花（新晴用前韵）
<br>
<br>清晓天容争显晦。溪上群山，戢戢分驼背。谁似浮云知进退。疏林嫩日黄金碎。
<br>
<br>夜枕不眠憎鼠辈。困眼贪晴，拚被风烟醉。天意有情人不会。分明置我风波外。
<br>
<br>蝶恋花（福州横山阁）
<br>
<br>百叠青山江一缕。十里人家，路绕南台去。榕叶满川飞白鹭。疏帘半卷黄昏雨。
<br>
<br>楼阁峥嵘天尺五。荷芰风清，习习消袢暑。老子人间无著处。一尊来作横山主。
<br>
<br>蝶恋花（西山小湖，四月初，莲有一花）
<br>
<br>小小芙蕖红半展。占早争先，不奈腰肢软。罗袜凌波娇欲颤。向人如诉闺中怨。
<br>
<br>把酒与君成眷恋。约束新荷，四面低歌扇。不放游人偷眼盼。鸳鸯叶底潜窥见。
<br>
<br>虞美人（咏古）
<br>
<br>上阳迟日千门锁。花外流莺过。一番春去又经秋。惟有深宫明月、照人愁。
<br>
<br>暗中白发随芳草。却恨容颜好。更无魂梦到昭阳。肠断一双飞燕、在雕梁。
<br>
<br>虞美人（东山海棠）
<br>
<br>海棠开后春谁主。日日催花雨。可怜新绿遍残枝。不见香腮和粉、晕燕脂。
<br>
<br>去年携手听金缕。正是花飞处。老来先自不禁愁。这样愁来欺老、几时休。
<br>
<br>虞美人
<br>
<br>金泥捍拨春声碎。恨入相思泪。醉欺秋水绿云斜。浑似梦中重到、阿环家。
<br>
<br>主人著意留春住。不醉无归去。只愁银烛晓生寒。明日落花飞絮、满长安。
<br>
<br>虞美人（赠富季申别）
<br>
<br>年年江上清秋节。酉戋面分霜月。不堪对月已伤离。那更梅花开后、海棠时。
<br>
<br>剑溪难驻仙游路。直上云霄去。藕花恰莫碍行舟。要趁潮头八月、到扬州。
<br>
<br>虞美人（次韵叶少蕴怀隐庵作）
<br>
<br>方壶小有人谁到。底事春知早。使君和气粲如花。更筑百花深处、驻春华。
<br>
<br>云关远枕苕溪浅。未放归怀展。看残红紫绿阴斜。鸾凤干霄却上、玉皇家。
<br>
<br>青玉案
<br>
<br>杨花尽做难拘管。也解趁、飞红伴。骢马无情人渐远。沙平浅渡，雨湿孤村，何处长亭晚。
<br>
<br>欲凭桃叶传春怨。算不似、斜风倩双燕。纵得书来春又换。只将心事，分付眉尖，寂寞梨花院。
<br>
<br>菩萨蛮（管邦惠家小鬟善讴）
<br>
<br>小山娇翠低歌扇。雏莺学语春犹浅。无力响方檀。声随玉笋翻。
<br>
<br>垂鬟云乍染。媚靥香微点。未解作轻颦。凝情已动人。
<br>
<br>菩萨蛮（新秋）
<br>
<br>凉飚轻散余霞绮。疏星冷浸明河水。欹枕画檐风。秋生草际蛩。
<br>
<br>雁门离塞晚。不道衡阳远。归恨隔重山。楼高莫凭栏。
<br>
<br>菩萨蛮
<br>
<br>风庭瑟瑟灯明灭。碧梧枝上蝉声歇。枕冷梦魂惊。一阶寒水明。
<br>
<br>鸟飞人未起。月露清如洗。无语听残更。愁从两鬓生。
<br>
<br>菩萨蛮（富季申见约观月，以病不能往。夜分独卧横山阁，作此寄之）
<br>
<br>余霞收尽寒烟绿。江山一片团明玉。欹枕画楼风。愁生草际蛩。
<br>
<br>金茎秋未老。两鬓吴霜早。忍负广寒期。清尊对语谁
<br>
<br>浣溪沙
<br>
<br>小小茅茨隐翠微。桥平双手弄涟漪。好风还动去年枝。
<br>
<br>得雨疏梅肥欲展，人家次第有芳菲。惜花恰莫探春迟。
<br>
<br>浣溪沙（和蒋丞端午竞渡）
<br>
<br>箫鼓哀吟乐楚臣。牙樯锦缆簇江漘。调高彩笔逞尖新。
<br>
<br>海角逢时伤老大，莫辞卮酒话情亲。与君同是异乡人。
<br>
<br>浣溪沙
<br>
<br>向日南枝不奈晴。无风绛雪自飘零。画楼更作断肠声。
<br>
<br>小侧金荷迎落蕊，高烧银烛照残英。生愁斜月酒初醒。
<br>
<br>临江仙（次韵尚书兄送别）
<br>
<br>枝上子规催去旆，柳条偏系离情。片云留雨锁愁城。不堪明月夜，寂寞照南荣。
<br>
<br>莫作东山今日计，风雷已促鹏程。功成来伴赤松行。却寻鸿雁侣，尊酒会如星。
<br>
<br>临江仙（次韵富季申九月菊未开）
<br>
<br>燕去莺来昏又晓，劳生莫负心期。菊花何必待开时。十分浮玉蚁，一拍贯珠词。
<br>
<br>少借笔端烟雨力，不须露染风披。芳心微露定因谁。风流今太傅，萧洒古东篱。
<br>
<br>临江仙（次李伯纪韵）
<br>
<br>多病渊明刚止酒，不禁秋蕊浮香。饮船歌板已兼忘。吴霜羞鬓改，无语对红妆。
<br>
<br>小捻青枝撩鼻观，绝胜娇额涂黄。独醒滋味怕新凉。归来烛影乱，欹枕听更长。
<br>
<br>临江仙（杏花）
<br>
<br>一片花飞春已减，那堪万点愁人。可能春便负闲身。细思愁不饮，却是自辜春。
<br>
<br>且共一尊追落蕊，犹胜陌上成尘。杯行到手莫辞频。杏花须记取，曾与此翁邻。
<br>
<br>临江仙（次韵叶少蕴惜春）
<br>
<br>试问花枝余几许，卷帘细雨随人。风光犹恋苦吟身。海棠浑怯冷，为我强留春。
<br>
<br>细听惜花歌白雪，不知盏面生尘。吹开吹谢漫惊频。少陵真有味，爱酒觅南邻。
<br>
<br>醉花阴
<br>
<br>翠箔阴阴笼画阁。昨夜东风恶。香迳漫春泥，南陌东郊，惆怅妨行乐。
<br>
<br>伤春比似年时觉。潘鬓新来薄。何处不禁愁，雨滴花腮，和泪胭脂落。
<br>
<br>醉花阴（木犀）
<br>
<br>紫菊红萸开犯早。独占秋光老。酝造一般清，比著芝兰，犹自争多少。
<br>
<br>霜刀翦叶呈纤巧。手捻迎人笑。云鬓一枝斜，小阁幽窗，是处都香了。
<br>
<br>清平乐（登第）
<br>
<br>烛花催晓。醉玉颓春酒。一骑东风消息到。占得鳌头龙首。长安去路骎骎。明朝跃马芳阴。应是花繁莺巧，东君著意琼林。
<br>
<br>清平乐（春晚）
<br>
<br>一帘红雨。飘荡谁家去。门外垂杨千万缕。不把东风留住。旧巢燕子来迟。故园绿暗残枝。肠断画桥烟水，此情不许春知。
<br>
<br>浪淘沙（林仲和送芍药，再以词为寄，次韵谢之）
<br>
<br>把酒挽芳时。醉袖淋漓。多情楚客为秋悲。未抵香飘红褪也，独绕空枝。
<br>
<br>天女宝刀迟。露染风披。翠云叠叠拥铢衣。知道筠溪春寂寞，来慰相思。
<br>
<br>浪淘沙（连鹏举坐上次康平仲留别韵）
<br>
<br>乐事信难逢。莫放匆匆。飞红撩乱减春容。临水不禁频送客，风袖龙钟。
<br>
<br>小阁画堂东。绮绣相重。尊前谁唱夏云峰。醒后欲寻溪上路，烟水无穷。
<br>
<br>谒金门（寄远）
<br>
<br>春又老。愁似落花难扫。一醉一回才忘了。醒来还满抱。此恨欲凭谁道。柳外数声啼鸟。只恐春风吹不到。断云连碧草。
<br>
<br>滴滴金（次韵尚书兄老山堂雪）
<br>
<br>广平未拚心如铁。恨梅花、隔年别。化工翦水斗春风，似南枝和月。
<br>
<br>长鲸一饮宁论石。想高歌、醉瑶席。几时归去共尊罍，看寒花连陌。
<br>
<br>诉衷情（次韵他伯纪桃花）
<br>
<br>小桃初破两三花。深浅散余霞。东君也解人意，次第到山家。
<br>
<br>临水岸，一枝斜。照笼纱。可怜何事，苦爱施朱，减尽容华。
<br>
<br>好事近（同前）
<br>
<br>春苑杂花芳，诗老剩夸梅格。谁道武陵深处，便不如姑射。莫分红浅与红深，点点是春色。生怕一番风雨，半飘零江国。
<br>
<br>鹤冲天（张仲宗以秋香酒见寄并词，次其韵）
<br>
<br>篘玉液，酿花光。来趁北窗凉。为君小摘蜀葵黄。一似嗅枝香。
<br>
<br>饮中仙，山中相。也道十分宫样。一般时候最宜尝。竹院月侵床。
<br>
<br>天仙子（次富季申韵）
<br>
<br>飞盖追春春约伫。繁杏枝头红未雨。小楼翠幕不禁风，芳草路。无尘处。明月满庭人欲去。
<br>
<br>一醉邻翁须记取。见说新妆桃叶女。明年却对此花时，留不住。花前语。总向似花人付与。
<br>
<br>清平乐（次韵叶少蕴和程进道梅花）
<br>
<br>断桥缺月。点点枝头雪。画角吹残声未歇。早是一年春别。寿阳弄粉成妆。柔肠结结丁香。可怕真梅轻妒，游蜂说与何妨。
<br>
<br>清平乐
<br>
<br>推愁何计。车下忘乘坠。日上南枝春有意。已讶红酥如缀。儿童缓整余杯。芒鞋午夜重来。素面应憎月冷，真香不逐风回。
<br>
<br>清平乐
<br>
<br>长红小白。何处寻梅格。日日南山云满额。暗老一分春色。广平赋罢瑶香。细□花蕊商量。留得笔端雨露，后来收拾群芳。（二月始得此词，故于末章见意。）
<br>
<br>点绛唇（奉酬富季申）
<br>
<br>翦翦疏花，托根宛在长松底。蔓柯相倚。便有凌霄志。
<br>
<br>丹凤忽来，小队迎秋起。留无计。待公归侍。重与分红翠。
<br>
<br>虞美人（宜人生日）
<br>
<br>梨花院落溶溶雨。弱柳低金缕。画檐风露为谁明。青翼来时试问、董双成。
<br>
<br>去年春酒为眉寿。花影浮金斗。不须更觅老人星。但愿一年一上、一千龄。
<br>
<br>醉花阴（学士生日）
<br>
<br>池面芙蕖红散绮。鹊噪朱门喜。环佩响天风，香霭杯盘，更约麻姑侍。
<br>
<br>尘寰不隔蓬莱水。束带岩廊戏。瘦鹤与长松，且伴臞仙，久住人间世。
<br>
<br>醉花阴（硕人生日）
<br>
<br>帘卷西风轻雨外。揖数峰横翠。楼上地行仙，压玉为醪，旋摘黄金蕊。
<br>
<br>一觞一阕千秋岁。不愿封侯贵。长伴紫髯翁，踏月吹箫，笑咏云山里。
<br>
<br>感皇恩（学士生日）
<br>
<br>花院小回廊，庭蓂成行。水面红妆翠绡帐。蓬莱云近，风露一番清旷。星郎来碧落，长庚象。
<br>
<br>素志未酬，丹心益壮。且醉真珠小槽酿。不须皓齿，拍手狂歌清唱。一尊为寿庆，羲皇上。
<br>
<br>感皇恩（端礼节使生日）
<br>
<br>密竹翦轻绡，华堂初建。卷上虾须待开宴。寿期春聚，芍药一番开遍。砌成锦步帐，笼弦管。
<br>
<br>绛节近颁，丹雏重见。花里双双乍归燕。重重乐事，凭仗东风拘管。一时分付与，金荷劝。
<br>
<br>小重山（学士生日）
<br>
<br>鞭凤骖鸾自斗杓。老君亲抱送，下层霄。人间仙李占春饶。千秋里，松月伴吹箫。
<br>
<br>故国水云遥。谪仙丹荔熟，剥红绡。南山影转卧金蕉。倾寒绿，眉寿比山高。
<br>
<br>小重山（同前）
<br>
<br>星斗心胸锦绣肠。厌随尘士客，逐炎凉。江山风月伴行藏。无人识，高卧水云乡。
<br>
<br>肘后有仙方。假饶丹未就，寿须长。儒冠多误莫思量。十分酒，菡萏小池塘。
<br>
<br>花心动（夫人生日）
<br>
<br>红日当楼，绣屏开、风裀舞花随步。绛拂珮兰，香染妆梅，仿佛紫烟真侣。雪消池馆年年会，玻璃泛、小槽新注。弄箫语。云阶未彻，暖回芳树。
<br>
<br>瑶检曾攽寿缕。好系日萦春，驭鸾深驻。桂殿影寒，蓬山波阔，未似彩衣庭户。坐看鹤鬓云来戏，重重拜、天阶雨露。纵游处。人间遍寻洞府。
<br>
<br>渔家傲（博士生日）
<br>
<br>海角秋高风力骤。楼台四面山容瘦。季子貂裘寒欲透。悬弧昼。高歌棣萼聊卮酒。
<br>
<br>且共追欢宽白首。清闲赢得身长久。世上功名翻覆手。为君寿。腰间要看悬金斗。
<br>
<br>阮郎归（硕人生日）
<br>
<br>黄花犹未拆霜枝。今年秋较迟。六么催泛玉东西。登高庆诞时。
<br>
<br>神仙事，古来稀。且为千岁期。戏莱堂上两庞眉。何妨举案齐。
<br>
<br>醉落托（同前）
<br>
<br>霜林变绿。画帘桂子排香粟。一声檀板惊飞鹜。弦管楼高，谁在阑干曲。
<br>
<br>人生一笑难相属。满堂何必堆金玉。但求身健儿孙福。鹤发年年，同泛清尊菊。
<br>
<br>柳梢青（赵端礼生日）
<br>
<br>寿烟笼席。采莲新按，舞腰无力。占尽风光，人间天上，今夕何夕。
<br>
<br>蓝袍换了莱衣，庆岁岁、君恩屡锡。连夜欢声，满城佳气，和春留得。
<br>
<br>点绛唇（富季申生日）
<br>
<br>花信争先，暗将春意传桃李。寿卿同醉。绿野连珠履。
<br>
<br>麟阁丹青，眷注耆英裔。眉间喜。日边飞骑。来促东山起。
<br>
<br>十样花
<br>
<br>陌上风光浓处。第一寒梅先吐。待得春来也，香销减，态凝伫。百花休谩妒。
<br>
<br>陌上风光浓处。繁杏枝头春聚。艳态最娇娆，堪比并，东邻女。红梅何足数。
<br>
<br>陌上风光浓处。日暖山樱红露。结子点朱唇，花谢后，君看取。流莺偏嘱付。
<br>
<br>陌上风光浓处。忘却桃源归路。洞口水流迟，香风动，红无数。吹愁何处去。
<br>
<br>陌上风光浓处。最是海棠风措。翠袖衬轻红，盈盈泪，怨春去。黄昏微带雨。
<br>
<br>陌上风光浓处。自有花王为主。富艳压群芳，蜂蝶戏，燕莺语。东君都付与。
<br>
<br>陌上风光浓处。红药一番经雨。把酒绕芳丛，花解语。劝春住。莫教容易去。
<br>
<br>菩萨蛮
<br>
<br>江城烽火连三月。不堪对酒长亭别。休作断肠声。老来无泪倾。
<br>
<br>风高帆影疾。目送舟痕碧。锦字几时来。薰风无雁回。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王以宁】
<br>
<br>水调歌头（裴公亭怀古）
<br>
<br>岁晚橘洲上，老叶舞愁红。西山光翠，依旧影落酒杯中。人在子亭高处，下望长沙城郭，猎猎酒帘风。远水湛寒碧，独钓绿蓑翁。
<br>
<br>怀往事，追昨梦，转头空。孙郎前日，豪健颐指五都雄。起拥奇才剑客，十万银戈赤帻，歌鼓壮军容。何似裴相国，谈道老圭峰。
<br>
<br>水调歌头（吴汉阳使君）
<br>
<br>大别我知友，突兀起西州。十年重见，依旧秀色照清眸。常记鲒碕狂客，邀我登楼雪霁，杖策拥羊裘。山吐月千仞，残夜水明楼。
<br>
<br>黄粱梦，未觉枕，几经秋。与君邂逅，相逐飞步碧山头。举酒一觞今古，叹息英雄骨冷，清泪不能收。鹦鹉更谁赋，遗恨满芳洲。
<br>
<br>满庭芳
<br>
<br>山耸方壶，潮通碧海，江东自昔名家。玉真仙子，珰佩粲朝霞。一种天香胜味，笑杨梅、不数枇杷。难模写，牟尼妙质，光透紫丹砂。
<br>
<br>咨嗟。如此辈，不知何为，留滞天涯。料甘心远引，无意纷华。一任姚黄魏紫，供吟赏、银烛笼纱。南游士，日餐千颗，不愿九霞车。
<br>
<br>满庭芳（邓州席上）
<br>
<br>千古南阳，刘郎乡国，依约楚俗秦风。英姿豪气，耆旧知谈中。珰佩来从帝所，许洲花、潭菊从容。霜秋晓，凉生日观，极目送飞鸿。
<br>
<br>主公。天下士挥毫万字，一饮千钟。醉高歌起舞，唤醒人龙。我自人间漫浪，平生事、南北西东。辞公去，寒眸激电，曾识小安丰。
<br>
<br>满庭芳（陈觉叟雪中见过）
<br>
<br>五十七年，侵寻老矣，小庵初筑林垌。故人相过，喜雪舞祥霙。遍野跳珠溅玉，纵儿童、收满金瓶。明年待，洗光银海，袖手看升平。
<br>
<br>先生。齐物久，蚁丘罢战，蜗角休征。趁尊前身健，有酒须倾。随分村歌社舞，何须问、武宿文星。忘怀矣，未能忘酒，相与醉忘形。
<br>
<br>满庭芳（重午登霞楼）
<br>
<br>千古黄州，雪堂奇胜，名与赤壁齐高。竹楼千字，笔势压江涛。笑问江头皓月，应曾照、今古英豪。菖蒲酒，窊尊无恙，聊共访临皋。
<br>
<br>陶陶。谁晤对，粲花吐论，宫锦纫袍。借银涛雪浪，一洗尘劳。好在江山如画，人易老、双鬓难茠。升平代，凭高望远，当赋反离骚。
<br>
<br>蓦山溪（如虞彦恭寄钱逊叔）
<br>
<br>平山堂上，侧盏歌南浦。醉望五州山，渺千里、银涛东注。钱郎英远，满腹贮精神，窥素壁，墨栖鸦，历历题诗处。风裘雪帽，踏遍荆湘路。回首古扬州，沁天外，残霞一缕。德星光次，何日照长沙，渔父曲，竹枝词，万古歌来暮。
<br>
<br>蓦山溪（游南山）
<br>
<br>雕弓绣帽。戏马秦淮道。风入马蹄轻，曾踏遍、淮堤芳草。飞英点点，春事已阑珊，风雨横，别离多，断送英雄老。功名终在，休惜芳尊倒。谈笑下燕云，看千里、风驱电扫。男儿此事，莫待鬓丝棼，汉都护，万年觞，玉殿春风早。
<br>
<br>念奴娇（淮上雪）
<br>
<br>天工何意，碎琼珰玉佩，书空千尺。箬笠蓑衫扁舟下，淮口烟林如织。飞观嶙峋，子亭突兀，影浸澄淮碧。纶巾鹤氅，是谁独笑携策。
<br>
<br>遥想易水燕山，有人方醉赏，六花如席。云重天低酣歌罢，胆壮乾坤犹窄。射雉归来，铁鳞十万，踏碎千山白。紫箫声断，唤回春满南陌。
<br>
<br>念奴娇
<br>
<br>云收天碧。渐风高露冷，群喧初寂。远浦归舟荒渡口，搴篷横棹堤侧。一带澄江，十分蟾影，千里寒光白。襟怀迎爽，有人独步携策。
<br>
<br>遥想帘卷琼楼，凭阑凝望，此意知何极。声断秦箫双凤驾，凌厉飞仙同籍。问汉乘槎，采珠临海，往事空踪迹。莫辞吟赏，终宵清景难得。
<br>
<br>念奴娇
<br>
<br>晚烟凝碧。渐渔村山市，人归寂寂。有客飞舟还顾访，应讶纶巾欹侧。得意忘年，推诚投分，高论追元白。英标逸气，笑予穷抱真策。
<br>
<br>兴尽又复言归，秋风分袂，浩荡思无极。咫尺昭山明翠壁，那知中隐咸籍。说梦难听，闭门寻梦，肯念栖萍迹。浪吟狂醉，几时还共重得。
<br>
<br>鹧鸪天（寿刘方明）
<br>
<br>昔有书生荐寿杯。清词妙绝贺方回。黄花也欲为君寿，先向重阳六日开。
<br>
<br>跻楚俗，上春台。政成归去位三台。明年寿酒君王劝，知有传宣敕使来。
<br>
<br>鹧鸪天（寿杜士美）
<br>
<br>帝乙何年骑玉龙。武夷仙伯笑相从。长庚瑞应游仙梦，碧藕花开解愠风。
<br>
<br>歌既醉，乐元丰。明良相悦寿无穷。野人更有深深祝，笑指三台十八公。（三台寿松在南岳。）
<br>
<br>鹧鸪天（寿张徽猷）
<br>
<br>桃李纷纷春事催。桐花风定牡丹开。天麟下作人间瑞，玉燕清宵入梦来。
<br>
<br>红玉酎，紫霞杯。五云深处望三台。君家况有庭前柏，好个擎天八柱材。
<br>
<br>临江仙（和子安）
<br>
<br>眼看西园红与紫，年来几度芳菲。吾生四十渐知非。只思青箬笠，江上雨霏霏。
<br>
<br>饮酒但知寻夏季，不须远慕安期。丹成仙去是何时。龟藏何必学，春日正迟迟。
<br>
<br>临江仙
<br>
<br>此理循环如引锯，春来百草菲菲。道人一笑悟前非。功名真长物，夕霭与朝霏。
<br>
<br>梦褥清孙今禄隐，漫郎自许风期。江楼景物得旬时。平芜三百里，天阔夕阳迟。
<br>
<br>临江仙（与刘拐）
<br>
<br>闻道洛阳花正好，家家遮户春风。道人饮处百壶空。年年花下醉，看尽几番红。
<br>
<br>此拐又从何处去，飘蓬一任西东。语声虽异笑声同。一轮清夜月，何处不相逢。
<br>
<br>浣溪沙（舣舟洪江步下）
<br>
<br>起看船头蜀锦张。沙汀红叶舞斜阳。杖拿惊起睡鸳鸯。
<br>
<br>木落群山雕玉□，霜和冷月浸澄江。疏篷今夜梦潇湘。
<br>
<br>浣溪沙（寿赵倅）
<br>
<br>艾胜迎薰寿缕长。碧篘酒泛绿蒲香。万家喜气在都梁。小阁幽轩新料理，舞衫歌扇且传觞。看君飞步上明光。
<br>
<br>浣溪沙（张金志洗儿）
<br>
<br>招福宫中第几真。餐花辟谷小夫人。天翁新与玉麒麟。
<br>
<br>我识外家西府相，玉壶冰雪照青春。小郎风骨已凌云。
<br>
<br>踏莎行
<br>
<br>梦褥光宗，河东右族。向来到耳声华熟。游从两世记金兰，风流二阮居南北。
<br>
<br>今夕何辰，相亲灯烛。一廛我愿依韦曲。长君未可赋骊驹，山人莫为蒲轮促。
<br>
<br>踏莎行
<br>
<br>我自山中，渔樵冷族。一丘一壑平生熟。朅来江海寄余生，心兵语阱频奔北。
<br>
<br>九里灵河，十分光烛。分辉借润须邻曲。柳家兄弟莫瞋人，狂奴小户元低促。
<br>
<br>踏莎行
<br>
<br>位正三槐，光生九族。人间一梦黄粱熟。迩来荆楚地行仙，卜居深在延原北。
<br>
<br>笑问从前，谁调玉烛。当筵鲍老那能曲。山中饮酒是生涯，欲归未果成烦促。
<br>
<br>感皇恩（和才仲西山子）
<br>
<br>千古洞庭湖，百川争注。雪浪银涛正如许。骑鲸诗客，浩气决云飞雾。背人歌欸乃，凌空去。
<br>
<br>我欲从公，翩然鹄举。未愿人间相君雨。笭箵短棹，是我平生真语。个中烟景好，烦公句。
<br>
<br>庆双椿（汪周佐夫妇五月六日同生）
<br>
<br>问政山头景气嘉。仙家绿酒荐菖芽。仙郎玉女共乘槎。
<br>
<br>学士文章舒锦绣，夫人冠帔烂云霞。寿香来是道人家。
<br>
<br>渔家傲
<br>
<br>往事闲思人共怕。十年塞上烟尘亚。百万铁衣驰铁马。都弄罢。八风断送归莲社。
<br>
<br>卖药得钱休教化。归来醉卧蜗牛舍。一颗明珠元不夜。非待借。神光穿透诸天下。
<br>
<br>好事近
<br>
<br>诗客少微家，世有斗南人杰。一段素襟清韵，似玉壶冰雪。怀中卿相饱经纶，况是好时节。我有太平歌颂，待形容贤业。
<br>
<br>好事近
<br>
<br>白石读书房，世有斗南人杰。一段素襟清韵，似玉壶冰雪。仙家赤酒荐交梨，道眼况超越。来往十洲三岛，跨一轮新月。
<br>
<br>虞美人（宿龟山夜登秋汉亭）
<br>
<br>归来峰下霜如水。明月三千里。幽人独立瞰长淮。谁棹扁舟一叶、趁潮来。
<br>
<br>洞庭湖上银涛观。忆我烟蓑伴。此身天地一浮萍。去国十年华发、欲星星。
<br>
<br>浣溪沙（张国泰生日）
<br>
<br>快雨疏风六月凉。貂蝉人著彩衣裳。肃然心拜玉炉香。
<br>
<br>相国趣还调鼎鼐，潘舆指日下潇湘。秋来江上接归航。
<br>
<br>南歌子（李左司生日）
<br>
<br>未折江南柳，先开陇上梅。绿情红意到根荄。昨夜春随和气、已归来。
<br>
<br>忠力扶昌运，冲和保圣胎。阳功阴德好栽培。他日骑鲸仙路、指蓬莱。
<br>
<br>鹧鸪天（刘运判生日）
<br>
<br>瑞雪当空舞素英。玳筵收得满金瓶。洗教双眼明如镜，看取黄河几度清。
<br>
<br>龟畀寿，鹤为形。年年长愿见仪刑。他年林下逢彭祖，唤作谁家小后生。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【陈与义】
<br>
<br>法驾导引
<br>
<br>子歌词以侑，凡九阕，皆非人世语。或记之以问一道士，道士惊曰："此赤城韩夫人所制水府蔡真君法驾导引也，乌衣女子疑龙"云。得其三而亡其六，拟作三阕）
<br>
<br>朝元路，朝元路，同驾玉华君。千乘载花红一色，人间遥指是祥云。回望海光新。
<br>
<br>法驾导引（三之二）
<br>
<br>东风起，东风起，海上百花摇。十八风鬟云半动，飞花和雨著轻绡。归路碧迢迢。
<br>
<br>法驾导引（三之三）
<br>
<br>帘漠漠，帘漠漠，天淡一帘秋。自洗玉舟斟白醴，月华微映是空舟。歌罢海西流。
<br>
<br>虞美人（亭下桃花盛开，作长短句咏之）
<br>
<br>十年花底承朝露。看到江南树。洛阳城里又东风。未必桃花得似、旧时红。
<br>
<br>胭脂睡起春才好。应恨人空老。心情虽在只吟诗。白发刘郎孤负、可怜枝。
<br>
<br>忆秦娥（五日移舟明山下作）
<br>
<br>鱼龙舞。湘君欲下潇湘浦。潇湘浦。兴亡离合，乱波平楚。独无尊酒酬端午。移舟来听明山雨。明山雨。白头孤客，洞庭怀古。
<br>
<br>临江仙
<br>
<br>高咏楚词酬午日，天涯节序匆匆。榴花不似舞裙红。无人知此意，歌罢满帘风。
<br>
<br>万事一身伤老矣，戎葵凝笑墙东。酒杯深浅去年同。试浇桥下水，今夕到湘中。
<br>
<br>虞美人（大光祖席醉中赋长短句）
<br>
<br>张帆欲去仍搔首。更醉君家酒。吟诗日日待春风。及至桃花开后、却匆匆。
<br>
<br>歌声频为行人咽。记著尊前雪。明朝酒醒大江流。满载一船离恨、向衡州。
<br>
<br>点绛唇（紫阳寒食）
<br>
<br>寒食今年，紫阳山下蛮江左。竹篱烟锁。何处求新火。
<br>
<br>不解乡音，只怕人嫌我。愁无那。短歌谁和。风动梨花朵。
<br>
<br>虞美人（邢子友会上）
<br>
<br>超然堂上闲宾主。不受人间暑。冰盘围坐此州无。却有一瓶和露、玉芙蕖。
<br>
<br>亭亭风骨凉生牖。消尽尊中酒。酒阑明月转城西。照见纱巾藜杖、带香归。
<br>
<br>渔家傲（福建道中）
<br>
<br>今日山头云欲举。青蛟素凤移时舞。行到石桥闻细雨。听还住。风吹却过溪西去。
<br>
<br>我欲寻诗宽久旅。桃花落尽春无所。渺渺篮舆穿翠楚。悠然处。高林忽送黄鹂语。
<br>
<br>虞美人
<br>
<br>自琐闼以病得请奉祠。卜居青墩。立秋后三日行，舟之前后，如朝霞相映，望之不断也。以长短句记之）
<br>
<br>扁舟三日秋塘路。平度荷花去。病夫因病得来游。更值满川微雨、洗新秋。
<br>
<br>去年长恨拿舟晚。空见残荷满。今年何以报君恩。一路繁花相送、过青墩。
<br>
<br>浣溪沙（离杭日，梁仲谋惠酒，极清而美。）
<br>
<br>七月十二日晚卧小阁，已而月上，独酌数杯）
<br>
<br>送了栖鸦复暮钟。栏干生影曲屏东。卧看孤鹤驾天风。
<br>
<br>起舞一尊明月下，秋空如水酒如空。谪仙已去与谁同。
<br>
<br>玉楼春（青墩僧舍作）
<br>
<br>山人本合居岩岭。聊问支郎分半境。残年藜杖与纶巾，八尺庭中时弄影。
<br>
<br>呼儿汲水添茶鼎。甘胜吴山山下井。一瓯清露一炉云，偏觉平生今日永。
<br>
<br>清平乐（木犀）
<br>
<br>黄衫相倚。翠葆层层底。八月江南风日美。弄影山腰水尾。楚人未识孤妍。离骚遗恨千年。无住庵中新事，一枝唤起幽禅。
<br>
<br>定风波（重阳）
<br>
<br>九日登临有故常。随晴随雨一传觞。多病题诗无好句。孤负。黄花今日十分黄。
<br>
<br>记得眉山文翰老。曾道。四时佳节是重阳。江海满前怀古意。谁会。阑干三抚独凄凉。
<br>
<br>菩萨蛮（荷花）
<br>
<br>南轩面对芙蓉浦。宜风宜月还宜雨。红少绿多时。帘前光景奇。
<br>
<br>绳床乌木几。尽日繁香里。睡起一篇新。与花为主人。
<br>
<br>南柯子（塔院僧阁）
<br>
<br>矫矫千年鹤，茫茫万里风。阑干三面看秋空。背插浮屠千尺、冷烟中。
<br>
<br>林坞村村暗，溪流处处通。此间何似玉霄峰。遥望蓬莱依约、晚云东。
<br>
<br>临江仙（夜登小阁，忆洛中旧游）
<br>
<br>忆昔午桥桥上饮，坐中多是豪英。长沟流月去无声。杏花疏影里，吹笛到天明。
<br>
<br>二十余年如一梦，此身虽在堪惊。闲登小阁看新晴。古今多少事，渔唱起三更。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
