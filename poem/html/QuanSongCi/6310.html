<HTML>
<HEAD>
<TITLE>全宋词 卷034 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷034</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷034</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6310"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷034')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷034]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  
<br>
<br>【沈与求】
<br>
<br>浣溪沙（和郑庆袭雪中作）
<br>
<br>云幕垂垂不掩关，落鸿孤没有无间。雪花欺鬓一年残。
<br>
<br>欲把小梅还斗雪，冷香嫌怕乱沈檀。恼人归梦绕江干。
<br>
<br>浣溪沙
<br>
<br>花信催春入帝关。玉霙争腊去留间。不禁风力又吹残。
<br>
<br>客舍不眠清夜冷，萦愁一缕袅檀，空庭月落斗阑干。
<br>
<br>江城子（亦次韵和呈，因以自见穷寂之态）
<br>
<br>华灯高宴水精宫。浪花中。意无穷。十载江湖，重绾汉符铜。应有青藜存往事，人缥缈，佩丁东。
<br>
<br>卧听萧寺响疏钟。渡溪风。转空濛。月上孤窗，邻唱有渔翁。追念使君清坐久，歌一发，恨千里。
<br>
<br>江城子（和叶左丞石林）
<br>
<br>鱼龙戏舞近幽宫。乱山中。似途穷。绿野堂深，门敝兽铺铜。无限青瑶攒峭壁，花木老，映西东。
<br>
<br>消磨万事酒千钟。一襟风。鬓霜蒙。忧国平生，堪笑已成翁。惟有经纶心事在，承密诏，看重重。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【洪皓】
<br>
<br>点绛唇（咏梅）
<br>
<br>不假施朱，鹤翎初试轻红亚。为栽堂下。更咏樵人画。
<br>
<br>绿叶青枝，辨认诗亏价。休催也。忍寒郊野。留待东坡马。
<br>
<br>点绛唇（腊梅）
<br>
<br>耐久芳馨，拟将蜂蜡龙涎亚。化工裁下。风韵胜如画。
<br>
<br>鼻观先通，顿减沈檀价。思量也。梦游吴野。凭仗神为马。
<br>
<br>减字木兰花（和腊梅）
<br>
<br>蜂房余液。写就南枝凌正色。折干垂芳。点缀如生秘暗香。寿阳妆样。纤手拈来簪髻上。恍若还家。暂睹真花压百花。
<br>
<br>蓦山溪（和赵粹文元宵）
<br>
<br>鳌山凤阙，多少飞琼侣。颙俟翠华临，庆新春、金波盈五。莲灯开遍，侍从尽登楼，簪花赴。传柑处。咫尺聆天语。厌厌欲罢，宣劝犹旁午。扶上玉花骢，更踟蹰、梨园四部。追思往事，一夕九回肠，皇恩溥。归期阻。引领江南路。
<br>
<br>木兰花慢（中秋）
<br>
<br>属三秋正半，暮云敛、月舒圆。误警鹤鸣皋，栖乌绕树，魑魅惊旋。寻常对三五夜，纵清光、皎洁未精妍。须是风高气爽，一轮绝后光前。
<br>
<br>无偏。故国迢迢，千万里、共婵娟。但陟屺瞻驰，高楼念远，宁不凄然。天涯更新雁过，□哀嗷、出塞影联翩。空俾骚人叹羡，向隅耿耿无眠。
<br>
<br>木兰花慢（重阳）
<br>
<br>对金商暮节，此时客、意难忘。正卉木雕零，蛩螀韵切，宾雁南翔。东篱有黄蕊绽，是幽人、最爱折浮觞。须信凌霜可赏，任他落帽清狂。
<br>
<br>茫茫。去国三年，行万里、过重阳。奈眷恋庭闱，矜怜幼稚，堕泪回肠。凭栏处空引领，望江南、不见转凄凉。羁旅登高易感，况于留滞殊方。
<br>
<br>浣溪沙（排闷）
<br>
<br>丧乱佳辰不易攀。四逢寒食尽投闲。踏青无处想家山。
<br>
<br>麟殿阻趋陪内宴，蓂堂遥忆侍慈颜。感时双泪滴潺潺。
<br>
<br>浣溪沙（闻王侍郎复命）
<br>
<br>南北渝盟久未和。斯民涂炭死亡多。不知何日戢干戈。
<br>
<br>赖有兴王如世祖，况闻谋帅得廉颇。蔺卿全璧我蹉跎。
<br>
<br>临江仙（怀归）
<br>
<br>冷落天涯今一纪，谁怜万里无家。三闾憔悴赋怀沙。思亲增怅望，吊影觉欹斜。
<br>
<br>兀坐书堂真可怪，销忧殢酒难赊。因人成事耻矜夸。何时还使节，踏雪看梅花。
<br>
<br>忆江梅
<br>
<br>（岁在壬戌，甫临长至，张总侍御邀饮。众宾皆退，独留少款。侍婢歌江梅引，有"念此情、家万里"之句，仆曰：此词殆为我作也。又闻本朝使命将至，感慨久之。既归，不寝，追和四章，多用古人诗赋，各有一笑字，聊以自宽。如暗香、疏影、相思等语，虽甚奇，经前人用者众，嫌其一律，故辄略之。卒押吹字，非风即笛，不可易也。此方无梅花，士人罕有知梅事者，故皆注所出。旧注：阙一首。此录示乡人者，北人谓之四笑江梅引）
<br>
<br>天涯除馆忆江梅。几枝开。使南来。还带馀杭、春信到燕台。准拟寒英聊慰远，隔山水，应销落，赴诉谁。
<br>
<br>空恁遐想笑摘蕊。断回肠，思故里。漫弹绿绮。引三弄、不觉魂飞。更听胡笳、哀怨泪沾衣。乱插繁花须异日，待孤讽，怕东风，一夜吹。
<br>
<br>访寒梅（江梅引·四之二）
<br>
<br>春还消息访寒梅。赏初开。梦吟来。映雪衔霜、清绝绕风台。可怕长洲桃李妒，度香远，惊愁眼，欲媚谁。
<br>
<br>曾动诗兴笑冷蕊。效少陵，惭下里。万株连绮。叹金谷、人坠莺飞。引领罗浮、翠羽幻青衣。月下花神言极丽，且同醉，休先愁，玉笛吹。
<br>
<br>怜落梅（江梅引·四之三）
<br>
<br>重闺佳丽最怜梅。牖春开。学妆来。争粉翻光、何遽落梳台。笑坐雕鞍歌古曲，催玉柱，金卮满，劝阿谁。
<br>
<br>贪为结子藏暗蕊。敛蛾眉，隔千里。旧时罗绮。已零散、沈谢双飞。不见娇姿、真悔著单衣。若作和羹休讶晚，堕烟雨，任春风，片片吹。
<br>
<br>□□□（江梅引·四之四）
<br>
<br>去年湖上雪欺梅。片云开。月飞来雪月光中、无处认楼台。今岁梅开依旧雪，人如月，对花笑，还有谁。
<br>
<br>一枝两枝三四蕊。想西湖，今帝里。彩笺烂绮。孤山外、目断云飞。坐久花寒、香露湿人衣。谁作叫云横短玉，三弄彻，对东风，和泪吹。
<br>
<br>渔家傲（重九良辰，翻成感怆，因用前韵，少豁旅情）
<br>
<br>臂上萸囊悬已满。杯中菊蕊浮无限。纵使登高宁忍看。昏复旦。心肠似铁还须断。
<br>
<br>岁月川流难把玩。平生万事思量遍。但对割愁山似剑。聊自劝。东坡海岛犹三见。
<br>
<br>渔家傲
<br>
<br>圃蕙庭桐雕大半。西风不借行人便。不用留题明月观。西园宴。颜酡浪说觞无算。
<br>
<br>万斛羁愁推不远。千杯鲁酒何曾见。却羡南宾凫与雁。行不乱。哀鸣直到翻江岸。
<br>
<br>渔家傲
<br>
<br>□□□□□□□。□□□□□□□。□□□□□□□。□□□。□□□□□□□。
<br>
<br>正念当筵人已换。疏砧又□谁家练。独坐愁吟搔首乱。肠欲断。凭高不见吴宫殿。
<br>
<br>渔家傲
<br>
<br>侍宴乐游游赏惯。今兹吊影难呼伴。欲上望乡台复倦。愁满眼。琵琶莫写昭君怨。
<br>
<br>满目平芜无足玩。南冠未税徒增叹。万里庭闱安否断。形魄散。此身何暇穷游观。
<br>
<br>忆仙姿
<br>
<br>（游汪德邵园池，在饶州作）
<br>
<br>试问春归何处。蜂懒蝶忙来去。婉娩倦寻芳，偶遂涉园成趣。莺语。莺语。唤起小鱼吹絮。
<br>
<br>忆仙姿
<br>
<br>乍到园亭清处。面面此君忘去。把酒挹幽人，仰止七贤高趣。吴语。吴语。弗见满城风絮。
<br>
<br>忆仙姿
<br>
<br>小憩书齐胡处。间取响泉调去。是事不关心，自得曲中深趣。无语。无语。回首暮云飞絮。
<br>
<br>忆仙姿
<br>
<br>燕敞画堂深处。夜艾不知归去。忍醉作歌词，要引遏云奇趣。娇语。娇语。似劝老人休絮。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【蔡伸】
<br>
<br>水调歌头（用卢赞元韵别彭城）
<br>
<br>醉击玉壶缺，恨写绿琴哀。悠悠往事谁问，离思渺难裁。绿野堂前桃李，燕子楼中歌吹，那忍首重回。唯有旧时月，远远逐人来。
<br>
<br>小庭空，清夜永，独徘徊。伴人幽怨，一枝潇洒陇头梅。肠断云帆西去，目送烟波东注，千里接长淮。为我将双泪，好过楚王台。
<br>
<br>水调歌头（时居莆田）
<br>
<br>亭皋木叶下，原隰菊花黄。凭高满眼秋意，时节近重阳。追想彭门往岁，千骑云屯平野，高宴古球场。吊古论兴废，看剑引杯长。
<br>
<br>感流年，思往事，重凄凉。当时坐间英俊，强半已凋亡。慨念平生豪放，自笑如今霜鬓，漂泊水云乡。已矣功名志，此意付清觞。
<br>
<br>水调歌头
<br>
<br>相逢非草草，分袂太匆匆。征裘泪痕浥遍，眸子怯酸风。天际孤帆难驻，柳外香軿望断，云雨各西东。回首重城远，楼观暮烟中。
<br>
<br>黯销魂，思陈事，已成空。东郊胜赏，归路骑马踏残红。月下一樽芳酒，凭阑几曲清歌，别后少人同。为问桃花脸，一笑为谁容。
<br>
<br>满庭芳
<br>
<br>烟锁长堤，云横孤屿，断桥流水溶溶。凭阑凝望，远目送征鸿。桃叶溪边旧事，如春梦、回首无踪。难忘处，紫薇花下，清夜一尊同。
<br>
<br>东城，携手地，寻芳选胜，赏遍珍丛。念紫箫声阕，燕子楼空。好是卢郎未老，佳期在、端有相逢。重重恨，聊凭红叶，和泪寄西风。
<br>
<br>满庭芳
<br>
<br>风卷龙沙，云垂平野，晚来密雪交飞。坐看阑槛，琼蕊遍寒枝。妆点兰房景致，金铺掩、帘幕低垂。红炉畔，浅斟低唱，天色正相宜。
<br>
<br>更阑，人半醉，香肌玉暖，宝髻云欹。又何须高会，梁苑瑶池。堪笑子猷访戴，清兴尽、忍冻空回。仍休羡，渔人江上，披得一蓑归。
<br>
<br>满庭芳
<br>
<br>鹦鹉洲边，芙蓉城下，回然水秀山明。小舟双桨，特地访云英。惊破兰衾好梦，开朱户、一笑相迎。良宵永，南窗皓月，依旧照娉婷。
<br>
<br>别来，无限恨，持杯欲语，恍若魂惊。念霎时相见，又惨离情。还是匆匆去也，重携手、密语叮咛。佳期在，宝钗鸾镜，端不负平生。
<br>
<br>满庭芳
<br>
<br>秦洞花迷，巫阳梦断，夜来曾到蓝桥。洞房深处，重许见云翘。蕙帐残灯耿耿，纱窗外、疏雨萧萧。双心字，重衾小枕，玉困不胜娇。
<br>
<br>寻常，愁夜永，今宵更漏，弹指明朝。叙深情幽怨，泪裛香绡。记取于飞厚约，丹山愿、别选安巢。骖鸾去，青霄路稳，明月共吹箫。
<br>
<br>满庭芳
<br>
<br>玉鼎翻香，红炉叠胜，绮窗疏雨潇潇。故人相过，情话款良宵。酒晕微红衬脸，横波浸、满眼春娇。云屏掩，鸳鸯被暖，欹枕听寒潮。
<br>
<br>如今，成别恨，临风对月，总是无聊。念伤心南陌，执手河桥。还似一场春梦，离魂断、楚些难招。佳期在，踏青时候，花底听鸣镳。
<br>
<br>苏武慢
<br>
<br>雁落平沙，烟笼寒水，古垒鸣笳声断。青山隐隐，败叶萧萧，天际暝鸦零乱。楼上黄昏，片帆千里归程，年华将晚。望碧云空暮，佳人何处，梦魂俱远。
<br>
<br>忆旧游、邃馆朱扉，小园香径，尚想桃花人面。书盈锦轴，恨满金徽，难写寸心幽怨。两地离愁，一尊芳酒，凄凉危栏倚遍。尽迟留，凭仗西风，吹干泪眼。
<br>
<br>飞雪满群山
<br>
<br>冰结金壶，寒生罗幕，夜阑霜月侵门。翠筠敲竹，疏梅弄影，数声雁过南云。酒醒欹粲枕，怆犹有、残妆泪痕。绣衾孤拥，余香未减，犹是那时熏。
<br>
<br>长记得、扁舟寻旧约，听小窗风雨，灯火昏昏。锦裀才展，琼签报曙，宝钗又是轻分。黯然携手处，倚朱箔、愁凝黛颦。梦回云散，山遥水远空断魂。
<br>
<br>飞雪满群山
<br>
<br>绝代佳人，幽居空谷，绮窗森玉猗猗。小舟双桨，重寻旧约，洞房宛是当时。夜阑红烛暗，黯相对、浑如梦里。旋烘鸳锦，尘生绣帐，香减缕金衣。
<br>
<br>须信有、盟言同皎日，□利牵名役，事与君违。□君已许，今生来世，两情到此奚疑。彩鸾须凤友，算何日、丹山共归。未酬深愿，绵绵此恨无尽期。
<br>
<br>水龙吟（重过旧隐）
<br>
<br>画桥流水桃溪路，别是壶中佳致。南楼夜月，东窗疏雨，金莲共醉。人静回廊，并肩携手，玉芝香里。念紫箫声断，巫阳梦觉，人何在、花空委。
<br>
<br>寂寞危栏触倚。望仙乡、水云无际。芸房花院，重来空锁，苍苔满地。物是人非，小池依旧，彩鸳双戏。念当时风月，如今怀抱，有盈襟泪。
<br>
<br>蓦山溪（登历阳城楼）
<br>
<br>孤城暮角，落日边声静。醉袖拂危阑，对天末、孤云愁凝。吴津楚望，表里抱江山，山隐隐，水迢迢，满目江南景。羁怀易感，往事伤重省。罗袂浥残香，鬓星星、忍窥清镜。琼英好在，应念玉关遥，凝泪眼，下层楼，回首平林暝。
<br>
<br>蓦山溪
<br>
<br>疏梅雪里，已报东君信。冷艳与清香，似一个、人人标韵。晚来特地，酌酒慰幽芳，携素手，摘纤枝，插向乌云鬓。老来世事，百种皆消尽。荣利等浮云，谩汲汲、徒劳方寸。花前眼底，幸有赏心人，歌金缕，醉瑶卮，此外君体问。
<br>
<br>蓦山溪
<br>
<br>昼云今旦，雪霁严凝候。玉辇想回銮，正花覆、千官锦绣。周南留滞，清梦绕觚棱，心耿耿，路迢迢，此际空回首。华堂荐寿。玉笋持椒酒。一曲啭春莺，更祝我、膺时纳祐。功名富贵，老去已灰心，唯只愿，捧觞人，岁岁长依旧。
<br>
<br>蓦山溪
<br>
<br>金风玉露，时节清秋候。散发步闲亭，对荧荧、一天星斗。悲歌慷慨，念远复伤时，心耿耿，发星星，倚仗空搔首。区区恋豆。岂是甘牛后。时命未来间，且只得、低眉袖手。男儿此志，肯向死前休，无限事，几多愁，总付杯中酒。
<br>
<br>念奴娇
<br>
<br>凌空宝观，乍登临、多少伤离情味。淼淼烟波吴会远，极目江淮无际。槛外长江，楼中红袖，淡荡秋光里。一声横吹，半滩鸥鹭惊起。
<br>
<br>因念邃馆香闺，玉肌花貌，有盈盈仙子。弄水题红传密意，宝墨银钩曾寄。泪粉香销，碧云□杳，脉脉人千里。一弯新月，断肠危栏独倚。
<br>
<br>念奴娇
<br>
<br>岁华晼晚，念羁怀多感，佳会难卜。草草杯盘聊话旧，同剪西窗寒烛。翠袖笼香，双蛾敛恨，低按新翻曲。无情风雨，断肠更漏催促。
<br>
<br>匆匆归骑难留，鸾屏鸳被，忍良宵孤宿。回首幽欢成梦境，唯觉衣襟芬馥。海约山盟，云情雨意，何日教心足。不如不见，为君一味愁蹙。
<br>
<br>念奴娇
<br>
<br>画堂宴阕，望重帘不卷，轻哑朱户。悄悄回廊，惊渐闻、蟋蟀凌波微步。酒力融春，香风暗度，携手偎金缕。低低笑问，睡得真个稳否。
<br>
<br>因念隔阔经年，除非魂梦里，有时相遇。天意怜人心在了，岂信关山遐阻。晓色朦胧，柔情眷恋，后约叮咛语。休教肠断，楚台朝暮云雨。
<br>
<br>念奴娇
<br>
<br>当年豪放，况朋侪俱是，一时英杰。逸气凌云，佳丽地、独占春花秋月。冶叶倡条，寻芳选胜，是处曾攀折。昔游如梦，镜中空叹华发。
<br>
<br>邂逅萍梗相逢，十年往事，忍尊前重说。茂绿成阴春又晚，谁解丁香千结。宝瑟弹愁，玉壶敲怨，触目堪愁绝。酒阑人静，为君肠断时节。
<br>
<br>念奴娇
<br>
<br>轻雷骤雨，洗千岩浓翠，层峦森列。衣袂凉生，丛竹外、时有飞萤明灭。云浪鳞鳞，兰舟泛泛，共载一轮月。五湖当日，未应此段奇绝。
<br>
<br>归路横玉惊鸾，叫云清似水，悠扬天末。玉宇琼林凝望处，依约广寒宫阙。老去情钟，此心仍在，未肯甘华发。清欢留作，异时嘉话重说。
<br>
<br>雨中花慢
<br>
<br>寓目伤怀，逢欢感旧，年来事事疏慵。叹身心业重，赋得情浓。况是离多会少，难忘雨迹云踪。断无锦字，双鳞杳杳，新雁雍雍。
<br>
<br>良宵孤枕，人远天涯，除非梦里相逢。相逢处，愁红敛黛，还又匆匆。回首绿窗朱户，可怜明月清风。断肠风月，关河有尽，此恨无穷。
<br>
<br>喜迁莺
<br>
<br>青娥呈瑞。正惨惨暮寒，同云千里。剪水飞花，渐渐瑶英，密洒翠筠声细。邃馆静深，金铺半掩，重帘垂地。明窗外。伴疏梅潇洒，玉肌香腻。
<br>
<br>幽人当此际。醒魂照影，永漏愁无寐。强拊清尊，慵添宝鸭，谁会黯然情味。幸有赏心人，奈咫尺、重门深闭。今夜里。算忍教孤负，浓香鸳被。
<br>
<br>忆瑶姬（南徐连沧观赏月）
<br>
<br>微雨初晴。洗瑶空万里，月挂冰轮。广寒宫阙近，望素娥缥缈，彤桂亭亭。金盘露冷，玉树风轻。倍觉秋思清。念去年，曾共吹箫侣，同赏蓬瀛。
<br>
<br>奈此夜、旅泊江城。谩花光眩目，绿酒如渑。幽怀终有恨，恨绮窗清影，虚照娉婷。蓝桥□杳，楚馆云深。拟凭归梦去，强就枕，无奈孤衾梦易惊。
<br>
<br>丑奴儿慢
<br>
<br>明眸秀色，别是天真潇洒。更鬓发堆云，玉脸淡拂轻霞。醉里精神，众中标格谁能画。当时携手，花笼淡月，重门深亚。巫峡梦回，已成陈事，岂堪重话。谩赢得、罗襟清泪，鬓边霜华。念□伤怀，凭阑烟水渺无涯。秦源目断，碧云暮合，难认仙家。
<br>
<br>满江红
<br>
<br>人倚金铺，颦翠黛、盈盈堕睫。话别处、留连无计，语娇声咽。十幅云帆风力满，一川烟暝波光阔。但回首、极目望高城，弹清血。
<br>
<br>并兰舟，停画楫。曾共醉，津亭月。销魂处，今夜月圆人缺。楚岫云归空怅望，汉皋珮解成轻别。最苦是、拍塞满怀愁，无人说。
<br>
<br>婆罗门引（再游仙潭薛氏园亭）
<br>
<br>素秋向晚，岁华分付木芙蓉。萧萧红蓼西风。记得当时撷翠，拥手绕芳丛。念吹箫人去，明月楼空。
<br>
<br>遥山万重。望寸碧、想眉峰。翠钿琼珰谩好，谁适为容。凄凉怀抱，算此际、唯我与君同。凝泪际、目送征鸿。
<br>
<br>青玉案（和贺方回韵）
<br>
<br>参差弱柳长堤路。柳外征帆去。皓齿明眸娇态度。回头一梦，断肠千里，不到相逢地来时约略春将暮。幽恨空余锦中句。小院重门深几许。桃花依旧，出墙临水，乱落如红雨。
<br>
<br>青玉案
<br>
<br>鸾凰本是和鸣友。奈无计、长相守。云雨匆匆分袂后。彩舟东去，橹声呕轧，目断长堤柳。
<br>
<br>涓涓清泪轻绡透。残粉余香尚依旧。独上南楼空回首。夜来明月，怎知今夜，少个人携手。
<br>
<br>浣溪沙（壬寅五月西湖）
<br>
<br>双佩雷文拂手香。青纱衫子淡梳妆。冰姿绰约自生凉。
<br>
<br>虚掉玉钗惊翡翠，缓移兰棹趁鸳鸯。鬓鬟风乱绿云长。
<br>
<br>浣溪沙
<br>
<br>玉趾弯弯一折弓。秋波剪碧滟双瞳。浅颦轻笑意无穷。
<br>
<br>夜静拥炉熏督耨，月明飞棹采芙蓉。别来欢事少人同。
<br>
<br>浣溪沙（仙潭二首）
<br>
<br>萍末风轻入夜凉。飞桥画阁跨方塘。月移花影上回廊。
<br>
<br>粲枕随钗云鬓乱，红绵扑粉玉肌香。起来手看鸳鸯。
<br>
<br>浣溪沙
<br>
<br>窗外疏篁对节金。画桥新绿一篙深。沈沈清夜对横参。
<br>
<br>酒晕半消红玉脸，云鬟轻制小犀簪。梦回陈迹杳难寻。
<br>
<br>浣溪沙（昆山月华阁）
<br>
<br>沙上寒鸥接翼飞。潮生潮落水东西。征船鸣橹趁潮归。
<br>
<br>望断碧云无锦字，谩题红叶有新诗。黄昏微雨倚阑时。
<br>
<br>浣溪沙
<br>
<br>漠漠新田绿未齐。柳阴阴下水平堤。竹间时有乳鸦啼。
<br>
<br>云敛屏山横枕畔，夜阑璧月转林西。玉芝香里彩鸳栖。
<br>
<br>浣溪沙
<br>
<br>紫燕双双掠水飞。廉纤小雨未成泥。篱边开尽野蔷薇。
<br>
<br>会少离多终有恨，暂来还去益堪悲。后期重约采莲时。
<br>
<br>浣溪沙
<br>
<br>窄窄霜绡稳称身。强临歌酒惨离魂。故人相遇益伤神。
<br>
<br>断雨残云千里隔，琼枝璧月四时新。为君留取镜中春。
<br>
<br>浣溪沙
<br>
<br>且斗尊前见在身。昔游如梦可销魂。玉容依约旧精神。
<br>
<br>千里重来人事改，一杯相属意还新。韶华不减洞中春。
<br>
<br>浣溪沙（赋向伯恭芗林木犀二首）
<br>
<br>木似文犀感月华。寸根移种自仙家。春兰秋菊浪矜夸。
<br>
<br>玉露初零秋夜永，幽香直入小窗纱。此时风月独输他。
<br>
<br>浣溪沙
<br>
<br>叶剪玻璃蕊糁金。清香端不数琼沈。独将高韵冠芗林。
<br>
<br>千里江山新梦后，一天风露小庭深。主人归兴已骎骎。（伯恭时守平江府，署中亦有木犀，开时大起归兴，余故有后词末韵。不数月，得请，归芗林旧隐。）
<br>
<br>浣溪沙
<br>
<br>浅褐衫儿寿带藤。碾花如意枕冠轻。凤鞋弓小称娉婷。
<br>
<br>约略梳妆随事好，出尘标韵出尘清。一枝梅映玉壶冰。
<br>
<br>浣溪沙
<br>
<br>窗外桃花烂熳开。年时曾伴玉人来。一枝斜插凤皇钗。
<br>
<br>今日重来人事改，花前无语独徘徊。凄凉怀抱可怜哉。
<br>
<br>虞美人
<br>
<br>瑶琴一弄清商怨。楼外桐阴转。月会澄淡露华浓。寂寞小池烟水、冷芙蓉。
<br>
<br>攀花撷翠当时事。绿叶同心字。有情还解忆人无。过尽寒沙新雁、甚无书。
<br>
<br>虞美人
<br>
<br>飞梁石径关山路。惨淡秋容暮。一行新雁破寒空。肠断碧云千里、水溶溶。
<br>
<br>鸾衾欲展谁堪共。帘幕霜华重。鸭炉香尽锦屏中。幽梦今宵何许、与君同。
<br>
<br>虞美人
<br>
<br>红尘匹马长安道。人与花俱老。缓垂鞭袖过平康。散尽高阳、零落少年场。
<br>
<br>朱弦重理相思调。无奈知音少。十年如梦尽堪伤。乐事如今、回首做凄凉。
<br>
<br>虞美人（甲辰入燕）
<br>
<br>彩旗摇曳樯乌转。鹢首征帆展。高城楼观暮云平。叠鼓凝笳都在、断肠声。
<br>
<br>绿窗朱户空回首。明月还依旧。乱山无数水茫茫。谁念塞垣风物、日煞凄惶。
<br>
<br>虞美人
<br>
<br>堆琼滴露冰壶莹。楼外天如镜。水晶双枕衬云鬟。卧看千山明月、听潺湲。
<br>
<br>渡江桃叶分飞后。马上犹回首。邮亭今夜月空圆。不似当时携手、对婵娟。
<br>
<br>虞美人
<br>
<br>碧溪曾寄流红字。忍话当时事。重来种种尽堪悲。有酒盈杯、聊为故人持。
<br>
<br>夜闲剪烛西窗语。怀抱今如许。尊前莫讶两依依。绿鬓朱颜、不似少年时。
<br>
<br>虞美人
<br>
<br>鸾屏绣被香云拥。平帖幽闺梦。觉来重试古龙涎。深炷玉炉、烧气不烧烟。
<br>
<br>匆匆人去三更也。月到回廊下。出门无语送郎时。泪共一天风露、湿罗衣。
<br>
<br>生查子
<br>
<br>画堂初见伊，明月当窗满。今夜月如眉，话别河桥畔。
<br>
<br>重见约中秋，莫负于飞愿。免使月圆时，两处空肠断。
<br>
<br>生查子
<br>
<br>霜寒月满窗，夜永人无寐。绛蜡有余情，偏照鸳鸯被。
<br>
<br>看尽旧时书，洒尽今生泪。衙鼓已三更，还是和衣睡。
<br>
<br>生查子
<br>
<br>金壶插玉芝，人面交相照。花影满方床，翠叠屏山杳。
<br>
<br>风月亦多情，特地今宵好。尽道夜初长，弹指东窗晓。
<br>
<br>生查子
<br>
<br>几番花信风，数点笼丝雨。并辔踏香尘，选胜东郊路。
<br>
<br>韶华转首空，谁解留春住。幸到绿尊前，且作莺花主。
<br>
<br>生查子
<br>
<br>银缸委坠红，碧锁朦胧晓。别泪洒金徽，一曲情多少。
<br>
<br>邮亭今夜长，明月香帏悄。纵使梦相逢，何处寻蓬岛。
<br>
<br>南歌子
<br>
<br>萧寺疏钟断，虚堂夜气清。凉蟾偏向小窗明。露井碧梧寒叶、颤秋声。
<br>
<br>幽恨人谁问，孤衾泪独横。此时风月此时情。拟倩蓝桥归梦、见云英。
<br>
<br>南歌子
<br>
<br>远水澄明绿，孤云黯淡愁。白萍红蓼满汀洲。肠断圆蟾空照、木兰舟。
<br>
<br>节物伤羁旅，归程叹滞留。佳期已误小红楼。赖得今年犹有、闰中秋。
<br>
<br>南歌子
<br>
<br>恨入眉峰翠，寒生酒晕红。临期凝泪洒西风。须信世间无物、似情浓。
<br>
<br>玉蹬敲霜月，金钲伴晓钟。凄凉古驿乱山重。今夜拥衾无寐、与君同。
<br>
<br>南乡子
<br>
<br>天外雨初收。风紧云轻已变秋。邂逅故人同一笑，迟留。聚散人生宜自谋。
<br>
<br>去路指南州。万顷云涛一叶舟。莫话太湖波浪险，归休。人在溪边正倚楼。
<br>
<br>南乡子
<br>
<br>因为此词）
<br>
<br>木落雁南翔。锦鲤殷勤为渡江。泪墨银钩相忆字，成行。滴损云笺小凤皇。
<br>
<br>陈事费思量。回首烟波卷夕阳。尽道凭书聊破恨，难忘。及至书来更断肠。
<br>
<br>菩萨蛮（沐发）
<br>
<br>鸳鸯枕上云堆绿。兰膏微润知新沐。开帐对华灯。见郎双眼明。
<br>
<br>锦衾香馥郁。槛竹敲寒玉。何物最无情。晓鸡咿喔声。
<br>
<br>菩萨蛮
<br>
<br>杏花零落清明雨。卷帘双燕来还去。枕上玉芙蓉。暖香堆锦红。
<br>
<br>翠翘金钿雀。蝉鬓慵梳掠。心事一春闲。黛眉颦远山。
<br>
<br>菩萨蛮
<br>
<br>飞英不向枝头住。等闲又送春归去。云幄翠阴浮。长随日脚流。
<br>
<br>玉箫吹凤怨。惊起楼中燕。飞去自双双。恼人空断肠。
<br>
<br>菩萨蛮（广陵盛事）
<br>
<br>水光山影浮空碧。柳丝摇曳春无力。柳岸系行舟。吹箫忆旧游。
<br>
<br>旧游堪更忆。望断迷南北。千古恨悠悠。长江空自流。
<br>
<br>菩萨蛮
<br>
<br>当时携手今千里。可堪重到相逢地。触目尽关心。流莺尚好音。
<br>
<br>无人知我意。只有涓涓泪。寂寞到斜阳。罗衣裛旧香。
<br>
<br>菩萨蛮
<br>
<br>鸣笳叠鼓催双桨。扁舟稳泛桃花浪。别泪洒东风。前欢如梦中。
<br>
<br>梦魂无定据。不到相逢处。纵使梦相逢。香闺岂解同。
<br>
<br>菩萨蛮
<br>
<br>金铺半掩银蟾满。个人应恨归来晚。轧轧橹声迟。那知心已飞。
<br>
<br>迎门一笑粲。娇困横波慢。偎倚绿窗前。今宵人月圆。
<br>
<br>菩萨蛮
<br>
<br>双双紫燕来华屋。雨余芳草池塘绿。一夜摆花风。莺花满树红。
<br>
<br>杯深君莫诉。醉袖歌金缕。无奈惜花心。老来情转深。
<br>
<br>菩萨蛮
<br>
<br>朝来一阵狂风雨。春光已作堂堂去。茂绿满繁枝。青梅结子时。
<br>
<br>攀枝惊晼晚。乐事孤心眼。正是惜春归。那堪怨别离。
<br>
<br>菩萨蛮
<br>
<br>凝羞隔水抛红豆。嫩桃如脸腰如柳。心事暗相期。阳台云雨迷。
<br>
<br>玉楼花似雪。花上朦胧月。挥泪执柔荑。匆匆话别时。
<br>
<br>菩萨蛮
<br>
<br>花冠鼓翼东方动。兰闺惊破辽阳梦。翠被小屏山。晓窗灯影残。
<br>
<br>并头双燕语。似诉横塘雨。风雨晓寒多。征人可奈何。
<br>
<br>忆秦娥（西湖）
<br>
<br>湖光碧。春花秋月无今昔。无今昔。十年往事，尽成陈迹。玉箫声断云屏隔。山遥水远长相忆。长相忆。一生怀抱，为君牵役。
<br>
<br>忆秦娥
<br>
<br>花阴月。兰堂夜宴神仙客。神仙客。江梅标韵，海棠颜色。良辰佳会诚难得。花前一醉君休惜。君休惜。楚台云雨，今夕何夕。
<br>
<br>清平乐
<br>
<br>彩舟双橹。六月临平路。小雨轻风消晚暑。绕岸荷花无数。玉人璨枕方床。遥知待月西厢。昨夜有情风月，今宵特地凄凉。
<br>
<br>清平乐
<br>
<br>南窗月满。绣被堆香暖。苦恨春宵更漏短。应讶郎归又晚。征帆初落桥边。迎门一笑嫣然。今夜流霞共酌，何妨金盏垂莲。
<br>
<br>清平乐
<br>
<br>明眸秀色。肌理凝香雪。罗绮丛中标韵别。捧酒歌声清越。不辞醉脸潮红。却愁归骑匆匆。回首绿窗朱户，断肠明月清风。
<br>
<br>谒金门
<br>
<br>溪声咽。溪上有人离别。别语叮咛和泪说。罗巾沾泪血。尽做刚肠如铁。到此也应愁绝。回首断山帆影灭。画船空载月。
<br>
<br>谒金门
<br>
<br>相思切。触目只供愁绝。好梦惊回清漏咽。烛残香穗结。长恨南楼明月。只解照人离缺。同倚朱栏飞大白。今宵风月别。
<br>
<br>忆王孙
<br>
<br>凉生冰簟怯衣单。明月楼高空画栏。满院啼螀人未眠。掩重关。乌鹊南飞风露寒。
<br>
<br>阮郎归
<br>
<br>烟笼寒水暝禽栖。满庭红叶飞。兰堂寂寂画帘垂。霜浓更漏迟。
<br>
<br>鸳被冷，麝香微。强欹单枕时。西窗看尽月痕移。此情君怎知。
<br>
<br>柳梢青
<br>
<br>数声鶗鴂。可怜又是，春归时节。满院东风，海棠铺绣，梨花飘雪。
<br>
<br>丁香露泣残枝，算未比、愁肠寸结。自是休文，多情多感，不干风月。
<br>
<br>柳梢青
<br>
<br>子规啼月。幽衾梦断，销魂时节。枕上斑斑，枝头点点，染成清血。
<br>
<br>凄凉断雨残云，算此恨、文君更切。老去情怀，春来况味，那禁离别。
<br>
<br>柳梢青
<br>
<br>联璧寻春，踏青尚忆，年时携手。此际重来，可怜还是，年时时候。
<br>
<br>阴阴柳下人家，人面桃花似旧。但愿年年，春风有信，人心长久。
<br>
<br>好事近
<br>
<br>花露滴香红，花底漏声初歇。人似一枝梅瘦，照冰壶清彻。翠蛾云鬓为谁容，虫丝宝奁结。可惜一春憔悴，负满怀风月。
<br>
<br>好事近
<br>
<br>十幅健帆风，天意巧催行客。极目五湖云浪，泛满空秋色。玉人应怪误佳期，凝恨正脉脉。锦鳞为传尺素，报兰舟消息。
<br>
<br>卜算子
<br>
<br>风雨送春归，寂寞花空委。枝上红稀地上多，万点随流水。翠黛敛春愁，照影临清泚。应念韶华惜蕣颜，洒遍胭脂泪。
<br>
<br>卜算子
<br>
<br>小阁枕清流，一霎莲塘雨。风递幽香入槛来，枕簟全无暑。遐想似花人，阅岁音尘阻。物是人非空断肠，梦入芳洲路。
<br>
<br>卜算子（题扇）
<br>
<br>玉斧斩冰轮，中有乘鸾女。鬓乱钗横襟袖凉，只恐劝飞举。青冥缥缈间，自有吹箫侣。不向巫山十二峰，朝暮为云雨。
<br>
<br>卜算子
<br>
<br>前度月圆时，月下相携手。今夜天边月又圆，夜色如清昼。风月浑依旧。水馆空回首。明夜归来试问伊，曾解思量否。
<br>
<br>卜算子
<br>
<br>重重雪外山，渺渺烟中路。路转山横无尽愁，正是分携处。望极锦中书，肠断鱼中素。锦素沈沈两未期，鱼雁空相误。
<br>
<br>卜算子
<br>
<br>春事付莺花，曾是莺花主。醉拍春衫金缕衣，只向花间住。密意君听取。莫逐风来去。若是真心待于飞，云里千条路。
<br>
<br>小重山（吴松浮天阁送别）
<br>
<br>楼外江山展翠屏。沈沈虹影畔，彩舟横。一尊别酒为君倾。
<br>
<br>留不住，风色太无情。
<br>
<br>斜日半山明。画栏重倚处，独销凝。片帆回首在青冥。人不见，千里暮云平。
<br>
<br>小重山
<br>
<br>淡淡秋容烟水寒。楼高清夜永，倚阑干。玉人不见坐长叹。箫声远，明月满空山。
<br>
<br>
<br>遐想绿云鬟。青冥风露冷，独乘鸾。别时容易见时难。凭孤枕，聊复梦婵娟。
<br>
<br>小重山
<br>
<br>之筹边阁，诚不负所闻。明年归，则陈已入道矣。崔守呼之至，即席赠此）
<br>
<br>流水桃花小洞天。壶中春不老，胜尘寰。霞衣鹤氅并桃冠。新装好，风韵愈飘然。
<br>
<br>功行满三千。婴儿并姹女，链成丹。刘郎曾约共升仙。十个月，养个小金坛。
<br>
<br>小重山
<br>
<br>楼上风高翠袖寒。碧云笼淡日，照阑干。绿杨芳草恨绵绵。
<br>
<br>长亭路，何处认征鞍。
<br>
<br>晓镜懒重看。鬓云堆凤髻，任阑珊。鸾衾鸳枕小屏山。人如玉，忍负一春闲。
<br>
<br>踏莎行
<br>
<br>珮解江皋，魂消南浦。人生惟有别离苦。别时容易见时难，算来却是无情语（尽载席上语）。
<br>
<br>百计留君，留君不住。留君不住君须去。望君频问梦中来，免教肠断巫山雨。
<br>
<br>踏莎行
<br>
<br>（泰妓胡芳来常隶籍，以其端严如木偶，人因目之为佛，乃作是云）
<br>
<br>如是我闻，金仙出世。一超直入如来地。慈悲方便济群生，端严妙相谁能比。
<br>
<br>四众归依，悉皆欢喜。有情同赴龙华会。无忧帐里结良缘，么诃修哩修修哩。
<br>
<br>踏莎行
<br>
<br>客里光阴，伤离情味。玉觞未举心先醉。临岐莫怪苦留连，樯乌转处人千里。
<br>
<br>恨写新声，云笺密寄。短封难尽心中事。凭君看取纸痕斑，分明总是离人泪。
<br>
<br>踏莎行（题团扇）
<br>
<br>落日归云，寒空断雁。吴波浅淡山平远。丹青写出在霜缣，佳人特地裁团扇。
<br>
<br>渔艇孤烟，酒旗幽院。些儿景趣君休羡。五湖归去共扁舟，何如早早酬深愿。
<br>
<br>踏莎行
<br>
<br>水满青钱，烟滋翠葆。残英满地无人扫。先来羁思乱如云，无端更被春酲恼。
<br>
<br>叠叠遥山，绵绵远道。凭阑满目唯芳草。莫惊青鬓点秋霜，卢郎已分愁中老。
<br>
<br>踏莎行（赠光严道人）
<br>
<br>玉质孤高，天姿明慧。了无一点尘凡气。白莲空殿锁幽芳，亭亭独占秋光里。
<br>
<br>一切见闻，不可思议。我今有分亲瞻礼。愿垂方便济众生，他时同赴龙华会。
<br>
<br>定风波
<br>
<br>一曲骊歌酒一钟。可怜分袂太匆匆。百计留君留不住。□去。满川烟暝满帆风。
<br>
<br>目断魂销人不见。但见。青山隐隐水浮空。拟把一襟相忆泪。试□。云笺密洒付飞鸿。
<br>
<br>定风波（丙寅四月吴门西楼之集）
<br>
<br>老去情钟不自持。篸花酌酒送春归。玉貌冰姿人窈窕。一笑。清狂岂减少年时。
<br>
<br>欲上香车俱脉脉，半帘花影月平西。待得酒醒人已去。凝伫。断云残雨尽堪悲。
<br>
<br>点绛唇（登历阳连云观）
<br>
<br>水绕孤城，乱山深锁横江路。帆归别浦。苒苒兰皋暮。
<br>
<br>人在天涯，雁背南云去。空凝伫。凤楼何处。烟霭迷津渡。
<br>
<br>点绛唇（和安行老韵）
<br>
<br>香雪飘零，暖风著柳笼丝雨。恼人情绪。春事还如许。
<br>
<br>宝勒朱轮，共结寻芳侣。东郊路。乱红深处。醉拍黄金缕。
<br>
<br>点绛唇
<br>
<br>背壁灯残，卧听檐雨难成寐。井梧飘坠。历历蛩声细。
<br>
<br>数尽更筹，滴尽罗巾泪。如何睡。甫能得睡。梦到相思地。
<br>
<br>点绛唇
<br>
<br>月缺花残，世间乐事难双美。夜来相对。把酒弹清泪。
<br>
<br>一点情钟，销尽英雄气。樊笼外。五湖烟水。好作扁舟计。
<br>
<br>点绛唇
<br>
<br>玉笋持杯，敛红颦翠歌金缕。彩鸳戢羽。未免群鸡妒。
<br>
<br>我为情多，愁听多情语。君休诉。两心坚固。云里千条路。
<br>
<br>点绛唇
<br>
<br>人面桃花，去年今日津亭见。瑶琴锦荐。一弄清商怨。
<br>
<br>今日重来，不见如如花面。空肠断。乱红千片。流水天涯远。
<br>
<br>点绛唇（丙寅）
<br>
<br>梅雨初晴，画栏开遍忘忧草。兰堂清窈。高柳新蝉噪。
<br>
<br>枕上芙蓉，如梦还惊觉。匀妆了。背人微笑。风入玲珑罩。
<br>
<br>点绛唇
<br>
<br>帐外华灯，翠屏花影参差满。锦衣香暖。苦恨春宵短。
<br>
<br>画角声中，云雨还轻散。河桥畔。月华如练。回首成肠断。
<br>
<br>点绛唇
<br>
<br>绿萼冰花，数枝清影横疏牖。玉肌清瘦。夜久轻寒透。
<br>
<br>忍使孤芳，攀折他人手。人归后。断肠回首。只有香盈袖。
<br>
<br>点绛唇（送常守陈正同应之还朝）
<br>
<br>解绂朝天，满城桃李繁阴布。彩舟难驻。忍听骊歌举。
<br>
<br>协赞中兴，圣意方倾注。从今去。五云深处。稳步沙堤路。
<br>
<br>点绛唇
<br>
<br>云雨匆匆，洞房当日曾相遇。暂来还去。无计留春住。
<br>
<br>宝瑟重调，静听鸾弦语。休轻负。绮窗朱户。好做风光主。
<br>
<br>昭君怨
<br>
<br>一曲云和松响。多少离愁心上。寂寞掩屏帷。泪沾衣。
<br>
<br>最是销魂处。夜夜绮窗风雨。风雨伴愁眠。夜如年。
<br>
<br>醉落魄
<br>
<br>波纹如縠。池塘雨后添新绿。海棠初绽红生肉。双燕归来，还认旧巢宿。
<br>
<br>凝情凭暖阑干曲。新愁无限伤心目。谁人月下吹横玉。惊起鸳鸯，飞去自相逐。
<br>
<br>醉落魄
<br>
<br>霜华摇落。亭亭皓月侵朱箔。梦回欹枕听残角。一片寒声，风送入寥廓。
<br>
<br>眼前风月都如昨。独眠无奈情怀恶。凭肩携手于飞约。料想人人，终是赋情薄。
<br>
<br>醉落魄
<br>
<br>明眸秀色。双蛾巧画春山碧。盈盈标韵倾瑶席。一见尊前，宛是旧相识。
<br>
<br>深期密语虽端的。良宵无奈成轻掷。忍教只恁空相忆。得入手来，无限好则剧。
<br>
<br>醉落魄
<br>
<br>阳关声咽。清歌响断云屏隔。溪山依旧连空碧。昨日主人，今日是行客。
<br>
<br>绿窗朱户应如昔。回头往事成陈迹。后期总便无端的。月下风前，应也解相忆。
<br>
<br>极相思
<br>
<br>碧檐鸣玉玎珰。金锁小兰房。楼高夜永，飞霜满院，璧月沈缸。
<br>
<br>云雨不成巫峡梦，望仙乡、烟水茫茫。风前月底，登高念远，无限凄凉。
<br>
<br>极相思
<br>
<br>相思情味堪伤。谁与话衷肠。明朝见也，桃花人面，碧藓回廊。
<br>
<br>别后相逢唯有梦，梦回时、展转思量。不如早睡，今宵魂梦，先到伊行。
<br>
<br>玉楼春
<br>
<br>碧桃溪上蓝桥路。寂寞朱门闲院宇。粉墙疏竹弄清蟾，玉砌红蕉宜夜雨。
<br>
<br>个中人是吹箫侣。花底深盟曾共语。人生乐在两知心，此意此生君记取。
<br>
<br>玉楼春
<br>
<br>星河风露经年别。月照离亭花似雪。宝钗鸾镜会重逢，花里同眠今夜月。
<br>
<br>月华依旧当时节。细把离肠和泪说。人生只合镇长圆，休似月圆圆又缺。
<br>
<br>长相思
<br>
<br>我心坚。你心坚。各自心坚石也穿。谁言相见难。
<br>
<br>小窗前。月婵娟。玉困花柔并枕眠。今宵人月圆。
<br>
<br>长相思
<br>
<br>锦衾香。玉枕双。昨夜深深小洞房。回头已断肠。
<br>
<br>背兰缸。梦仙乡。风撼梧桐雨洒窗。今宵好夜长。
<br>
<br>长相思
<br>
<br>村姑儿。红袖衣。初发黄梅插稻时。双双女伴随。
<br>
<br>长歌诗。短歌诗。歌里真情恨别离。休言伊不知。
<br>
<br>西地锦
<br>
<br>寂寞悲秋怀抱。掩重门悄悄。清风皓月，朱阑画阁，双鸳池沼。
<br>
<br>不忍今宵重到。惹离愁多少。蓬山路杳，蓝桥信阻，黄花空老。
<br>
<br>归田乐
<br>
<br>风生萍末莲香细。新浴晚凉天气。犹自倚朱阑，波面双双彩鸳戏。
<br>
<br>鸾钗委坠云堆髻。谁会此时情意。冰簟玉琴横，还是月明人千里。
<br>
<br>七娘子
<br>
<br>天涯触目伤离绪。登临况值秋光暮。手捻黄花，凭谁分付。雍雍雁落蒹葭浦。
<br>
<br>凭高目断桃溪路。屏山楼外青无数。绿水红桥，锁窗朱户。如今总是销魂处。
<br>
<br>感皇恩
<br>
<br>酒晕衬横波，玉肌香透。轻袅腰肢妒垂柳。臂宽金钏，且是不干春瘦。捻金双合字，无心绣。
<br>
<br>鬓云半堕，金钗欲溜。罗袂残香忍重嗅。渡江桃叶，肠断为谁招手。倚阑凝望久，眉空斗。
<br>
<br>膏雨晓来晴，海棠红透。碧草池塘袅金柳。
<br>
<br>感皇恩
<br>
<br>王孙何在，不念玉容消瘦。日长深院静，帘垂绣。
<br>
<br>璨枕堕钗，粉痕轻溜。玉鼎龙涎记同嗅。钿筝重理，心事谩凭纤手。素弦弹不尽，眉峰斗。
<br>
<br>减字木兰花
<br>
<br>（初用乐）
<br>
<br>彤庭龙尾。礼备天颜知有喜。九奏初传。耳冷人间十七年。盈成持守。仁德如春渐九有。三辅名州。好整笙歌结胜游。
<br>
<br>减字木兰花
<br>
<br>船回沙尾。几误红窗听鹊喜。尺素空传。转首相逢又隔年。寒灯独守。玉笋持杯宁复有。秀水南州。徒使幽人作梦游。
<br>
<br>减字木兰花
<br>
<br>多情多病。玉貌疲来愁览镜。门掩东风。零落桃花满地红。重帘不卷。愁睹杏梁双语燕。强拂瑶琴。一曲幽兰泪满襟。
<br>
<br>减字木兰花（庚申七夕）
<br>
<br>金风玉露。喜鹊桥成牛女渡。天宇沈沈。一夕佳期两意深。琼签报曙。忍使飚轮容易去。明日如今。想见君心似我心。
<br>
<br>减字木兰花
<br>
<br>锦屏人醉。玉暖香融春有味。今日兰舟。魂梦还随绿水流。高城望断。无奈城中人不见。斜倚妆楼。恨入眉峰两点愁。
<br>
<br>渔家傲
<br>
<br>烟锁池塘秋欲暮。细细前香，直到双栖处。并枕东窗听夜雨。偎金缕。云深不见来时路。
<br>
<br>晓色朦胧人去住。香覆重帘，密密闻私语。目断征帆归别浦。空凝伫。苔痕绿印金莲步。
<br>
<br>四楼子
<br>
<br>楼前流水悠悠。驻行舟。满目寒云衰草、使人愁。
<br>
<br>多少恨，多少泪，谩迟留。何似蓦然拚舍、去来休。
<br>
<br>四楼子
<br>
<br>红靴玉带葳蕤。翠绡衣。并辔垂鞭妆影、照清溪。
<br>
<br>长亭路。停骑处。晚凉时。空有许多明月、伴双栖。
<br>
<br>御街行
<br>
<br>东君不锁寻芳路。曾是莺花主。有情风月可怜宵，犹记绿窗朱户。十年空想，春风面杳，无计凭鳞羽。
<br>
<br>凄凉怀抱今如许。天与重相遇。不应还向楚峰前，朝暮为云为雨。算来各把，平生分付，也不是、恶著处。
<br>
<br>上阳春（柳）
<br>
<br>好在章台杨柳。不禁春瘦。淡烟微雨面尘丝，锁一点、眉头皱。
<br>
<br>忆自灞陵别后。青青依旧。万丝千缕太多情，忍攀折、行人手。
<br>
<br>临江仙
<br>
<br>繁杏枝头蜂蝶乱，香风阖坐微闻。靓妆浓艳任东君。无情风雨，春事已平分。
<br>
<br>珍重主人留客意，夜阑秉烛开尊。何须歌韵遏行云。羽觞交劝，挥尘细论文。
<br>
<br>临江仙
<br>
<br>昨夜中秋今夕望，十分桂影团圆。玉人相对绿尊前。素娥有恨，应是妒婵娟。
<br>
<br>人静小庭风露冷，歌声特地清圆。醉红醺脸髻鬟偏。翠裙轻皱，端的为留仙。
<br>
<br>临江仙
<br>
<br>帘幕深深清昼永，玉人不耐春寒。镂牙棋子缕金圆。象盘雅戏，相对小窗前。
<br>
<br>隔打直行尖曲路，教人费尽机关。局中胜负定谁偏。饶伊使幸，毕竟我赢先。
<br>
<br>临江仙
<br>
<br>仙品不同桃李艳，移来月窟云乡。幽姿绰约道家妆。绿云堆髻，娇额半涂黄。
<br>
<br>可但乍凉风月下，饶伊独占秋光。雨中别有恼人香。错教萧史，肠断忆巫阳。
<br>
<br>
<br>临江仙
<br>
<br>琪树鸾栖花露重，依稀兰洞风光。玉人相对自生凉。翠鬟琼珮，绰约蕊珠妆。
<br>
<br>宝瑟声沈清梦觉，夜阑明月幽窗。可堪襟袂惹余香。断云残雨，何处认高唐。
<br>
<br>临江仙（中秋和沈文伯）
<br>
<br>记得南楼三五夜，曾听凤管昭华。尊前此际重兴嗟。素娥端有恨，烟霭等闲遮。
<br>
<br>珍重主人留客意，厌厌缓引流霞。夜闲银汉淡天涯。亭亭丹桂现，耿耿玉绳斜。
<br>
<br>临江仙（藏春石）
<br>
<br>青润奇峰名韫玉，温其质并琼瑶。中分瀑布泻云涛。双峦呈翠色，气象两相高。
<br>
<br>珍重幽人诚好事，绿窗聊助风骚。寄言俗客莫相嘲。物轻人意重，千里赠鹅毛。
<br>
<br>鹧鸪天（客有作北里选胜图，冠以曲子名，东风第一枝，裒然居首因作此词）
<br>
<br>脉脉柔情不自持。浅颦轻笑百般宜。尊前唱歇黄金缕，一点春愁入翠眉。
<br>
<br>流蕙盼，捧瑶卮。借君歌扇写新诗。浮花谩说惊郎目，不似东风第一枝。
<br>
<br>惜奴娇
<br>
<br>隔阔多时，算彼此、难存济。咫尺地、千山万水。眼眼相看，要说话、都无计。只是。唱曲儿、词中认意。
<br>
<br>雪意垂垂，更刮地、寒风起。怎禁这几夜意。未散痴心，便指望、长偎倚。只替。那火桶儿、与奴暖被。
<br>
<br>行香子
<br>
<br>珠露初零。天宇澄明。正闲阶、皎月亭亭。更阑人静，烟敛风清。更井边桐，一叶叶，做秋声。
<br>
<br>斗帐鸾屏。翠被华裀。梦回时、酒力初醒。绿云堆枕，红玉生春。且打叠起，龙牙簟，竹夫人。
<br>
<br>一剪梅
<br>
<br>堆枕乌云堕翠翘。午梦惊回，满眼春娇。嬛嬛一袅楚宫腰。那更春来，玉减香消。
<br>
<br>柳下朱门傍小桥。几度红窗，误认鸣镳。断肠风月可怜宵。忍使恹恹，两处无聊。
<br>
<br>一剪梅
<br>
<br>高宴华堂夜向阑。急管飞霜，羯鼓声乾。仙人掌上水晶盘。回按凌波，舞袖弓弯。
<br>
<br>曲罢凝娇整翠鬟。玉笋持杯，巧笑嫣然。为君一醉倒金船。只恐醒来，人隔云山。
<br>
<br>一剪梅（甲辰除夜）
<br>
<br>夜永虚堂烛影寒。斗转春来，又是明年。异乡怀抱只凄然。尊酒相逢且自宽。
<br>
<br>天际孤云云外山。梦绕觚棱，日下长安。功名已觉负初心，羞对菱花，绿鬓成斑。
<br>
<br>六么令
<br>
<br>梅英飘雪，弱柳弄新绿。冷冷画桥流水，风静波如縠。
<br>
<br>长记扁舟共载，偶近旗亭宿。渺云横玉。鸳鸯枕上，听彻新翻数般曲。
<br>
<br>此际魂清梦冷，绣被香芬馥。因念多感情怀，触处伤心目。自是今宵独寐，怎不添愁蹙。如今心足。风前月下，赖有斯人慰幽独。
<br>
<br>镇西
<br>
<br>秋风吹暗雨，重衾寒透。伤心听、晓钟残漏。凝情久。记红窗夜雪，促膝围炉，交杯劝酒。如今顿孤欢偶。
<br>
<br>念别后。菱花清镜里。眉峰暗斗。想标容、怎禁销瘦。忍回首。但云笺妙墨，鸳锦啼妆，依然似旧。临风泪沾襟袖。
<br>
<br>看花回（和赵智夫韵）
<br>
<br>夜久凉生，庭院漏声频促。念昔胜游旧地，对画阁层峦，雨余烟簇。新诗暗藏小字，霜刀刊翠竹。携素手、细绕回塘，芰荷香里彩鸳宿。
<br>
<br>别后想、香锁腻玉。带围减、钟宽金粟。虽有鳞鸿锦素，奈事与心违，佳期难卜。拟解愁肠万结，唯凭尊酒绿。望天涯断魂处，醉拍阑干曲。
<br>
<br>诉衷情
<br>
<br>亭亭秋水玉芙蓉。天际水浮空。碧云望中空暮，人在广寒宫。
<br>
<br>双缕枕，曲屏风。小房栊。可怜今夜，明月清风，无计君同。
<br>
<br>浪淘沙
<br>
<br>楼下水潺湲。楼外屏山。淡烟笼月晚凉天。曾共玉人携素手，同倚阑干。
<br>
<br>云散梦难圆。幽恨绵绵。旧游重到忍重看。负你一生多少泪，月下花前。
<br>
<br>如梦令
<br>
<br>人静重门深亚。朱阁画帘高挂。人与月俱圆，月色波光相射。潇洒。潇洒。人月长长今夜。
<br>
<br>如梦令
<br>
<br>今夜行云何处。还是月华当午。倚遍曲阑桥，望断锦屏归路。空去。空去。梦到绿窗朱户。
<br>
<br>愁倚阑
<br>
<br>伤春晚，送春归。步云溪。绿叶同心双小字，记曾题。
<br>
<br>楼外红日平西。长亭路、烟草萋萋。云雨不成新梦后，倚阑时。
<br>
<br>愁倚阑
<br>
<br>天如水，月如钩。正新秋。月影参差人窈窕，小红楼。
<br>
<br>如今往事悠悠。楼前水、肠断东流。旧物忍看金约腕，玉搔头。
<br>
<br>愁倚阑
<br>
<br>一番雨，一番凉。夜初长。满院蛩吟人不寝，月侵廊。
<br>
<br>木犀微绽幽芳。西风透、窈窕红窗。恰似个人鸳被里，玉肌香。
<br>
<br>望江南（感事）
<br>
<br>落花尽，寂寞委残红。蝶帐梦回空晓月，凤楼人去谩东风。春事已成空。
<br>
<br>闲伫立，□□水溶溶。云锁乱山横惨淡，烟笼绿树晚溟濛。却在泪痕中。
<br>
<br>春光好
<br>
<br>鸾屏掩，翠衾香。小兰房。回首当时云雨梦，两难忘。
<br>
<br>如今水远山长。凭鳞翼、难叙衷肠。况是教人无可恨，一味思量。
<br>
<br>风流子
<br>
<br>韶华惊晼晚，青春老、倦客惜年芳。庭樾荫浓，半藏莺语，畹兰花减，时有蜂忙。粉墙低，嫩岚滋翠葆，零露湿残妆。风暖昼长，柳绵吹尽，淡烟微雨，梅子初黄。
<br>
<br>洛浦音容远，书空漫惆怅，往事悲凉。无奈锦鳞杳杳，不渡横塘。念蝴蝶梦回，子规声里，半窗斜月，一枕余香。拟待自宽，除非铁做心肠。
<br>
<br>朝中措
<br>
<br>章台杨柳月依依。飞絮送春归。院宇日长人静，园林绿暗红稀。
<br>
<br>庭前花谢了，行云散后，物是人非。唯有一襟清泪，凭阑洒遍残枝。
<br>
<br>朝中措
<br>
<br>雨余清镜湛秋容。屏展九华峰。万里闲云散尽，半规凉月当空。
<br>
<br>楼高夜永，凭阑笑语，此际谁同。端有妙人携手，翛然归路凌风。
<br>
<br>侍香金童
<br>
<br>宝马行春，缓辔随油壁。念一瞬、韶光堪重惜。还是去年同醉日。客里情怀，倍添凄恻。
<br>
<br>记南城、锦迳名园曾遍历。更柳下、人家似织。此际凭阑愁脉脉。满目江山，暮云空碧。
<br>
<br>江城子（秋夜观牛女星作）
<br>
<br>碧厨文簟小窗前。乍更阑。□□□。乌鹊南飞，秋意渐凄然。满院蛩吟风露下，人窕窈，月婵娟。
<br>
<br>双星旧约又经年。信谁传。恨绵绵。□隔明河，长作断肠仙。争似秦楼萧史伴，瑶台路，共乘鸾。
<br>
<br>西江月
<br>
<br>翡翠蒙金衫子，镂尘如意冠儿。持杯轻按遏云词。别是出尘风味。
<br>
<br>莫羡双星旧约，愿谐明月佳期。凭肩密语两心知。一棹五湖烟水。
<br>
<br>苍梧谣
<br>
<br>天。休使圆蟾照客眠。人何在，桂影自婵娟。
<br>
<br>采桑子（孙仲益集于西斋，题侍儿作第一流，因以词谢之）
<br>
<br>奇花不比寻常艳，独步南州。往事悠悠。辽鹤重来忆梦游。仙翁不改青青眼，一醉迟留。妙墨银钩。题作人间第一流。
<br>
<br>洞仙歌
<br>
<br>莺莺燕燕。本是于飞伴。风月佳时阻幽愿。但人心坚固后，天也怜人，相逢处、依旧桃花人面。
<br>
<br>绿窗携手，帘幕重重，烛影摇红夜将半。对尊前如梦，欲语魂惊，语未竟、已觉衣襟泪满。我只为、相思特特来，这度更休推，后回相见。
<br>
<br>瑞鹤仙
<br>
<br>玉猊香谩爇。叹瓶沈簪断，紫箫声绝。丹青挂寒壁。细端详，宛是旧时标格。音容望极。奈弱水、蓬山路隔。似瑶林琼树，韶华正好，一枝先折。
<br>
<br>凄切。相思情味，镜中绿鬓，看成华发。临风对月。空罗袂，揾清血。待随群逐队，开眉一笑，除你心肠是铁。看今生，为伊烦恼，甚时是彻。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
