<HTML>
<HEAD>
<TITLE>全宋词 卷052 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷052</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷052</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6328"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷052')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷052]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【王千秋】
<br>
<br>贺新郎（石城吊古）
<br>
<br>吊古城头去。正高秋、霜晴木落，路通洲渚。欲问紫髯分鼎事，只有荒祠烟树。巫觋去、久无箫鼓。霸业荒凉遗堞坠，但苍崖、日阅征帆渡。兴与废，几今古。
<br>
<br>夕阳细草空凝伫。试追思、当时子敬，用心良误。要约刘郎铜雀醉，底事遽争荆楚。遂但见、吴蜀烽举。致使五官伸脚睡，唤诸儿、昼取长陵土。遗此恨，欲谁语。
<br>
<br>沁园春（晁共道侍郎生日）
<br>
<br>豆蔻娇春，烟花羞暖，物华渐嘉。也不须莺怨，桃封绛萼，也不须蜂恨，兰郁金芽。料是东君，都将和气，分付清丰诗礼家。充闾庆，有青毡事业，丹凤才华。
<br>
<br>乘槎。早上云霞。侍祠甘泉瞻羽车。试笑凭熊轼，嘉禾合穗，进思鱼钥，菡萏骈花。萧寇勋名，龚黄模样，入拜行趋堤上沙。今宵里，且觥船满棹，醉帽攲斜。
<br>
<br>风流子
<br>
<br>夜久烛花暗，仙翁醉、丰颊缕红霞。正三行钿袖，一声金缕，卷茵停舞，侧火分茶。笑盈盈，溅汤温翠＿，折印启缃纱。玉笋缓摇，云头初起，竹龙停战，雨脚微斜。
<br>
<br>清风生两腋，尘埃尽，留白雪、长黄芽。解使芝眉长秀，潘鬓休华。想竹宫异日，衮衣寒夜，小团分赐，新样金花。还记玉麟春色，曾在仙家。
<br>
<br>醉蓬莱（送汤）
<br>
<br>正歌尘惊夜，斗乳回甘，暂醒还醉。再煮银瓶，试长松风味。玉手磨香，镂金檀舞，在寿星光里。翠袖微揎，冰瓷对捧，神仙标致。
<br>
<br>记得拈时，吉祥曾许，一饮须教，百年千岁。况有阴功在，遍江东桃李。紫府春长，凤池天近，看提携云耳。积善堂前，年年笑语，玉簪珠履。
<br>
<br>西江月
<br>
<br>心事几多白发，客情无数青山。廉纤细雨褪余寒。正是花期酒限。
<br>
<br>一自瓶簪信杳，空留钿带香残。我今多病寄江干。瘦似东阳也惯。
<br>
<br>西江月
<br>
<br>老去频惊节物，乱来依旧江山。清明雨过杏花寒。红紫芳菲何限。
<br>
<br>春病无人消遣，芳心有酒摧残。此情拍手问阑干。为甚多愁我惯。
<br>
<br>南歌子（寿广文）
<br>
<br>鹊起惊红雨，潮生涨碧澜。水晶城馆月方圆。谁唤骑鲸仙伯、下三山。
<br>
<br>笔势翔鸾媚，词锋射斗寒。向来文价重贤关。便合批风支月、紫薇间。
<br>
<br>虞美人（寄李公定）
<br>
<br>流苏斗帐泥金额。我亦花前客。谪仙标韵胜琼枝。一咏一觞、常是得追随。
<br>
<br>自从风借云帆便。冷落青楼宴。石桥风月也应猜。过尽中秋、不见晚归来。
<br>
<br>念奴娇（荷叶浦雪中作）
<br>
<br>扁舟东下，正岁华将晚，江湖清绝。万点寒鸦高下舞，凝住一天云叶。映筱渔村，衡茅酒舍，淅沥鸣飞雪。壮怀兴感，悔将钗凤轻别。
<br>
<br>遥望杰阁层楼，明眸秾艳，许把同心结。东畎西倾浑未定，终恐前盟虚设。爇兽炉温，分霞酒满，此夕欢应狎。多情言语，又还知共谁说。
<br>
<br>青玉案（送人赴黄冈令）
<br>
<br>雪堂不远临皋路。怅仙伯、骑鲸去。燕麦桃花更几度。横桥虽在，种松无有，谁是关心处。
<br>
<br>解鞍君到冬虽暮。传语无忘晒蓑句。起手栽花花定许。艺香披翠，灌红疏绿，趁取清明雨。
<br>
<br>水调歌头
<br>
<br>迟日江山好，老去倦遨游。好天良夜，自恨无地可销忧。岂意绮窗朱户，深锁双双玉树，桃扇避风流。未暇泛沧海，直欲老温柔。
<br>
<br>解檀槽，敲玉钏，泛清讴。画楼十二，梁尘惊坠彩云留。座上骑鲸仙友，笑我胸中磊块，取酒为浇愁。一举千觞尽，来日判扶头。
<br>
<br>减字木兰花
<br>
<br>阴檐雪在。小雨廉纤寒又..煞。莫上危楼。楼迥空低雁更愁。
<br>
<br>一杯浊酒。万事世间无不有。待早归田。欲买田无使鬼钱。
<br>
<br>风流子
<br>
<br>同云垂六幕，啼乌静、风御玉妃寒。渐声入钓蓑，色侵书幌，似花如絮，结阵成团。倦游客，一番诗思苦，无算酒肠宽。黄竹调悲，绮衾人马岂堪梅蕊，索笑巡檐。
<br>
<br>一杯知谁劝，空搔首、还是忆旧青毡。问素娥早晚，光射江干。待醉披鹤氅，高吟冰柱，剡溪何妨，乘兴空还。只恐橹声咿轧，栖鸟难安。
<br>
<br>忆秦娥
<br>
<br>云破碧。作霜天气西风急。西风急。一行征雁，数声横笛。挑灯试问今何夕。柔肠底事愁如织。愁如织。紫苔庭院，悄无人迹。
<br>
<br>忆秦娥
<br>
<br>云叶舞。寒林浅淡围烟雨。围烟雨。三三两两，雁投沙渚。征帆暂落知何所。短蓬静听舟人语。舟人语。夜寒如许，客能眠否。
<br>
<br>清平乐
<br>
<br>吹花何处。桃叶江头路。碧锦障泥冲暮雨。一霎峭寒如许。归来索酒浇春。潮红秋水增明。却自不禁春恼，偎人低度歌声。
<br>
<br>贺新郎
<br>
<br>短艇横烟渚。梦惊回、凄凉尚记，绿蓑鸣雨。拍塞愁怀人不解，只有黄鹂能语。复拟待、乘槎重去。无奈东君刚留客，张碧油、缓按香红舞。生怕我，顿遐举。
<br>
<br>故溪冉冉春光度。想晚来、杨花云际，白苹无数。竹里樵青应是怪，目断鸣榔去路。料为我、羞烦鳞羽。好趁小蛮针线在，按纶巾、归唤松江渡。重系缆，醉眠处。
<br>
<br>好事近（和李清宇）
<br>
<br>六幕冻云凝，谁翦玉花为雪。寒入竹窗茅舍，听琴弦声绝。从他拂面去寻梅，香吐是时节。归晚楚天不夜，抹墙腰横日。
<br>
<br>好事近
<br>
<br>明日发骊驹，共起为传杯绿。十岁女儿娇小，倚琵琶翻曲。绝怜啄木欲飞时，弦响颤鸣玉。虽是未知离恨，亦晴峰微蹙。
<br>
<br>虞美人
<br>
<br>琵琶弦畔春风面。曾向尊前见。彩云初散燕空楼。萧寺相逢各认、两眉愁。
<br>
<br>旧时曲谱曾翻否。好在曹纲手。老来心绪怯么弦。出塞移船莫遣、到愁边。
<br>
<br>水调歌头（九日）
<br>
<br>壮日遇重九，跃马□欢游。如今何事多感，双鬓不禁秋。目断五陵台路，无复临高千骑，鼓吹簇轻裘。霜露下南国，淮汉绕神州。
<br>
<br>钓松鲈，斟郢酒，听吴讴。壮心铄尽，今夕重见紫茱羞。月落笳鸣沙碛，烽静人耕榆塞，此志恐悠悠。拟欲堕清泪，生怕菊花愁。
<br>
<br>菩萨蛮（荼蘼）
<br>
<br>流莺不许青春住。催得春归花亦去。何物慰侬怀。荼縻最后开。
<br>
<br>青衫冰雪面。细雨斜桥见。莫浪送香来。等闲蜂蝶猜。
<br>
<br>蓦山溪（海棠）
<br>
<br>清明池馆。侧卧帘初卷。还是海棠开，睡未足、余酲满面。低头不语，浑似怨东风，心始吐，又惊飞，交现垂杨眼。少陵情浅。花草题评遍。赋得恶因缘，没一字、聊通缱绻。黄昏时候，凝伫怯春寒，笼翠袖，减丰肌，脉脉情何限。
<br>
<br>渔家傲（简张德共）
<br>
<br>黄栗留鸣春已暮。西园无著清阴处。昨日骤寒风又雨。花良苦。信缘吹落谁家去。
<br>
<br>病起日长无意绪。等闲还与春相负。魏紫姚黄无恙否。栽培取。开时我欲听金缕。
<br>
<br>念奴娇（水仙）
<br>
<br>开花借水，信天姿高胜，都无俗格。玉陇娟娟黄点小，（道书：玉女鼻端有黄点。依约西湖清魄。）绿带垂腰，碧簪□髻，索句撩元白。西清微笑，为渠模写香色。
<br>
<br>常记月底风前，水沈肌骨，瘦不禁怜惜。生怕因循纷委地，仙去难寻踪迹。缥槛深栽，彤帏密护，不步轻抛释。等差休问，未容梅品悬隔。
<br>
<br>生查子
<br>
<br>枝垂云碧长，心展鹅黄嫩。无力倚阑时，扫尽漫山杏。玲珑影结阴，蕴藉香成阵。谁为祝东风，更莫催花信。
<br>
<br>生查子
<br>
<br>花飞锦绣香，茗碾枪旗嫩。是处绿连云，又摘斑斑杏。愁来苦酒肠，老去闲花阵。燕子不知人，尚说行云信。
<br>
<br>生查子
<br>
<br>莺声恰恰娇，草色纤纤嫩。诗鬓已惊霜，镜叶慵拈杏。因何积恨山，著底攻愁阵。春事到荼蘼，还是无音信。
<br>
<br>生查子
<br>
<br>睡起髻云松，枕印香腮嫩。愁思到眉尖，齿软尝新杏。都无鱼雁书，又过莺花阵。宽尽缕金衣，说与伊争信。
<br>
<br>生查子
<br>
<br>春江波面浑，春岸卢芽嫩。不见木兰舟，羞带骈枝杏。轻绡揾泪痕，急雨冲花阵。暗祷紫姑神，觅个巴陵信。
<br>
<br>生查子
<br>
<br>雄姿画麒麟，朽骨分蝼蚁。争似及生前，常为莺花醉。云山静有情，天地宽无际。且放两眉开，万事非人意。
<br>
<br>生查子
<br>
<br>功名竹上鱼，富贵槐根蚁。三万六千场，排日扶头醉。高怀隘世间，壮气横天际。常是惜春残，不会东君意。
<br>
<br>解佩令（木犀）
<br>
<br>花儿不大，叶儿不美。只一段、风流标致。淡淡梳收，已赛过、骚人兰芷。古龙涎、怎敢□气。
<br>
<br>开时无奈，风斜雨细。坏得来、零零碎碎。著意收拾，安顿在、胆瓶儿里。且图教（平声）梦魂旖旎。
<br>
<br>清平乐
<br>
<br>唤云且住。莫作龙池舞。五月人间须好雨。为扫无边烦暑。畦秧针绿重生。壶天表里俱清。林外桔槔闲挂，省渠多少心情。
<br>
<br>忆秦娥
<br>
<br>阑干侧。当时我亦凝香客。凝香客。而今老大，鬓苍头白。扬州梦觉浑无迹。旧游英俊今南北。今南北。断鸿沈鲤，更无消息。
<br>
<br>西江月
<br>
<br>梦幻影泡有限，风花雪月无涯。莫分粗俗与精华。日醉石间松下。
<br>
<br>菜尽邻家解与，杯空稚子能赊。通幽即步尽横斜。不问墩犹姓谢。
<br>
<br>临江仙
<br>
<br>者也之乎真太错，甘心吞棘吞蓬。有无俱尽见真空。炉锥难自荐，关捩只心通。
<br>
<br>野鹤孤云元自在，刚论隐豹冥鸿。此身今在幻人宫。要将驴佛我，分付马牛风。
<br>
<br>浣溪沙
<br>
<br>殢玉偎香倚翠屏。当年常唤在凝春。岂知云雨散逡巡。不止恨伊唯准拟，也先伤我太因循。而今头过总休论。
<br>
<br>浣溪沙
<br>
<br>亲染柔毛擘彩笺。自怜探得恶因缘。一尊重许笑凭肩。往事已同花屡褪，新欢闻似月常圆。休休休更苦萦牵。
<br>
<br>瑞鹤仙
<br>
<br>征鸿翻塞影。怅悲秋人老，浑无佳兴。鸣蛩问酒病。更堆积愁肠，摧残诗鬓。起寻芳径。菊羞人、依丛半隐。又岂知、虚度重阳，浪阔渺无归恨。
<br>
<br>无定。登高人远，戏马台闲，怨歌谁听。香肩醉凭。镇常是、笑得醒。到如今何在，西风凝伫，冠也无人为正。看他们、对插茱萸，恨长怨永。
<br>
<br>瑞鹤仙（韩南涧生日）
<br>
<br>红消梅雨润。正榴花照眼，荷香成阵。炉薰炷芳烬。记于门今日，长庚占庆。文摛艳锦。笑班扬、用字未稳。果青云、快上黄扉，地□誉高英俊。
<br>
<br>名盛。都期持橐，却借乘轺，布宣宽政。除书已进。归宠异，侍严近。且金船满酌，云翘低祝，□比椿龄更永。任月斜、未放笙歌，翠桐转影。
<br>
<br>满江红（和诸公赏心亭待月）
<br>
<br>楼压层城，斜阳敛、帆收南浦。最好是、长江澄练，远山新雨。□□留连邀皓月，一堂高敞祛隆暑。问从来、佳赏有谁同，应难数。
<br>
<br>舟横渡，车阗路。催酒进，麾灯去。放□娥照座，不烦帘阻。已见天清无屏翳，更须潮上喧阗鼓。看波光、撩乱上樯竿，龙蛇舞。
<br>
<br>感皇恩
<br>
<br>天气过烧灯，初闲人倦。晓色曈咙绣帘卷。聚星歌扇，一簇雪香琼软。寿杯争要把，从他满。
<br>
<br>低低笑祝，年龄遐远。息驾无由遂公愿。东风吹喜，又做眉黄一点。便参鹓鹭入，常朝殿。
<br>
<br>青玉案
<br>
<br>鸣鼍欲引鱼龙戏。先自作、长江擂。头管一声天外起。群仙俱上，有人殊丽。认得分明是。
<br>
<br>欲相问劳来无计。但隔炉烟屡凝睇。掷我胸前方寸纸。拥翘欲去。颦蛾还住。不尽徘徊意。
<br>
<br>醉落魄
<br>
<br>惊鸥扑蔌。萧萧卧听鸣幽屋。窗明怪得鸡啼速。墙角烂，平声斑，一半露松绿。
<br>
<br>歌楼管竹谁翻曲。丹唇冰面喷余馥。遗珠满地无人掬。归著红靴，踏碎一街玉。
<br>
<br>桃源忆故人
<br>
<br>移灯背月穿金缕。合色鞋儿初做。却被阿谁将去。鹦鹉能言语。
<br>
<br>朝来半作凌波步。可惜孤鸾□侣。若念玉纤辛苦。早与成双取。
<br>
<br>水调歌头（赵可大生日）
<br>
<br>披锦泛江客，横槊赋诗人。气吞宇宙，当拥千骑静胡尘。何事折腰执版，久在泛莲幕府，深觉负平生。踉跄众人底，欲语复吞声。
<br>
<br>庆垂弧，期赐杖，酒深倾。愿君大耐，碧眸丹颊百千龄。用即经纶天下，不用归谋三径，一笑友渊明。出处两俱得，斥..鷃亦鹍鹏。
<br>
<br>鹧鸪天（圆子）
<br>
<br>翠杓银锅蘼夜游。万灯初上月当楼。溶溶琥碧流匙滑，璨璨蠙珠著面浮。
<br>
<br>香入手，暖生瓯。依然京国旧风流。翠娥且放杯行缓，甘味虽浓欲少留。
<br>
<br>鹧鸪天（蒸茧）
<br>
<br>比屋烧灯作好春。先须歌舞赛蚕神。便将簇上如霜样，来饷尊前似玉人。
<br>
<br>丝馅细，粉肌匀。从它犀箸破花纹。殷勤又作梅羹送，酒力消除笑语新。
<br>
<br>浣溪沙（焦油）
<br>
<br>买市宣和预赏时。流苏垂盖宝灯围。小铛烹玉鼓声随。金弹玲珑今夕是，鳌山缥缈昔游非。马行遗老想沾衣。
<br>
<br>浣溪沙（科斗）
<br>
<br>灯火阑珊欲晓时。夜游人倦总思归。更须冰蛹替采丝。玉篆古文光灿烂，花垂零露影参差。月寒烟淡最相宜。
<br>
<br>好事近（寿黄仲符）
<br>
<br>人物又无双，余事锦机闲织。□就两都新赋，笑一生联缉。来年秋色起鹏程，一举上晴碧。须洗玉荷为寿，助穿杨飞的。
<br>
<br>喜迁莺
<br>
<br>春前腊尾。问谁会开解，幽人心里。映竹精神，凌风标致，姑射昔闻今是。试妆竞看吹面，寄驿胜传缄纸。迥潇洒，更香来林表，枝横溪底。
<br>
<br>谁为。停征骑。评蕙品兰，俱恐非同里。天意深怜，花神偏巧，持为翦冰裁水。拟唤绿衣来舞，只许苍官相倚。醉眠稳，尽参横月落，留连行李。
<br>
<br>喜迁莺
<br>
<br>玉龙垂尾。望阙角蘼峣，如侵云里。明璧榱题，白银阶陛，平日世间无是。静久声鸣槛竹，夜半色侵窗纸。最奇处，尽巧妆枝上，低飞檐底。
<br>
<br>当为。呼游骑。嗾犬擎苍，腰箭随邻里。藉草烹鲜，枯枝煎茗，点化玉花为水。未挹瑶台风露，且借琼林栖椅。眩银海，待斜披鹤氅，骑鲸寻李。
<br>
<br>满庭芳（二色梅）
<br>
<br>蕊小雕琼，花明镕蜡，天交一旦俱芳。丰臞虽异，皆熨水沈香。应笑粉红堕紫，初未识、调粉涂黄。凭肩处，金钿玉珥，不数寿阳妆。
<br>
<br>思量。谁比似，酥裁笋指，蜜翦蜂房。又何须酣酒，重暖瑶觞。且放侧堆金缕，骊山冷、来浴温汤。谁题品，青枝绿萼，俱未许升堂。
<br>
<br>诉衷情（登雨华台）
<br>
<br>二分浓绿一分红。春事若为穷。醉袖膏香沾粉，公挽我、我扶公。
<br>
<br>攲短帽，吐长虹。拟凌风。布金堆里，叠翠屏中，云月轻笼。
<br>
<br>临江仙
<br>
<br>柳巷莺啼春未晓，画堂环佩珊珊。薰炉烘暖鹧鸪斑。寿杯须斗酌，舞袖正弓弯。
<br>
<br>未说珥貂横玉事，勋名且勒燕然。归来方卜五湖闲。年年花月夜，沈醉绮罗间。
<br>
<br>浣溪沙（白纻衫子）
<br>
<br>叠雪裁霜越纻匀。美人亲翦称腰身。暑天宁数越罗春。两臂轻笼燕玉腻，一胸斜露塞酥温。不教香汗湿歌尘。
<br>
<br>西江月（小鹿鸣）
<br>
<br>四俊乡书荐鹗，一夔漕府登贤。明年春晚柳如烟。看取胪传金殿。
<br>
<br>册府牙签昼阅，词垣紫诰宵传。青楼买酒定无缘。且放金杯潋滟。
<br>
<br>醉落魄
<br>
<br>能歌善谑。精神堆下人难学。疏帘清（下缺）。
<br>
<br>虞美人（和姚伯和）
<br>
<br>风花南北知何据。常是将春负。海棠开尽野棠开。匹马崎岖还入、乱山来。
<br>
<br>尊前人物胜前度。谁记桃花句。老来情事不禁浓。玉佩行云切莫、易丁东。
<br>
<br>虞美人（代简督伯和借《战国策》）
<br>
<br>要津去去无由据。已分平生负。拟将怀抱向谁开。万水千山聊为、借书来。
<br>
<br>玄都昼永闲难度。欲正书中句。黄琮丹璧已磨浓。发箧烦君早送、过桥东。
<br>
<br>谒金门（次李圣予月中韵）
<br>
<br>春漠漠。闲尽绮窗云幕。悔不车轮生四角。却成缘分薄。想画鸦儿方学。小蹙恨人无托。不道月明谁共酌。这般情味恶。
<br>
<br>谒金门（诸公要予出郊）
<br>
<br>春漠漠。何处养花张幕。佩冷香残天一角。忍看罗袖薄。两两鸳鸯难学。六六锦鳞空托。趁有余妍须细酌。东风情性恶。
<br>
<br>点绛唇（刘公宝生日）
<br>
<br>玉立霞升，纵谈刘尹高支许。待为霖雨。小驻红莲府。鹤健松坚，鸿宝初非误。玄都路。桃花栽取。来看千千度。
<br>
<br>点绛唇（春日）
<br>
<br>何处春来，试烦君向垂杨看。万条轻线。已借鹅黄染。弄日摇风，按舞知谁见。阳关远。一杯休劝。且放修眉展。
<br>
<br>点绛唇
<br>
<br>何处春来，试烦君向梅梢看。寿阳妆面。漏泄春何限。冷蕊疏枝，似恨春犹浅。收羌管。莫惊香散。留副□和愿。
<br>
<br>点绛唇
<br>
<br>何处春来，试烦君向钗头看。舞翻飞燕。已拂春风面。白玉圆钿，酌酒殷勤劝。深深愿。愿长□健。岁与春相见。
<br>
<br>点绛唇
<br>
<br>何处春来，试烦君向盘中看。韭黄犹短。玉指呵寒翦。犀箸调匀，更为双双卷。情何限。怕寒须暖。先酌黄金盏。
<br>
<br>水调歌头（席上呈梁次张）
<br>
<br>笔力卷鲸海，人物冠麟台。向来朱邸千字，不省有惊雷。人似曲江风韵，刚要重来持节，不道玉堂浚摺＊挼鸫砺洌瑣貂掩映，玉崔嵬。看公谈笑、长河千里静氛埃。散马昼闲榆塞，辫发春趋瑶陛，都出济川才。老子尚顽健，东阁亦时来。
<br>
<br>瑞鹤仙（张四益生日）
<br>
<br>夷吾在江左。罄毡裘俱□，笑清边琐。遗民冀巾裹。个规模欲继，外人谁可。一花两果。晚占熊、材能更夥。试颁春、便有欢谣，声接月鞍烟□。
<br>
<br>馺娑。已传丹诏，催上文石，□论炙輠。□弓□□。□九域，措安妥。待缁衣重咏，履封光继，绿野从教昼锁。问黑头、当日三公，可能似我。
<br>
<br>满江红
<br>
<br>水满方塘，三日雨、晓来方足。阑干外、锦衤朋初脱，新篁森玉。沃叶未干鸠妇去，余花时坠蜂儿逐。认去年、乳燕又双双，飞华屋。
<br>
<br>红豆恨，归谁促。青鸾梦，惊难续。想多情犹记，碧笺新曲。白发欺人虽已老，短襟□黛存余馥。且如今、一笑总休论，杯行速。
<br>
<br>西江月
<br>
<br>璀璨雕笼洒笔，联翩荐鹗飞书。翻阶红药试妆梳。管取不言温树。
<br>
<br>容我一杯为寿，看君九万鹏图。髻鬟人小串珠玑。岁岁绿窗朱户。
<br>
<br>
<br>
<br>
<br>
<br>
<br>
<br>
<br>
<br>
<br>【李吕】
<br>
<br>一落索（送游君安解县竹尉）
<br>
<br>琢成玉树。谁解著、云斤月斧。短棰羸骖，朴樕一怀尘土。叹雄图、伤别绪。
<br>
<br>主人不语花能语。苦欲留君、不是留君处。碧落紫霄，楼观参差烟雾。一樽空、鸿鹄举。
<br>
<br>满庭芳
<br>
<br>光拂星榆，轮高金掌，暮烟飘尽澄空。素娥幽恨，霜艳洗铅红。醉把摩云妙手，教纤翳、不点青铜。知多少，天高露冷，争占九秋风。
<br>
<br>歌钟。邀胜侣，园攀琼树，帘卷珠宫。算庾楼吟赏，今古应同。多谢秦娥绝唱，声声为、飘入云中。留仙住，莫教清影，容易转梧桐。
<br>
<br>醉落魄
<br>
<br>效山谷道人"陶陶兀兀"之句，法其体，作此以遣兴云。休休莫莫，当年不负西湖约。一枝初见横篱落。嚼蕊闻香，长是醉乡落魄。
<br>
<br>而今对酒空斟酌。老来多病情非昨。谁人伴我临东阁。冷淡吟怀，犹可追前作。
<br>
<br>朝中措
<br>
<br>展屏山色翠连空。潇洒冠闽中。背郭元无尘事，披襟时有清风。
<br>
<br>君侯雅致，临流句丽，爱月情钟。乐府直追欧老，堂名新自陶翁。
<br>
<br>前调
<br>
<br>堂成开宴日无空。景占四时中。画栋翚飞星汉，雕阑锁断花风。
<br>
<br>薰人和气，清谈四坐，雅量千钟。早晚催归天仗，往来还记溪翁。
<br>
<br>鹧鸪天（寄情）
<br>
<br>脸上残霞酒半消。晚妆匀罢却无聊。金泥帐小教谁共，银字笙寒懒更调。
<br>
<br>人悄悄，漏迢迢。琐窗虚度可怜宵。一从恨满丁香结，几度春深豆蔻梢。
<br>
<br>前调（谢人送牡丹）
<br>
<br>甲帐春风肯见分。夜陪清梦当炉熏。寻香若傍阑干晓，定见堆红越鄂君。
<br>
<br>雕玉佩，郁金裙。凭谁书叶寄朝云。兰芽九畹虽清绝，也要芳心伴小醺。
<br>
<br>沁园春（叹老）
<br>
<br>射虎南山，断蛟北海，恍如梦中。念少年豪气，霜寒一剑，清时功业，月满雕弓。年去年来成底事，已一半消磨成老翁。那堪更，病为城绕，愁作兵攻。
<br>
<br>无悰。慵语西风。正独倚危阑送塞鸿。道酒能逍遣，酒因病减，歌能消遣，歌为愁浓。大造不将炉冶去，□万卷诗书宁愤穷。都休问，且试弹绿绮，闲和秋虫。
<br>
<br>水调歌头（和伯称）
<br>
<br>山雨喜开霁，爽气涤烦襟。晚秋丹叶飘坠，篱菊散黄金。徙倚关河凝望，回首光阴轻驶，倏忽二毛侵。须信人间世，莫放酒杯深。
<br>
<br>一星子，名与利，漫浮沈。塞翁祸福无定、此理古犹今。妙处只应亲到，外物从渠舒卷，出处我无心。袖手无新语，洗耳听清音。
<br>
<br>凤栖梧
<br>
<br>一岁光阴寒共暑。一日光阴，只个朝还暮。有物分明能唤寤。晚钟晨角君听取。
<br>
<br>扰扰胶胶劳百虑。究竟思量，没个相干处。只有一般携得去。世人唤作闲家具。
<br>
<br>点绛唇
<br>
<br>去岁天涯，一灯闲作幽窗伴。酒来须满。不待旁人劝。今岁天涯，又是年华晚。凄凉惯。问天不管。只我何曾管。
<br>
<br>调笑令
<br>
<br>（教醉里深。小梅破萼娇难似。喜色著人吹不起。莫将羽扇掩明波，滟滟光风生眼尾）
<br>
<br>眼尾。寄深意。一点兰膏红破蕊。钿窝浅浅双痕媚。背面银床斜倚。烛花先报今宵喜。管定知人心里。
<br>
<br>前调
<br>
<br>（令行。香泛金鳞翻蕊盏。笑里桃花红近眼。粉壶琥珀为君倾，弄翠按红归去晚。）
<br>
<br>归晚。思何限。玉坠金偏云鬓乱。伤春谁作嬉游伴。只有飞来花片。几回愁映眉山远。总被东风惊散。
<br>
<br>前调
<br>
<br>（红臂韝。浅浅绿靴双凤困。柳弱花慵敛新闷。娇多无力凭熏笼，又报杏园春意尽）
<br>
<br>春尽。敛新闷。暗傍银屏撩绿鬓。攒眉不许旁人问。帘外冷红成阵。银釭挑尽睡未肯。肠断秦郎归信。
<br>
<br>前调
<br>
<br>（两鬓垂。珠玑满斗犹慵起。玉马象盘还得意。漏冷铜乌唤不应，更移红烛桃花底）
<br>
<br>花底。锦铺地。绣浪琼枝光似洗。一心长在金盆里。翠袖懒遮纤指。珠玑满斗犹慵起。过尽红楼春睡。
<br>
<br>前调
<br>
<br>（未须弹。锦字两行妆宝扇。扇中鸾影迷娇面。兰叶歌翻春事空，孤凤离鸾两含怨）
<br>
<br>含怨。两颦浅。羽髻云鬟低玉燕。绿沈香底金鹅扇。隐隐花枝轻颤。当筵不放红云转。正是玉壶春满。
<br>
<br>临江仙
<br>
<br>家在宋墙东畔住，流莺时送芳音。窃香解佩两沈沈。都缘些子事，过却许多春。
<br>
<br>日上花梢初睡起，绣衣闲纵金针。错将黄晕压檀心。见人羞不语，偷把泪珠匀。
<br>
<br>
<br>
<br>
<br>
<br>
<br>
<br>
<br>
<br>
<br>【李流谦】
<br>
<br>踏莎行（灵泉重阳作）
<br>
<br>菊露晴黄，枫霜晚翠。重阳气候偏如此。异乡牢落怕登临，吾家落照飞云是。
<br>
<br>举扇尘低，脱巾风细。灵苗医得人憔悴。灯前点检欠谁人，惟有断鸿知此意。
<br>
<br>如梦令（前题）
<br>
<br>老插黄花不称。节物撩人且任。破帽略遮阑，嫌见星星越甚。不饮。不饮。和取蜂愁蝶恨。
<br>
<br>醉蓬莱（同幕中诸公劝虞宣威酒）
<br>
<br>正红疏绿密，浪软波肥，放舟时节。载地擎天，识堂堂人杰。万里长江，百年骄虏，只笑谈烟灭。葭苇霜秋，楼船月晓，渔樵能说。
<br>
<br>分陕功成，沙堤归去，衮绣光浮，两眉黄彻。了却中兴，看这回勋业。应有命圭相印，都用赏、元功重叠。点检尊前，太平气象，今朝浑别。
<br>
<br>小重山（绵守白宋瑞席间作）
<br>
<br>轻暑单衣四月天。重来闲屈指，惜流年。人间何处有神仙。安排我，花底与尊前。
<br>
<br>争道使君贤。笔端驱万马，驻平川。长安只在日西边。空回首，乔木淡疏烟。
<br>
<br>青玉案（和雅守蹇少刘席上韵）
<br>
<br>相知元早来何暮。社燕送、秋鸿去。春草春波愁目注。酒香花韵，绮谭妍唱，怎不思量住。
<br>
<br>虚无指点骑鲸路。个是骚人不凡处。画栋云飞帘卷雨。风流千古，一时人物，好记尊前语。
<br>
<br>虞美人（春怀）
<br>
<br>一春不识春风面。都为慵开眼。荼蘼雪白牡丹红。犹及尊前一醉、赏芳秾。
<br>
<br>东君又是匆匆去。我亦无多住。四年薄宦老天涯。闲了故园多少、好花枝。
<br>
<br>点绛唇（德茂生朝作）
<br>
<br>一翦秋光，阿谁洗得无纤滓。冰盘彻底。人也清如此。万里归来，著个斑衣戏。慈颜喜。问君不醉。更遣何人醉。
<br>
<br>感皇恩（无害弟生朝作）
<br>
<br>万绿压庭柯，雨晴烟润。三尺金猊麝微喷。百花香暖，酿作九霞仙酝。祝君如此酒，年年饮。
<br>
<br>插额汉貂，垂腰苏印。趁取如今未华鬓。三茅兄弟，总有丹台名姓。蟠桃熟也未，教人问。
<br>
<br>武陵春（德茂乃翁生朝作）
<br>
<br>晓日帘栊初破睡，宝鸭宿薰浓。笑指图中鹤发翁。仙骨宛然同。
<br>
<br>万里郎官遥上寿，五马茜衫红。待插华貂酒满钟。仍是黑头公。
<br>
<br>谒金门（晚春）
<br>
<br>行不记。贪看远峰颦翠。风约柳花吹又起。故黏行客袂。老大浑无欢意。不为伤春憔悴。茅屋数间修竹里。日长春睡美。
<br>
<br>谒金门
<br>
<br>空伫立。又是冷烟寒食。开尽荼蘼都一色。东风吹更白。我是纶竿倦客。道上行人不识。著取蓑衣拈短笛。沙鸥应认得。
<br>
<br>谒金门
<br>
<br>春又晚。杨柳晓莺啼断。落尽残红余片片。风狂都不管。作客惟嫌酒浅。未敌闲愁一半。人与青山谁近远。可怜春梦短。
<br>
<br>谒金门
<br>
<br>山数尺。江草江波同碧。晚雨吹风才数滴。行人心更急。漠漠疏烟如织。遮断客愁不得。肠断故园无信息。灯花闲手剔。
<br>
<br>玉漏迟（送官东南）
<br>
<br>东南应眷倚。当年丽绝，今其余几。云锦飘香，好在藕花十里。六月长安徂暑，只一雨、滂沱都洗。君好为。携将苏醒，三吴生齿。
<br>
<br>总道秦蜀讴吟，但消得雍容，笑谈而致。稍待秋风，也拟买舟东逝。收拾尘编蠹简，更饱看、江山奇伟。歌盛美。还送往趋天陛。
<br>
<br>满庭芳（过黄州游雪堂次东坡韵）
<br>
<br>归去来兮，吾归何处，旧山闲却眠峨。雪堂重到，但觉客愁多。来往真成底事，人应笑、我亦狂歌。凭阑久，云车不至，举盏酹东坡。
<br>
<br>少年，浑妄意，斗冲剑气，雷化龙梭。到如今，翻羡白鸟沧波。松柏毕吾手种，依然□、烟蕊霜柯。君知否，人间尘事，元不到渔蓑。
<br>
<br>殢人娇
<br>
<br>痴本无縚，闷宁有火。都是你、自缠自锁。高来也可。低来也可。这宇宙、何曾碍你一个。
<br>
<br>休说荣枯，强分物我。惺惺地、要须识破，渔樵不小，公侯不大。但赢取、饥餐醉来便卧。
<br>
<br>洞仙歌（忆别）
<br>
<br>云窗雾阁，尘满题诗处。枝上流莺解人语。道别来、知否瘦尽花枝，春不管，更遣何人管取。
<br>
<br>平生鸥鹭性，细雨疏烟，惯了江头自来去。不见鹊桥边，只为隔年，翻赢得、年年风露。便学得、无情海中潮，纵一日两回，如何凭据。
<br>
<br>卜算子（前题）
<br>
<br>生别有相逢，死别无消息。说著从前总是愁，只是不相忆。月堕半窗寒，梦里分明识。却似嗔人不忆他，花露盈盈湿。
<br>
<br>水调歌头（江上作）
<br>
<br>江涨解网雨，衣润熟梅天。高人何事，乘兴来寄五湖船。才听冬冬叠奏，呕轧橹声齐发，几别故州山。转盼青楼杪，已在碧云端。
<br>
<br>渡头月，临晚霁，泊清湾。水空天静，高下相应总团頳。遥想吾家更好，尽唤儿曹泛扫，欣赏共婵娟。应念思归客，对此不成眠。
<br>
<br>于飞乐（为海棠作）
<br>
<br>薄日烘晴，轻烟笼晓，春风绣出林塘。笑溪桃、并坞杏，忒煞寻常。东君处，没他后、成甚风光。
<br>
<br>翠深深、谁教入骨，夜来过雨淋浪。这些儿颜色，已恼乱人肠。如何更道，可惜处、只是无香。
<br>
<br>西江月（为木樨作）
<br>
<br>色似蜡梅浑浅，香如檐頳微清。更张绿幄蔽轻盈。巧著工夫斗钉。
<br>
<br>露叶涓涓月晓，风英点点秋晴。江南江北可经行。梦到吴王香径。
<br>
<br>眼儿媚（中秋无月作）
<br>
<br>素娥作意失幽期。我自不凭伊。举杯重叹，帖云微笑，应道人痴。
<br>
<br>如今老去无情绪，只有睡相宜。建溪一啜，木樨数翦，酒醒归时。
<br>
<br>朝中措（失题）
<br>
<br>相思两地费三年。明月几回圆。鸥鸟不知许事，清江仍绕青山。
<br>
<br>尊前歌板，未终金缕，已到阳关。趁取腊前归去，梅花不奈春寒。
<br>
<br>千秋岁（别情）
<br>
<br>玉林照坐。簌簌花微堕。春院静，烟扉锁。黛轻妆未试，红淡唇微破。清瘦也，算应都是风流过。
<br>
<br>把盏对横枝，尚忆年时个。人不见，愁无那。绕林霜掠袂，嚼蕊香黏唾。清梦断，更随月色禁持我。
<br>
<br>虞美人（在芜湖待仲甄巨卿未至作）
<br>
<br>吴波亭畔千行柳。直恁留人久。晚来船槛再三凭。又是一钩新月、照江心。
<br>
<br>故人有约何时到。白地令人老。只愁酒尽更谁赊。一段闲愁无计、奈何他。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
