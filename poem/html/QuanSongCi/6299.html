<HTML>
<HEAD>
<TITLE>全宋词 卷023 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷023</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷023</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6299"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷023')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷023]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【陈□】
<br>
<br>满庭芳
<br>
<br>槁木形骸，浮云身世，一年两到京华。又还乘兴，闲看洛阳花。闻道革呈红最好，春归后、终委泥沙。忘言处，花开花谢，不似我生涯。
<br>
<br>年华。留不住，饥餐困寝，触处为家。这一轮明月，本自无瑕。随分冬裘夏葛，都不会、赤水黄芽。谁知我，春风一拐，谈笑有丹砂。
<br>
<br>卜算子
<br>
<br>身如一叶舟，万事潮头起。水长船高一任伊，来往洪涛里。潮落又潮生，今古长如此。后夜开尊独酌时，月满人千里。
<br>
<br>一落索
<br>
<br>体上衣裳云作缕。不论寒暑。世间多少老婆禅，犹苦问、台山路。
<br>
<br>堪笑庞翁无趣。临行却住。古人公案不须论，还了得、如今否。
<br>
<br>减字木兰花
<br>
<br>大江北去。未到沧溟终不住。淮水东流。日夜朝宗亦未休。香炉烟袅。浓淡卷舒终不老。寸碧千钟。人醉华胥月色中。
<br>
<br>减字木兰花
<br>
<br>华胥月色。万水千山同一白。南北相望。独醉香山旧草堂。淮岑妙境。十载醺酣犹未醒。一腹便便。也读春秋也爱眠。
<br>
<br>卜算子
<br>
<br>只解劝人归，都不留人住。南北东西总是家，劝我归何处。去住总由天，天意人难阻。若得归时我自归，何必闲言语。
<br>
<br>卜算子
<br>
<br>黄了旧皮肤，最是风流处。多少纷纷陌上人，不听春鹃语。触目是家山，到了须拈取。云散长空月满天，好个还乡路。
<br>
<br>卜算子
<br>
<br>梦里不知眠，觉后眠何在。试问眠身与梦身，那个能只对。醉后有人醒，醒了无人醉。要识三千与大千，不在微尘外。
<br>
<br>青玉案
<br>
<br>碧空黯淡同云绕。渐枕上、风声峭。明透纱窗天欲晓。珠帘才卷，美人惊报，一夜青山老。
<br>
<br>使君留客金尊倒。正千里琼瑶未经扫。欺压梅花春信早。十分农事，满城和气，管取明年好。
<br>
<br>蓦山溪
<br>
<br>扁舟东去，极目沧波渺。千古送残红，到如今、东流未了。午潮方去，江月照还生，千帆起，玉绳低，枕上莺声晓。锦囊佳句，韵压池塘草。声遏去年云，恼离怀、余音缭绕。倚楼看镜，此意与谁论，一重水，一重山，目断令人老。
<br>
<br>减字木兰花
<br>
<br>世间药院。只爱大黄甘草贱。急急加工。更靠硫黄与鹿茸。鹿茸吃了。却恨世间凉药少。冷热平均。须是松根白茯苓。
<br>
<br>满庭芳
<br>
<br>扰扰匆匆，红尘满袖，自然心在溪山。寻思百计，真个不如闲。浮世纷华梦影，嚣尘路、来往循环。江湖手，长安障日，何似把鱼竿。
<br>
<br>盘旋。那忍去，他帮纵好，终异乡关。向七峰回首，清泪班班。西望烟波万里，扁舟去、何日东还。分携处，相期痛饮，莫放酒杯慳。
<br>
<br>满庭芳
<br>
<br>淮叶缤纷，江烟浓淡，别尊同倒寒晖。未逢春信，霜露惹征衣。往事元无是处，无须待、回首知非。春鹃语，从来劝我，常道不如归。
<br>
<br>家山，何处近，江楼帘栋，夕卷朝飞。问西江笋蕨，何似鲈肥。且置华胥旧梦，忘言处、千古同时。君知我，平生心事，相契古来稀。
<br>
<br>醉蓬莱
<br>
<br>问东州何处，境胜人幽，两俱难得。狼山相望，有高堂千尺。妙曲轰空，彩云翻袖，乐奏壶天长日。笑我飘然，蓬窗竹户，只延山色。
<br>
<br>拟棹觥船，径冲花浪，直造雕筵，共醺仙液。仍乞蟠桃，向庐山亲植。未举江帆，早逢淮雁，问故人踪迹。远老池边，陶翁琴里，此情何极。
<br>
<br>临江仙
<br>
<br>闻道洛阳花正好，家家庭户春风。道人饮去百壶空。年年花下醉，看谢几番红。
<br>
<br>此别又从何处去，风萍一任西东。语声虽异笑声同。一轮深夜月，何处不相逢。
<br>
<br>蝶恋花
<br>
<br>海角芳菲留不住。笔下风生，飞入青云去。仙箓有名天赐与。致君事业安排取。
<br>
<br>要识世间平坦路。当使人人，各有安心处。黑发便逢尧舜主。笑人白首归南亩。
<br>
<br>卜算子
<br>
<br>咄咄汝何人，眼在眉毛下。明月相随万里来，何处分真假。问著总无言，有口番成哑。荆棘林中自在身，即是知音者。
<br>
<br>水调歌头
<br>
<br>明月双溪上，胜景号金华。当年此夕，多少鸾凤杂云霞。共拥飘摇倦伯，来作人间英杰，王谢旧名家。纶綍妙文采，帷幄富忠嘉。
<br>
<br>圣天子，形梦寐。眷尤加。麒麟烟上早晚，丹陛听宣麻。鼎袖无穷勋业，岁岁薰风日永，萱秀北堂花。潋滟绮筵酒，寿算等胡沙。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【阮阅】
<br>
<br>感皇恩（闰上元）
<br>
<br>芝检下中天，春寒犹浅。余闰银蟾许重看。满城灯火，又遍高楼深院。宝鞍催绣毂，香风软。
<br>
<br>憔悴慢翁，萧条古县。随分良辰试开宴。且倾芳酒，共听新声弦管。夜阑人未散，更筹转。
<br>
<br>踏莎行（和田守）
<br>
<br>驿使初回，新阳才报。时和倍觉青春早。华灯和月拥朱车番，花间万点寒星小。
<br>
<br>团扇歌清，重裀舞妙。游人只恐归来悄。明年亲侍辇舆行，未应肯记濡须好。
<br>
<br>减字木兰花（冬至）
<br>
<br>晓云舒瑞。寒影初回长日至。罗袜新成。更有何人继后尘。绮窗寒浅。尽道朝来添一线。秉烛须游。已减铜壶昨夜筹。
<br>
<br>锦堂春（留合肥林倅）
<br>
<br>江入重关，山围翠巘，湖边自古巢阳。正梅残林坞，冰泮池塘。闻道当年父老，记梅福、曾隐南昌。有长堤万柳，映□参差，尽是甘棠。共夸金斗（下缺）
<br>
<br>
<br>
<br>
<br>
<br>
<br>
<br>
<br>
<br>
<br>【谢逸】
<br>
<br>蝶恋花
<br>
<br>豆蔻梢头春色浅。新试纱衣，拂袖东风软。红日三竿帘幕卷。画楼影里双飞燕。
<br>
<br>拢鬓步摇青玉碾。缺样花枝，叶叶蜂儿颤。独倚阑干凝望远。一川烟草平如剪。
<br>
<br>踏莎行
<br>
<br>柳絮风轻，梨花雨细。春阴院落帘垂地。碧溪影里小桥横，青帘市上孤烟起。
<br>
<br>镜约关情，琴心破睡。轻寒漠漠侵鸳被。酒醒霞散脸边红，梦回山蹙眉间翠。
<br>
<br>菩萨蛮
<br>
<br>暄风迟日春光闹。蒲萄水绿摇轻棹。两岸草烟低。青山啼子规。
<br>
<br>归来愁未寝。黛浅眉痕沁。花影转廊腰。红添酒面潮。
<br>
<br>菩萨蛮
<br>
<br>縠纹波面浮鸂涑力鸟，。蒲芽出水参差碧。满院落梅香。柳梢初弄黄。
<br>
<br>衣轻红袖皱。春困花枝瘦。睡起玉钗横。隔帘闻晓莺。
<br>
<br>采桑子
<br>
<br>楚山削玉云中碧，影落沙汀。秋水澄凝。一抹江天雁字横。金钱满地西风急，红蓼烟轻。帘外砧声。惊起青楼梦不成。
<br>
<br>采桑子
<br>
<br>冰霜林里争先发，独压群花。风送清笳。更引轻烟淡淡遮。抱墙溪水弯环碧，月色清华。疏影横斜。恰似林逋处士家。
<br>
<br>采桑子
<br>
<br>冷猿寒雁淮山远，风袅青帘。飞雪廉纤。莫道空中是撒盐。到时乳鹊喧梧影，晓卷疏帘。彩服巡檐。索共梅花笑语添。
<br>
<br>西江月
<br>
<br>落寞寒香满院，扶疏清影侵门。雪消平野晚烟昏。睡起懒匀檀粉。
<br>
<br>皎皎风前玉树，盈盈月下冰魂。南枝春信夜来温。便觉肌肤瘦损。
<br>
<br>西江月
<br>
<br>花额上堆翠葆，远山横处星眸。绛宫深锁暮云浮。月破黄昏时候。
<br>
<br>谁谓霞衣玉简，便孤彩凤秦楼。桃源不禁昔人游。曾是刘郎邂逅。
<br>
<br>西江月（陈倅·席上）
<br>
<br>窄袖浅笼温玉，修眉淡扫遥岑。行时云雾绕衣襟。步步莲生宫锦。
<br>
<br>菊与秋烟共晚，酒随人意俱深。尊前有客动琴心。醉后清狂不禁。
<br>
<br>西江月
<br>
<br>宝柱横云雁影，朱弦隔叶莺声。风生玉指晚寒清。官样轻黄袖冷。
<br>
<br>饮罢尚留余意，曲终自有深情。归来江上数峰青。梅水横斜夜永。
<br>
<br>西江月（代人上许守生日）
<br>
<br>滴滴金盘露冷，萧萧玉宇风清。长庚入梦晓窗明。淡月微
<br>
<br>云耿耿。
<br>
<br>松竹五峰秋色，笙歌三市欢声。华堂开宴拥娉婷。天上人间共庆。
<br>
<br>西江月（送朱泮英）
<br>
<br>青锦缠条佩剑，紫丝络辔飞骢。入关意气喜生风。年少胸吞云梦。
<br>
<br>金阙日高露泣，东华尘软香红。争看荀氏第三龙。春暖桃花浪涌。
<br>
<br>西江月（木芙蓉）
<br>
<br>晓艳最便清露，晚红偏怯斜阳。移根栽近菊花傍。蜀锦翻成新样。
<br>
<br>坐客联挥玉尘，歌词细琢琼章。从今故事记溪堂。岁岁携壶共赏。
<br>
<br>西江月
<br>
<br>木末谁攀新萼，雪消自种前庭。莫嫌开过尚盈盈。似待诗人醉咏。
<br>
<br>霜后最添妍丽，风中更觉娉婷。影摇溪水一湾清。妆罢晓临鸾镜。
<br>
<br>西江月
<br>
<br>密雪未知肤白，夜寒已觉香清。振芳堂下月盈庭。踏碎横斜疏影。
<br>
<br>且醉杯中绿蚁，休辞笛里清声。东君催促子青青。滋味要调金鼎。
<br>
<br>南歌子
<br>
<br>雨洗溪光净，风掀柳带斜。画楼朱户玉人家。帘外一眉新月、浸梨花。
<br>
<br>金鸭香凝袖，铜荷烛映纱。凤盘宫锦小屏遮。夜静寒生春笋、理琵琶。
<br>
<br>虞美人
<br>
<br>碧梧翠竹交加影。角簟纱厨冷。疏云淡月媚横塘。一阵荷花风起、隔帘香。
<br>
<br>雁横天末无消息。水阔吴山碧。刺桐花上蝶翩翩。唯有夜深清梦、到郎边。
<br>
<br>虞美人
<br>
<br>角声吹散梅梢雪。疏影黄昏月。落英点点拂阑干。风送清香满院、作轻寒。
<br>
<br>花瓷羯鼓催行酒。红袖掺掺手。曲声未彻宝杯空。饮罢香薰翠被、锦屏中。
<br>
<br>虞美人
<br>
<br>风前玉树王仓金韵。碧落佳期近。疏云影里鹊桥低。檐外一弯新月、印修眉。
<br>
<br>星河渐晓铜壶噎。又是经年别。此情莫与玉人知。引起旧家离恨、泪珠垂。
<br>
<br>谒金门
<br>
<br>帘外雨，洗尽楚乡残暑。白露影边霞一缕。绀碧江天暮。沈水烟横香雾，茗碗浅浮琼乳。卧听鹧鸪啼竹坞。竹风清院宇。
<br>
<br>如梦令
<br>
<br>花落莺啼春暮。陌上绿杨飞絮。金鸭晚香寒，人在洞房深处。无语。无语，叶上数声疏雨。
<br>
<br>如梦令
<br>
<br>门外落花流水。日暖杜鹃声碎。蕃马小屏风，一枕画堂春睡。如醉，如醉。正是困人天气。
<br>
<br>青玉案
<br>
<br>芦花飘雪迷洲渚。送秋水、连天去。一叶小舟横别浦。数声鸿雁，两行鸥鹭。天淡潇湘暮。
<br>
<br>蓬窗醉梦惊箫鼓。回首青楼在何处。柳岸风轻吹残暑。菊开青蕊，叶飞红树。江上潇潇雨。
<br>
<br>好事近
<br>
<br>疏雨洗烟波，雨过满江秋色。风起白鸥零乱，破岚光深碧。荻花枫叶只供愁，清吟写岑寂。吟罢倚阑无语，听一声羌笛。
<br>
<br>临江仙（重九）
<br>
<br>木落江寒秋色晚，飕飕吹帽风清。丹枫楼外捣衣声。登高怀远，山影雁边横。
<br>
<br>露染宫黄庭菊浅，茱萸烟拂红轻。尊前谁整醉冠倾。酒香薰脸，落日断霞明。
<br>
<br>临江仙
<br>
<br>玉树临风宾欲散，黄昏约马嘶庭。幽欢未尽有余清。琼糜方一啜，银烛已双擎。
<br>
<br>坐久香津生齿颊，何须五斗消酲。艳歌声里醉魂醒。明年思此会，旌旆想登瀛。
<br>
<br>减字木兰花（七夕）
<br>
<br>荷花风细，乞巧楼中凉似水。天幕低垂。新月弯环浅晕眉。桥横乌鹊，不负年年云外约。残漏疏钟。肠断朝霞一缕红。
<br>
<br>减字木兰花
<br>
<br>疏疏密密，薝卜林中飞玉出。妒舞欺梅。悠扬随风去却回。遥岑玉刻，不见云中浮寸碧。夜色清妍。庭下交光月午天。
<br>
<br>渔家傲
<br>
<br>秋水无痕清见底。蓼花汀上西风起，一叶小舟烟雾里。兰棹舣，柳条带雨穿双鲤。
<br>
<br>自叹直钩无处使。笛声吹彻云山翠，鲙落霜刀红缕细，新酒美。醉来独枕莎衣睡。
<br>
<br>清平乐
<br>
<br>晓风残角，月里梅花落。宿雨醒时滋味恶。翠被轻寒漠漠。梦回一点相思，远山暗蹙双眉。不觉肌肤瘦玉，但知带减腰围。
<br>
<br>清平乐
<br>
<br>花边柳际，已渐知春意。归信不知何日是。旧恨欲拚无计。故人零落西东，题诗待倩归鸿。惟有多情芳草，年年处处相逢。
<br>
<br>蓦山溪（月夜）
<br>
<br>霜清木落，深院帘栊静。池面卷烟波，莹香水、一奁明镜。修筠拂槛，疏翠挽婵娟，山雾敛，水云收，野阔江天迥。红消醉玉，酒面风前醒。罗幕护轻寒，锦屏空、金炉烬冷。星横参昂，梅径月黄昏，清梦觉，浅眉颦，窗外横斜影。
<br>
<br>玉楼春
<br>
<br>弄晴数点梨梢雨。门外画桥寒食路。杜鹃飞破草间烟、蛱蝶惹残花底露。
<br>
<br>东君著意怜樊素。一段韶华都付与。妆成不管露桃嗔，舞罢从教风柳妒。
<br>
<br>玉楼春（王守生日）
<br>
<br>横塘晕浅琉璃莹。绿叶阴浓庭院静。樱桃熟后麦秋凉，芍药开时槐夏永。
<br>
<br>蓬莱阁下红尘境。青羽扇低摇凤影。庭前玉树一枝春，香雾和烟新月冷。
<br>
<br>玉楼春
<br>
<br>个中怀抱谁排遣。恻恻轻寒风剪剪。细思梅蕊晚香浓，争似柳梢春色浅。
<br>
<br>娇口化道字歌声软。醉后微涡回笑靥。更无卓氏白头吟，只有卢郎年少恨。
<br>
<br>玉楼春（王守生日）
<br>
<br>青钱点水圆荷绿。解箨新篁森嫩玉。轻风冉冉楝花香，小雨丝丝梅子熟。
<br>
<br>华堂烛烬零金粟。人在洞天三十六。昭华吹彻管声寒，声入寿觞红浪蹙。
<br>
<br>武陵春（茶）
<br>
<br>画烛笼纱红影乱，门外紫骝嘶。分破云团月影亏。雪浪皱清漪。
<br>
<br>捧碗纤纤春笋瘦，乳雾泛冰瓷。两袖清风拂袖飞。归去酒醒时。
<br>
<br>武陵春（送任民望归丰城）
<br>
<br>拍岸蒲萄江水碧，柳带挽归艎。破闷琴风绕袖凉。蔌蔌楝花香。
<br>
<br>淡烟疏雨随宜好，何处不潇湘。愿作双飞老凤皇。莫学野鸳鸯。
<br>
<br>浪淘沙（上元）
<br>
<br>料峭小桃风。凝淡春容。宝灯山列半天中。丽服靓妆携手处，笑语匆匆。
<br>
<br>酒滴小槽红。一饮千钟。铜荷擎烛绛纱笼。归去笙歌喧院落，月照帘栊。
<br>
<br>鹧鸪天
<br>
<br>桐叶成阴拂画檐。清风凉处卷疏帘。红绡舞袖萦腰柳，碧玉眉心媚脸莲。
<br>
<br>愁满眼，水连天。香笺小字倩谁传。梅黄楚岸垂垂雨，草碧吴江淡淡烟。
<br>
<br>鹧鸪天
<br>
<br>金节平分院落凉。黄昏帘幕卷西厢。冰轮碾碎粼粼碧，玉斧修成练练光。
<br>
<br>低照户，巧侵床。锦袍起舞谪仙狂。鹊飞影里觥筹乱，桂子风前笑语香。
<br>
<br>鹧鸪天
<br>
<br>红晕香腮粉未匀。梳妆闲淡稳精神。谁知碧嶂清溪畔，也有姚家一朵春。
<br>
<br>眉黛浅，为谁颦。莫将心事付朝云。坐中有客肠应断，忘了酴醿架下人。
<br>
<br>鹧鸪天
<br>
<br>水阔天低雁字横。小春时节晚寒清。梅梢月上纷纷白，竹坞风来冉冉轻。
<br>
<br>人似玉，酒如渑。入关意气喜风生。坐中有客联镳去，谁唱阳关第四声。
<br>
<br>浣溪沙
<br>
<br>楼阁帘垂乳燕飞。圆荷细细点清溪。薰风破闷晚凉时。
<br>
<br>玉轸琴边兰思远，霜纨扇里翠眉低。柔蓝衫子闹蜂儿。
<br>
<br>燕归梁
<br>
<br>六曲阑干翠幕垂。香烬冷金猊。日高花外啭黄鹂。春睡觉、酒醒时。
<br>
<br>草青南浦，云横西塞，锦字杳无期。东风只送柳绵飞。全不管、寄相思。
<br>
<br>千秋岁
<br>
<br>楝花飘砌。蔌蔌清香细。梅雨过，萍风起。情随湘水远，梦绕吴峰翠。琴书倦，鹧鸪唤起南窗睡。
<br>
<br>密意无人寄。幽恨凭谁洗。修竹畔，疏帘里。歌余尘拂扇，舞罢风掀袂。人散后，一钩淡月天如水。
<br>
<br>南乡子
<br>
<br>浅色染春衣。衣上双双小雁飞。袖卷藕丝寒玉瘦，弹棋。赢得尊前酒一卮。
<br>
<br>冰雪拂胭脂。绛蜡香融落日西。唱彻阳关人欲去，依依。醉眼横波翠黛低。
<br>
<br>醉落魄
<br>
<br>霜砧声急。潇潇疏雨梧桐湿。无言独倚阑干立。帘卷黄昏，一阵西风入。
<br>
<br>年时画阁佳宾集。玉人檀板当筵执。银瓶已断丝绳汲。莫话前欢，忍对屏山泣。
<br>
<br>鹊桥仙
<br>
<br>蝶飞烟草，莺啼云树，满院垂杨阴绿。轻风飘散杏梢红，更吹皱、池波如縠。
<br>
<br>珠帘日晚，银屏人散，楼上醉横霜竹。一春若道不相思，缘底事、红绡褪玉。
<br>
<br>江神子
<br>
<br>一江秋水碧湾湾。绕青山。玉连环。帘幕低垂，人在画图间。闲抱琵琶寻旧曲，弹未了，意阑珊。
<br>
<br>飞鸿数点拂云端。倚阑看。楚天寒。拟倩东风，吹梦到长安。恰似梨花春带雨，愁满眼，泪阑干。
<br>
<br>江神子
<br>
<br>杏花村馆酒旗风。水溶溶。扬残红。野渡舟横，杨柳绿阴浓。望断江南山色远，人不见，草连空。
<br>
<br>夕阳楼外晚烟笼。粉香融。淡眉峰。记得年时，相见画屏中。只有关山今夜月，千里外，素光同。
<br>
<br>点绛唇
<br>
<br>九日登高，倚楼人在秋空半。汝江如练。碧影涵云巘。
<br>
<br>醉看茱萸，定是明年健。清尊满。菊花黄浅。偏入陶潜眼。
<br>
<br>点绛唇
<br>
<br>金气秋分，风清露冷秋期半。凉蟾光满。桂子飘香远。
<br>
<br>素练宽衣，仙仗明飞观。霓裳乱。银桥人散。吹彻昭华管。
<br>
<br>七娘子
<br>
<br>风剪冰花飞零乱。映梅梢、素影摇清浅。绣幄寒轻，兰薰烟暖。艳歌催得金荷卷。
<br>
<br>游梁已觉相如倦。忆去年、舟渡淮南岸。别后销魂，冷猿寒雁。角声只送黄昏怨。
<br>
<br>卜算子
<br>
<br>烟雨幂横塘，绀色涵清浅。谁把并州快剪刀，剪取吴江半。隐几岸乌巾，细葛含风软。不见柴桑避俗翁，心共孤云远。
<br>
<br>醉桃源
<br>
<br>花枝破蕾柳梢青。春寒拂面轻。一眉新月影三星。铜荷烛烬零。
<br>
<br>低凤扇，袅霓旌。珊珊环珮声。坐间谁识许飞琼。对郎仙骨清。
<br>
<br>醉桃源
<br>
<br>风飘万点落花飞。残红枝上稀。平芜叶上淡烟迷。那堪春鸟啼。
<br>
<br>风细细，日迟迟。轻纱叠雪衣。多情多病懒追随。玉人应恨伊。
<br>
<br>醉桃源（雪）
<br>
<br>晨光晓色扫檐晶。寒斋蝶梦惊。乱飘鸳瓦细无声。游扬柳丝轻。
<br>
<br>书幌冷，竹窗明。柴门只独扃。一尊浊酒为谁倾。梅花相对清。
<br>
<br>望江南
<br>
<br>临川好，柳岸转平沙。门外澄江丞相宅，坛前乔木列仙家。春到满城花。
<br>
<br>行乐处，舞袖卷轻纱。谩摘青梅尝煮酒，旋煎白雪试新茶。明月上檐牙。
<br>
<br>望江南
<br>
<br>临川好，山影碧波摇。鱼跃冰池飞玉尺，云横石廪拂鲛绡。高树竹萧萧。
<br>
<br>寒食近，湖水绿平桥。繁杏梢头张锦旆，垂杨阴里系兰桡。游客解金貂。
<br>
<br>柳梢青（离别）
<br>
<br>香肩轻拍。尊前忍听，一声将息。昨夜浓欢，今朝别酒，明日行客。
<br>
<br>后回来则须来，便去也、如何去得。无限离情，无穷江水，无边山色。
<br>
<br>
<br>
<br>
<br>
<br>
<br>
<br>【晁冲之】
<br>
<br>汉宫春
<br>
<br>黯黯离怀，向东门系马，南浦移舟。薰风乱飞燕子，时下轻鸥。无情渭水，问谁教、日日东流。常是送、行人去后，烟波一向离愁。
<br>
<br>回首旧游如梦，记踏青殢饮，拾翠狂游。无端彩云易散，覆水难收。风流未老，拚千金、重入扬州。应又是、当年载酒，依前名占青楼。
<br>
<br>玉蝴蝶
<br>
<br>目断江南千里，灞桥一望，烟水微茫。尽锁重门，人去暗度流光。雨轻轻、梨花院落，风淡淡、杨柳池塘。恨偏长。佩沈湘浦，云散高唐。
<br>
<br>清狂。重来一梦，手搓梅子，煮酒初尝。寂寞经春，小桥依旧燕飞忙。玉钩栏、凭多渐暖，金缕枕、别久犹香。最难忘。看花南陌，待月西厢。
<br>
<br>感皇恩
<br>
<br>小阁倚晴空，数声钟定。斗柄寒垂暮天净。向来残酒，尽被晓风吹醒。眼前还认得，当时景。
<br>
<br>旧恨与新愁，不堪重省。自叹多情更多病。绮窗犹在，敲遍阑干谁应。断肠明月下，梅摇影。
<br>
<br>感皇恩
<br>
<br>蝴蝶满西园，啼莺无数。水阁桥南路。凝伫。两行烟柳，吹落一池飞絮。秋千斜挂起，人何处。
<br>
<br>把酒劝君，闲愁莫诉。留取笙歌住。休去。几多春色，禁得许多风雨。海棠花谢也，君知否。
<br>
<br>感皇恩
<br>
<br>寒食不多时，牡丹初卖。小院重帘燕飞碍。昨宵风雨，只有一分春在，今朝犹自得，阴晴快。
<br>
<br>熟睡起来，宿酲微带。不惜罗襟揾眉黛，日高梳洗，看著花阴移改。笑摘双杏子，连枝戴。
<br>
<br>临江仙
<br>
<br>双舸亭亭横晚渚，城中飞观嵯峨。画桥灯火照清波。玉钩平浸水，金锁半沈河。
<br>
<br>试问无情堤上柳，也应厌听离歌。人生无奈别离何。夜长嫌梦短，泪少怕愁多。
<br>
<br>临江仙
<br>
<br>忆昔西池池上饮，年年多少欢娱。别来不寄一行书。寻常相见了，犹道不如初。
<br>
<br>安稳锦屏今夜梦，月明好渡江湖。相思休问定何如。情知春去后，管得落花无。
<br>
<br>临江仙
<br>
<br>谩道追欢惟九日，年年此恨偏浓。今朝吹帽与谁同。黄花都未拆，和泪泣西风。
<br>
<br>应恐登临肠更断，故交烟雨迷空。为君一曲送飞鸿。谁能推毂我，深入醉乡中。
<br>
<br>渔家傲
<br>
<br>浦口潮来沙尾涨。危樯半落帆游漾，水调不知何处唱。风淡荡。鳜鱼吹起桃花浪。
<br>
<br>雪尽小桥梅总放。层楼一任愁人上。万里长安回首望。山四向。澄江日色如春酿。
<br>
<br>传言玉女
<br>
<br>一夜东风，吹散柳梢残雪。御楼烟暖，正鳌山对结。箫鼓向晚，凤辇初归宫阙。千门灯火，九街风月。
<br>
<br>绣阁人人，乍嬉游、困又歇。笑匀妆面，把朱帘半揭。娇波向人，手捻玉梅低说。相逢常是，上元时节。
<br>
<br>如梦令
<br>
<br>帘外新来双燕。珠阁琼楼穿遍。香径得泥归，飞蹙池塘波面。谁见。谁见。春晚昭阳宫殿。
<br>
<br>如梦令
<br>
<br>墙外辘轳金井。惊梦瞢腾初省。深院闭斜阳，燕入阴阴帘影。人静。人静。花落鸟啼风定。
<br>
<br>如梦令
<br>
<br>门在垂杨阴里。楼枕曲江春水。一阵牡丹风，香压满园花气。沈醉。沈醉。不记绿窗先睡。
<br>
<br>上林春慢
<br>
<br>帽落宫花，衣惹御香，凤辇晚来初过。鹤降诏飞，龙擎烛戏，端门万枝灯火。满城车马，对明月、有谁闲坐。任狂游，更许傍禁街，不扃金锁。
<br>
<br>玉楼人、暗中掷果。珍帘下、笑着春衫袅娜。素蛾绕钗，轻蝉扑鬓，垂垂柳丝梅朵。夜阑饮散，但赢得、翠翘双亸。醉归来，又重向、晓窗梳裹。
<br>
<br>汉宫春（梅〓此首又作李邴词，见梅苑卷一）
<br>
<br>潇洒江梅，向竹梢稀处，横两三枝。东君也不爱惜，雪压风欺。无情燕子，怕春寒、轻失佳期。惟是有、南来归雁，年年长见开时。
<br>
<br>清浅小溪如练，问玉堂何似，茅舍疏篱。伤心故人去后，冷落新诗。微云淡月，对孤芳、分付他谁。空自倚，清香未减，风流不在人知。
<br>
<br>小重山
<br>
<br>碧水浮瓜纹簟前。只知闲枕手，不成眠。晚云如火雨晴天。轻云远，亭外一声蝉。
<br>
<br>池馆几年年。倚阑催小艇，采新莲。多情还到芰荷边。应相忆，折藕看丝牵。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【苏庠】
<br>
<br>临江仙（席上赠张建康）
<br>
<br>本是白萍洲畔客，虎符卧镇江城。归来犹得趁鸥盟。柳丝摇晓市，杜若遍芳汀。
<br>
<br>莫惜飞觞仍堕帻，柳边依约莺声。水秋鲈熟正关情。只愁宣室召，未许钓船轻。
<br>
<br>临江仙
<br>
<br>猎猎风蒲初暑过，萧然庭户秋清。野航渡口带烟横。晚山千万叠，别鹤两三声。
<br>
<br>秋水芙蓉聊荡桨，一樽同破愁城。蓼花滩上白鸥明。暮云连极浦，急雨暗长汀。
<br>
<br>如梦令（雪中作）
<br>
<br>叠嶂晓埋烟雨。忽作飞花无数。整整复斜斜，来伴南枝清苦。日暮。日暮。何许云林烟树。
<br>
<br>虞美人（次虞仲登韵）
<br>
<br>军书未息梅仍破。穿市溪流过。病来无处不关情。一夜鸣榔急雨、杂滩声。
<br>
<br>飘零无复还山梦。云屋春寒重。山连积水水连空。溪上青蒲短短、柳重重。
<br>
<br>浣溪沙（书虞元翁书）
<br>
<br>水榭风微玉枕凉。牙床角簟藕花香。野塘烟雨罩鸳鸯。
<br>
<br>红蓼渡头青嶂远，绿萍波上白鸥双。淋浪淡墨水云乡。
<br>
<br>谒金门（怀故居作）
<br>
<br>何处所。门外冷云堆浦。竹里江梅寒未吐。茅屋疏疏雨。谁遣愁来如许。小立野塘官渡。手种凌霄今在否。柳浪迷烟渚。
<br>
<br>谒金门（大叶庄怀张元孺作）
<br>
<br>杨柳渡。醉著青鞋归去。点点沙鸥何处所。十里菰蒲雨。拌擞向来尘土。卧看碧山云度。寄语故时猿鹤侣。未见心先许。
<br>
<br>鹧鸪天
<br>
<br>枫落河梁野水秋。淡烟衰草接郊丘。醉眠小坞黄茅店，梦倚高城赤叶楼。
<br>
<br>天杳杳，路悠悠。钿筝歌扇等闲休。灞桥杨柳年年恨，鸳浦芙蓉叶叶愁。
<br>
<br>鹧鸪天（过湖阴席上赠妓）
<br>
<br>梅妒晨妆雪妒轻。远山依约学眉青。樽前无复歌金缕，梦觉空余月满林。
<br>
<br>鱼与雁，两浮沈。浅颦微笑总关心。相思恰似江南柳，一夜春风一夜深。
<br>
<br>鹧鸪天
<br>
<br>秋入蒹葭小雁行。参差飞堕水云乡。直须银甲供春笋，且滴糟床覆羽觞。
<br>
<br>风压幕，月侵廊。江南江北夜茫茫。悬知上马啼鹃梦，一夜惊飞宝鸭香。
<br>
<br>诉衷情（渔父家风、醉中赠韦道士）
<br>
<br>杖头挑得布囊行。活计有谁争。不肯侯家五鼎，碧涧一杯羹。
<br>
<br>溪上月，岭头云。不劳耕。瓮中春色，枕上华胥，便是长生。
<br>
<br>诉衷情
<br>
<br>倦投林樾当诛茅。鸿雁响寒郊。溪上晚来杨柳，月露洗烟梢。
<br>
<br>霜后渚，水分槽。尚平桥。客床归梦，何必江南，门接云涛。
<br>
<br>阮郎归
<br>
<br>西园风暖落花时。绿阴莺乱啼。倚阑无语惜芳菲。絮飞蝴蝶飞。
<br>
<br>缘底事，减腰围。遣愁愁著眉。波连春渚暮天垂。燕归人未归。
<br>
<br>点绛唇
<br>
<br>冰勒轻谷，绿痕初涨回塘水。柳洲烟际。白鹭翘沙嘴。
<br>
<br>笤笠青蓑，未减貂蝉贵。云涛里。醉眠篷底。不属人间世。
<br>
<br>菩萨蛮（宜兴作）
<br>
<br>北风振野云平屋。寒溪淅淅流冰縠。落日送归鸿。夕岚千万重。
<br>
<br>荒坡垂斗柄。直北乡山近。何必苦言归。石亭春满枝。
<br>
<br>菩萨蛮（自宜兴还西冈作）
<br>
<br>园林寂寂春归去。蒙蒙柳下飞香絮。野水接云横。绿烟啼晓莺。
<br>
<br>江南鶗鴂梦。山色朝来重。小艇小湾头。萍花萍叶洲。
<br>
<br>菩萨蛮（再在西冈兼怀后湖作）
<br>
<br>短船谁泊蒹葭渚。夜深远火明渔浦。却忆槿花篱。春声穿竹溪。
<br>
<br>云山如昨好。人自垂垂老。心事有谁知。月明霜满枝。
<br>
<br>菩萨蛮（周彦达舟中作）
<br>
<br>眼中叠叠烟中树。晚云点点翻荷雨。鸥泛渚边烟。绿蒲秋满川。
<br>
<br>未成江海去。聊作林塘主。客恨阔无津。风斜白氎巾。
<br>
<br>菩萨蛮
<br>
<br>年时忆著花前醉。而今花落人憔悴。麦浪卷晴川。杜鹃声可怜。
<br>
<br>有书无雁寄。初夏槐风细。家在落霞边。愁逢江月圆。
<br>
<br>菩萨蛮（澧阳庄）
<br>
<br>照溪梅雪和烟堕。寒林漠漠愁烟锁。客恨渺无涯。雁来人忆家。
<br>
<br>远山疑带雨。一线云间语。霜月又婵娟。江南若个边。
<br>
<br>菩萨蛮
<br>
<br>春波滟滟浮春渚。绿阴一径风兼雨。又作去年时。绿深垂蔓篱。
<br>
<br>故山归兴动。江北江南梦。白发故相欺。星星如有期。
<br>
<br>木兰花
<br>
<br>江云叠叠遮鸳浦。江水无情流薄暮。归帆初张苇边风，客梦不禁篷背雨。
<br>
<br>渚花不解留人住。只作深愁无尽处。白沙烟树有无中，雁落沧洲何处所。
<br>
<br>清平乐（咏岩桂）
<br>
<br>断崖流水。香度青林底。元配骚人兰与芷。不数春风桃李。淮南丛桂小山。诗翁合得攀翻。身到十洲三岛，心游万壑千岩。
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
