<HTML>
<HEAD>
<TITLE>全宋词 卷045 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷045</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷045</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6321"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷045')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷045]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【王之望】
<br>
<br>菩萨蛮（和钱处和上元）
<br>
<br>华灯的白乐明金碧。玳筵剧饮杯余湿。珠翠隔房栊。微闻笑语通。
<br>
<br>蓬瀛知已近。青鸟仍传信。应为整云鬟。教侬倒玉山。
<br>
<br>好事近（和侯监丞）
<br>
<br>五载复相逢，俱被一官驱役。惊我雪髯霜鬓，只声香相识。翠帷珍重出笙歌，醉迟迟春日。亲到鹊桥津畔，见天机停织。
<br>
<br>好事近
<br>
<br>彩舰载娉婷，宛在玉楼琼宇。人欲御风仙去，觉衣裳飘举。玉京咫尺是蓝桥，一见已心许。梦解汉皋珠佩，但茫茫烟浦。
<br>
<br>好事近（和荣大监）
<br>
<br>缓带抚雄边，一面灭烽休役。歌舞后堂高宴，喜倾城初识。红绫小砑写新词，佳句丽星日。从此锦城机杼，把回文休织。
<br>
<br>好事近
<br>
<br>清唱动梁尘，窈窕夜深庭宇。一笑满斟芳酒，看霞觞争举。弓靴三寸坐中倾，惊叹小如许。子建向来能赋，过凌波仙浦。
<br>
<br>好事近（成都赏山茶，用路漕韵）
<br>
<br>萧寺两株红，欲共晓霞争色。独占岁寒天气，正群芳休息。坐中清唱并阳春，写物妙诗格。霜鬓自羞簪帽，叹如何抛得。
<br>
<br>减字木兰花（代人戏赠）
<br>
<br>珠帘乍见。云雨无踪空有怨。锦字新词。青鸟衔来恼暗期。桃溪得路。直到仙家留客处。今日东邻。远忆当年窥宋人。
<br>
<br>减字木兰花（恭人生日）
<br>
<br>糟糠相乐。早共梁鸿同隐约。著籍天门。隔品新封感帝恩。满堂儿女。妇捧金杯孙屡舞。白发卿卿。与尔尊前作寿星。
<br>
<br>丑奴儿（寄齐尧佐）
<br>
<br>蒙泉秋色登临处，愁送将归。一梦经时。肠断佳人、犹唱渭城词。
<br>
<br>春来重醉分携地，人在天涯。别后应知。两鬓萧萧、多半已成丝。
<br>
<br>丑奴儿（寄李德志）
<br>
<br>去年池馆同君醉，正是花时。隔院韶辉。桃李欣欣、如与故人期。
<br>
<br>相望两地今千里，还对芳菲。春色分谁。雨惨风愁、依旧可怜枝。
<br>
<br>惜分飞（别妓）
<br>
<br>要眇新声生宝柱。弹到离肠断处。细落檐花雨。夜阑清唱行云住。
<br>
<br>洞府春长还易暮。凡客暂来终去。不忍回头觑。乱山流水桃溪路。
<br>
<br>醉花阴（生日）
<br>
<br>弧门此日犹能记。叹居诸难系。弹指片声中，不觉流年，五十还加二。
<br>
<br>儿童寿酒邀翁醉。笑欣欣相戏。休画老人星，白发苍髯，怎解如翁似。
<br>
<br>鹧鸪天（台州倚江亭即席和李举之，时曹功显、贺子忱同坐）
<br>
<br>撩乱江云雪欲飞。小轩幽会酒行时。佳人喜得鸳鸯侣，豪客争题鹦鹉词。
<br>
<br>歌舞地，喜追随。歙州端恨外迁迟。谪仙狂监从来识，七步初看子建时。
<br>
<br>虞美人（石光锡会上即席和李举之韵）
<br>
<br>鸳鸯碧瓦寒留雪。玉树先春发。小楼歌舞夜流连。月落参横、一梦绕梅边。
<br>
<br>尊前酒量谁能惜。都是高阳客。十分莫厌羽觞传。半醉娉婷、云鬓亸金钿。
<br>
<br>小重山（成都上元席上用权帅许觉民韵）
<br>
<br>幂幂轻云护晓霜。银花千万朵，烂韶光。宝山金字屡更张。笙箫远，帘幕闷重廊。
<br>
<br>车马暗尘香。一邦如蜡日，尽豪狂。游人归路笑声长。长歌里，击壤咏陶唐。
<br>
<br>临江仙（赠妓）
<br>
<br>十二峰前朝复暮，忽愁望断行云。梦回江浦晓风清。远山思翠黛，蔓草记罗裙。
<br>
<br>锦字织成千万恨，翻成第入新声。幽期谁为反离魂。主人无浪语，狂客最钟情。
<br>
<br>临江仙（赠贺子忱二侍妾二首）
<br>
<br>霓作衣裳冰作在，铅华不涴天真。临风几待逐行云。自从留得住，不肯系仙裙。
<br>
<br>对客挥毫惊满座，银钩虿尾争新。数行草圣妙如神。从今王逸少，不学卫夫人。
<br>
<br>临江仙
<br>
<br>家在蓬莱山下住，乘风时到尘寰。双凫偶堕网罗间。惊容凝粉泪，愁鬓乱云鬟。
<br>
<br>人世风波难久驻，云霞终反仙关。虚无仙路拥归鸾。却随烟雾去，长向洞天闲。
<br>
<br>洞仙歌（范丞相夫人生日）
<br>
<br>玉楼玄圃，旧是神仙伴。鸣佩时朝紫皇殿。种蟠桃成树，碧柰开花，著子满，金母盘中屡献。
<br>
<br>飘然乘彩凤，东望蓬莱，曾共扁舟五湖泛。正珈笄未老，兰玉盈前，春欲转、喜对芳辰开宴。愿绿发朱颜镇长新，教岁岁年年，寿觞深劝。
<br>
<br>满庭芳（前题）
<br>
<br>海国寒轻，江南春早，小梅已漏芳妍。岁前冬后，和气欲回旋。此际瑶台阆苑，仙人下、白玉云軿。人间世，风帆月棹，同泛五湖船。
<br>
<br>当年。参谒地，鱼轩象服，锵佩朝天。向闽邦开国，福地真传。今日华筵寿斝，儿孙拥、兰玉相鲜。休辞□，蓬莱清浅，看取变桑田。
<br>
<br>满庭芳（赐茶）
<br>
<br>犀隐雕龙，蟾将威凤，建溪初贡新芽。九天春色，先到列仙家。今日磨圭碎璧，天香动、风入窗纱。清泉嫩，江南锡乳，一脉贯天涯。
<br>
<br>芳华。瑶圃宴，群真飞佩，同引流霞。醉琼筵红绿，眼乱繁花。一碗分云饮露，尘凡尽、牛斗何赊。归途稳，清飙两腋，不用泛灵槎。
<br>
<br>念奴娇（坐上和何司户）
<br>
<br>堂堂七尺，懔一时人物，孤映三蜀。闲雅风流豪醉后，犹有临邛遗俗。十载虞庠，一官楚塞，雅操凌寒玉。江山千里，惠然来慰幽独。
<br>
<br>落笔妙语如神，两章入手，不觉珠盈掬。从此西归荣耀处，宁假华旌高纛。乐府新声，郢都余唱，应纪阳春曲。老夫一醉，故人高义堪服。
<br>
<br>念奴娇（荆门军宋签判、陶教授许尉同坐）
<br>
<br>蒙泉岁晚，偶扁舟、同泛一池寒渌。四者难并谁信道，草草幽欢能足。美景良辰，赏心乐事，更有人如玉。今宵此会，陋邦惊破衰俗。
<br>
<br>豪俊傅粉诸孙，几年分袂，一笑还相逐。痛饮厌厌清夜永，那管更深催促。宋玉词章，陶潜风概，况继前贤躅。故人未至，座中仍对梅福。
<br>
<br>念奴娇（别妓）
<br>
<br>柳花飞絮，又还是、清明寂寞时节。洞府人间嗟素手，今日匆匆分拆。巧笑难成，含情谁解，顾影无颜色。风流满面，却成春恨凄恻。
<br>
<br>云鬓从亸金蝉，纷纷红泪，千点胭脂湿。聚调轻盈离调惨，声入低空愁碧。祖帐将收，骊驹欲驾，去也劳相忆。伤心南浦，断肠芳草如积。
<br>
<br>永遇乐（和钱处和上元）
<br>
<br>元夜风光，上都灯火，辉映春色。鳌冠仙山，龙衔瑞烛，银阙凌空碧。紫烟深拥，黄云孤起，人喜乍瞻天日。□云里，□□□□，侍臣□□鹄立。
<br>
<br>雾收霞卷，珠帘开遍，翠暮娉婷争出。倾国丛中，钧天合处，忽听鸣清跸。貂裘小帽，随车信马，犹忆少年豪逸。如今对，山城皓月，但余叹息。
<br>
<br>风流子（范觉民生日）
<br>
<br>江国东风早，芳菲又、迤逦报寒梅。正元气孕和，小春归候，数丁千载，喜动三台。向此际，上天开景运，王国产英材。想崇岳洞天，暗书苔藓，海山烟雨，空锁楼台。
<br>
<br>煌煌天人表，琼林与瑶树，照映庭槐。中有丽天星斗，惊世风雷。况朱颜绿发，年光鼎盛，绣裳华衮，人望归来。好对玳筵满举，眉寿觥罍。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【葛立方】
<br>
<br>满庭芳（催梅）
<br>
<br>霜叶停飞，冰鱼初跃，梅花犹闷芳丛。剪酥装玉，应为费天工。争奈江南驿使，征鞍待、一朵香浓。凭谁报，冰肌仙子，闻早驾飞龙。
<br>
<br>溶溶。春意动，寒姿未展，终愧群红。与斩新来上，开伴长松。要看黄昏庭院，横斜映、霜月朦胧。兰堂畔，巡檐索笑，谁羡杜陵翁。
<br>
<br>满庭芳（和催梅）
<br>
<br>未许蜂知，难交雀啅，芳丛犹是寒丛。东方解冻，春仗做春工。何事仙葩未放，寒苞秘、冰麝香浓。应须是，惊闻羯鼓，谁敢喷髯龙。
<br>
<br>梅花，君自看，丁香已白，桃脸将红。结岁寒三友，久迟筠松。要看含章檐下，闲妆靓、春睡朦胧。知音是，冻云影底，铁面葛仙翁。
<br>
<br>满庭芳（探梅）
<br>
<br>狂吹鸣篱，祥緓剪水，分明欺压寒梅。冰威初敛，曦影上池台。应有一番和气，南枝上、恐有春来。须勤探，呼吾筇杖，屐齿上苍苔。
<br>
<br>春风，浑未到，徘徊香径，巡绕千回。见琼英一点，小占条枚。且看先锋素艳，看看便、繁蕾齐开。香浮动，微薰诗梦，须更著诗催。
<br>
<br>满庭芳（赏梅）
<br>
<br>腊雪方凝，春曦俄漏，画堂小秩芳筵。玉台仙蕊，帘外幂瑶烟。莫话青山万树，聊须对、一段孤妍。杯行处，香参鼻观，百濯未为贤。
<br>
<br>吾庐，何处好，绣香竹畔，偶桂溪边。且为渠珍重，满泛金船。已拚春酲一枕，如今且、醉倒花前。花飞后，欢呼一笑，又是说明年。
<br>
<br>满庭芳（泛梅）
<br>
<br>庾信何愁，休文何瘦，范叔一见何寒。梅花酷似，索笑画檐看。便肯嫣然一笑，疏篱上、玉脸冰颜。须勤赏，莫教青子，半著树头酸。
<br>
<br>朱阑。聊掩映，昆仑顶上，琪树团栾。命儿曹班坐，草草杯盘。旋折溪边□朵，琼蕤泛、蕉叶杯宽。从教□，尊前有客，拍手笑颓山。
<br>
<br>满庭芳（簪梅）
<br>
<br>弄月黄昏，封霜清晓，数枝影堕溪滨。化工先手，幻出一番新。片片雕酥碾玉，寒苞似、已泄香尘。聊相对，畸人投分，尊酒认荀陈。
<br>
<br>吾年，今老矣，佳人薄相，笑插林巾。愧苍颜白发，回授乌云。玉镜台边试看，相宜是、浅笑轻颦。君知否，寿阳额上，不似鬓边春。
<br>
<br>满庭芳（评梅）
<br>
<br>一阵清香，不知来处，元来梅已舒英。出篱含笑，芳意为人倾。细看高标孤韵，谁家有、别得花人。应须是，魏徵妩媚，夷甫太鲜明。
<br>
<br>北枝，方半吐，水边疏影，绰约娉婷。问横空皎月，匝地寒緓。何似此花清绝，凭君为、子细推评。幽奇处，素娥青女，著意为横陈。
<br>
<br>锦堂春（正旦作）
<br>
<br>气应三阳，氛澄六幕，翔乌初上云端。问朝来何事，喜动门阑。田父占来好岁，星翁说道宜官。拟更凭高望远，春在烟波，春在晴峦。
<br>
<br>歌管雕堂宴喜，任重帘不卷，交护春寒。况金钗整整，玉树团团。柏叶轻浮重醑，梅枝巧缀新幡。共祝年年如愿，寿过松椿，寿过彭聃。
<br>
<br>水龙吟（游钓台作）
<br>
<br>九州雄杰溪山，遂安自古称佳处。云迷半岭，风号浅濑，轻舟斜渡。朱阁横飞，渔矶无恙，鸟啼林坞。吊高人陈迹，空瞻遗像，知英烈、垂千古。
<br>
<br>忆昔龙飞光武。怅当年、故人何许。羊裘自贵，龙章难换，不如归去。七里溪边，鸬鸶源畔，一蓑烟雨。叹如今宕子，翻将钓手遮日，向西秦路。
<br>
<br>菩萨蛮（侍饮赏黄花）
<br>
<br>井梧叶叶秋风晚。东篱点点金钱满。开急为重阳。日烘深院香。
<br>
<br>幽姿无众草。莫恨生非早。嚼蕊傍池台。寿公桑落杯。
<br>
<br>风流子
<br>
<br>夜半春阳启，东风峭、犹带去年寒。叹榆塞战尘，玉关烟燧，壮心耿耿，青鬓斑斑。又还是，一年头上到，日月信跳丸。看门帖绘鸡，历颁金凤，酒浮柏叶，人颂椒盘。
<br>
<br>幽园。春信近，帘栊静、小宴取次追欢。聊□水沈烟袅，清唱声闲。况良辰渐有，梅舒琼蕊，柳摇金缕，巧缀新幡。莫惜醉吟亲侧，衣曳荆兰。
<br>
<br>多丽（赏梅）
<br>
<br>冷云收，小园一段瑶芳。乍春来、未回穷腊，几枝开犯严霜。傍黄昏、暗香浮动，照清浅、疏影低昂。却月幽姿，含章媚态，姮娥姑射下仙乡。倚阑看、殷勤持酒，索笑也何妨。堪怜处，东君不管，独自凄凉。
<br>
<br>算何人、为伊销断，古今才子篇章。有西湖、赋诗处士，□东阁、年少台郎。驿使来时，吴王醉处，几番牵动广平肠。剩宴赏、微酸如豆，又是隔年长。高楼外，莫教羌管，吹堕寒香。
<br>
<br>沙塞子（咏梅）
<br>
<br>天生玉骨冰肌。瘦损也、知他为谁。□寒底、傲霜凌雪。不教春知。高楼横笛试轻吹。要一片、花飞酒卮。拚沈醉、帽帘斜插，折取南枝。
<br>
<br>多丽（七夕游莲荡作）
<br>
<br>破波光如镜，三翼轻舟。对雨余、重岩叠嶂，何妨影堕清流。望芙蕖、渺然如海，张云锦、掩映汀洲。出水奇姿，凌波艳态，眼看□叶弄新秋。恍疑是、金沙池内，玉井认峰头。花深处，田田叶底，鱼戏龟游。
<br>
<br>正微凉、西风初度，一弯斜月如钩。想天津、鹊桥将驾，看宝奁、蛛网初抽。晒腹何堪，穿针无绪，不如溪上少淹留。竞笑语、追寻惟有，沈醉可忘忧。凭清唱，一声檀板，惊起沙鸥。
<br>
<br>满庭芳
<br>
<br>扉映琉璃，窗摇云母，水堂新甃云湾。际天波面，玉镜宝奁宽。栏外青山几垒，瑶烟敛、影落千鬟。寒汀晚，芦花飞雪，风定白鸥闲。
<br>
<br>尘寰。何处有，方壶圆峤，弱水波翻。问何如藜杖，此地跻攀。种竹今逾万个，风枝静、日报平安。他年事，苍云屯处，千亩看栖鸾。
<br>
<br>春光好（立道生日作）
<br>
<br>去年曾寿生朝。正黄菊、初舒翠翘。今岁雕堂重预宴，梨雪香飘。（是时梨花盛开。）
<br>
<br>明年应傍丹霄。看宝胯、重重在腰。鹊尾吹香笼绣段，且醉金蕉。
<br>
<br>西江月（开炉）
<br>
<br>风送丹枫卷地，霜干枯苇鸣溪。兽炉重展向深闺。红入麒麟方炽。
<br>
<br>翠箔低垂银蒜，罗帏小钉金泥。笙歌送我玉东西。谁管瑶花舞砌。
<br>
<br>蝶蛮花（冬至席上作）
<br>
<br>缇室群阴清晓散。灰动葭莩，渐觉微阳扇。日永绣工才一线。挈壶已报添银箭。
<br>
<br>六幕无尘开碧汉。非雾非烟，仿佛登台见。梅萼飘香萦小宴。霞浆莫放琉璃浅。
<br>
<br>清平乐（子直过省，生日候殿试，席间作）
<br>
<br>文章惊世。半挹南宫第。蟾窟澄辉天似洗。折得窊丹桂。当年蓬矢生贤。流霞满祝长年。更愿巨鳌连钓，枫宸第一胪传。
<br>
<br>减字木兰花（四侄过省候廷试席上作）
<br>
<br>摇毫铸藻。纵有微之应压倒。万里鹏程。南省今书淡墨名。胪传丹陛。月里桂花先著袂。雁塔高题。玉季巍科尚觉低。
<br>
<br>满庭芳（五侄将赴当涂，自金坛来别）
<br>
<br>栗里田园，乌衣门巷，别来几换星霜。华阳仙窟，翠桁彩衣香。梦堕当涂风月，披绛帐、欲指鳣堂。浮鸥外，来宁老子，特泛霅溪航。
<br>
<br>相逢，春正好，梅舒香白，柳曳宫黄。且相将一笑，乐未渠央。须念离多会少，难轻负、百榼霞浆。深深观，舞回飞雪，乐奏小宫商。
<br>
<br>水调歌头
<br>
<br>睡鸭凝香缕，白酒泻无声。郊墟不办羊酪，照箸紫丝莼。此去青山深处，邀得白云为伴，绝意请长缨。一舸背君去，几幅布帆轻。
<br>
<br>帝恩重，容禄隐，吏祠庭。膝间文度安亲，得计是扬名。珍重金兰交契，共惜匆匆别去，送我几烟林。异日怀君处，凝睇乱层岑。
<br>
<br>风流子
<br>
<br>细草芳南苑，东风里、赢得一身闲。见花朵绣田，柳丝络岸，沼冰方泮，山雪初残。又还是，陇头春信动，梅蕊入征鞍。月里暗香，水边疏影，淡妆宜瘦，玉骨禁寒。
<br>
<br>泛金溪上好，开幽户、聊面翠麓云湾。知道醉吟堪老，名利难关。算书帏意懒，宦涂游倦，旧时习气，惟有跻攀。拟待杖藜花底，直到春阑。
<br>
<br>满庭芳（胡汝明罢帅归，坐间次韵作）
<br>
<br>江国麾幢，边城鼓角，溢川几报严更。笑谈油幕，英杰为时生。腹贮六韬三略，新诗就、矛槊频横。功名事，他年未晚，一菏落欃枪。
<br>
<br>归来，何早计，白萍洲畔，危获深耕。又何如，竹帛彝鼎垂名。犀节徵还伊迩，春风外、文鹢催行。岩廊上，谈兵齿颊，谠论佐休明。
<br>
<br>玉漏迟
<br>
<br>窗户明环堵。山容黛染，水光绡舞。荷盖擎烟，花映步波神女。嫩脸铅华掩素，无语向、薰风凝伫。晴又雨。征鞞隐隐，云洲沙渚。
<br>
<br>须臾风卷还晴，看香泄丹囊，乍飘沈炷。鱼飐荷衣，珠颗乱倾无数。休话金沙玉井，争似我、神龟□处。觞为举。何人解歌金缕。
<br>
<br>行香子
<br>
<br>风透纱窗。叶落银床。夹缬林、吹下严霜。新篘浮蚁，班坐飞觞。有岩中秀，篱中艳，洛中香。
<br>
<br>金钿放蕊，玉粒争芳。惯年年、来趁清商。不应素节，还有花王。看正封诗，龟年调，太真狂。
<br>
<br>玉楼春（雪中拥炉闻琵琶作）
<br>
<br>青女飞花浓剪水。寒气霏微度窗纸。人间那得骨为帘，炉有麒麟尊有蚁。
<br>
<br>笙簧冻涩闲纤指。香雾暖熏罗帐底。却教试作忽雷声，往往惊开桃与李。
<br>
<br>瑞鹧鸪（小孙周晬席上作）
<br>
<br>榴花庭院戏氍毹。水剪双眸画不如。莫恨未能通瑟僴，只今先已辩之无。
<br>
<br>虎睛浅缀新花帽，龙脑浓熏小绣襦。乃祖未须贻厥力，及时须读五车书。
<br>
<br>浪淘沙（子直新第落成席上作）
<br>
<br>休看辋川图。未是幽居。何如云水绕储胥。新湿青红开栋宇，雾拱风疏。
<br>
<br>小圃秀郊墟。花破平芜。五峰列影水平铺。只欠五城楼十二，便是蓬壶。
<br>
<br>卜算子（赏荷以莲叶劝酒作）
<br>
<br>明镜盖红蕖，轩户临烟渚。窣窣珠帘淡淡风，香里开尊俎。莫把碧筒弯，恐带荷心苦。唤我溪边太乙舟，潋滟盛芳醑。
<br>
<br>卜算子（席间再作）
<br>
<br>袅袅水芝红，脉脉蒹葭浦。淅淅西风淡淡烟，几点疏疏雨。草草展杯觞，对此盈盈女。叶叶红衣当酒船，细细流霞举。
<br>
<br>减字木兰花（章甥筑地相望作）
<br>
<br>张南周北。谩说清漳摇绀碧。何似幽栖。甥舅相望共一溪。
<br>
<br>璇题沙版。不用买邻糜百万。余户增辉。庭列芝兰户戟枝。
<br>
<br>夜行船（章甥婚席间作）
<br>
<br>百尺雕堂悬蜀绣。珠帘外、玉阑琼甃。调鼎名家，吹箫贤胄，新卜凤皇佳繇。
<br>
<br>银叶添香香满袖。满金杯、寿君芳酒。喜动蟾宫，祥生态帐，应在细君归后。
<br>
<br>雨中花（睢阳途中小雨见桃李盛开作以下奉使途中作）
<br>
<br>壮岁嬉游，乐事几经，青门紫陌芳春。未见廉纤，膏雨浥花尘。濯锦宝丝增艳，洗妆玉颊尤新。向韶光浓处，点染芳菲，总是东君。
<br>
<br>苏州老子，经雨南园，为谁一扫花林。谁信道、佳声著处，肌润香匀。晓试何郎汤饼，暮留巫女行云。寄言游子，也须留眄，小驻蹄轮。
<br>
<br>雨中花（和）
<br>
<br>寄径濉阳，陌上忽看，夭桃秾李争春。又见楚宫，行雨洗芳尘。红艳霞光夕照，素华琼树朝新。为奇姿芳润，拟倩游丝，留住东君。
<br>
<br>拾遣杜老，犹爱南塘，寄情萝薜山林。争似此、花如姝丽，獭髓轻匀。不数江陵玉杖，休夸花岛红云。少须澄霁一，一番清影，更待冰轮。
<br>
<br>好事近（归有期作）
<br>
<br>几骑汉旌回，喜动满川花木。遥睇清淮古岸，散离愁千斛。烟笼沙嘴定连艘。鹊脚蘸波绿。归话隔年心事，秉夜阑银烛。
<br>
<br>好事近（和子直惜春）
<br>
<br>归日指清明，肯把话言轻食。已是飞花时候，赖东风无力。青帘沽酒送春归，莫惜万金掷。屈指明年春事，有红梅消息。
<br>
<br>朝中措（回至汴京喜而成长短句）
<br>
<br>暂时莫荡出燕然。冰柱冻层檐。时节马蹄归路，杨花乱扑征鞯。
<br>
<br>如今归去，银铛宜见，七宝床边。待得退朝花底，家人争卷珠帘。
<br>
<br>春光好（寒食将过淮作）
<br>
<br>禁烟却酿春愁。正系马、清淮渡头。后日清明催叠鼓，应在扬州。
<br>
<br>归时元已临流。要绮陌、芳郊恣游。三月羁怀当一洗，莫放觥筹。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【曾协】
<br>
<br>点绛唇（送李粹伯赴春闱）
<br>
<br>小驻征骖，一尊古寺留君住。六花无数。飞舞朝天路。
<br>
<br>上苑繁华，却似词章富。春将暮。玉鞭凝伫。总是经行处。
<br>
<br>点绛唇（汪汝冯置酒请赋芍药）
<br>
<br>乱叠香罗，玉纤微把燕支污。靓妆无数。十里扬州路。
<br>
<br>怨绿啼红，总道春归去。君知否。画阑幽处。留得韶光住。
<br>
<br>浣溪沙（咏芍药金系腰海陵席上作）
<br>
<br>昼漏新来一倍长。众宾沾醉尚传觞。浓云遮日惜红妆。
<br>
<br>应是主人归凤沼，为传芳讯到黄堂。腰围恰恰束金黄。
<br>
<br>秦楼月（留别海陵诸公）
<br>
<br>清秋月。长空万里烟华白。烟华白。江云收尽，楚天一色。莼丝惹起思归客。清光正好伤离别。伤离别。五湖烟水，伴人悉绝。
<br>
<br>桃源忆故人（和翁士秀）
<br>
<br>野亭问柳今朝试。更访小园开未。月下山横空际。两两修眉对。
<br>
<br>骚人对此增高致。意入笔端清邃。投分周郎心醉。真解消人意。
<br>
<br>蹋莎行（春归怨别）
<br>
<br>柳眼传情，花心蹙恨。春风处处关方寸。朱帘卷尽画屏闲，云鬟半亸罗衣褪。
<br>
<br>燕语莺啼，日长人困。鱼沈雁断无音信。琵琶声乱篆烟斜，寸肠欲断无人问。
<br>
<br>凤栖梧（西溪道中作）
<br>
<br>柳弄轻黄花泣露。万叠春山，不记尘寰路。日射霜林烟罩素。长空不著纤云污。
<br>
<br>历历远村明可数。缘涨前溪，渺渺迷津渡。客子光阴能几许。画图拟卷晴川去。
<br>
<br>祝英台（和翁士秀牡丹韵）
<br>
<br>放花开，催花谢，谁解东君意。要遣花王，独占花蹊邃。且看玉镜台前，霞觞新举，红玉软、晓妆慵试。
<br>
<br>好风味。须信金屋中人，谁堪并娇媚。隐约微潮，应向尊前醉。最怜纹锦搴帷，青罗飞盖，尘土外、轻盈相倚。
<br>
<br>水调歌头（送史侍郎）
<br>
<br>今日复何日，欢动楚江滨。紫泥来自天上，优诏起元臣。想见傅岩梦断，记得金瓯名在，却念佩兰人。永昼通明殿，曾听话经纶。
<br>
<br>促归装，趋北阙，觐严宸。玉阶陈迹如故，天笑一番新。好借食间前箸，尽吐胸中奇计，指顾静烟尘。九万云霄路，飞走趁新春。
<br>
<br>水调歌头（细君生日作）
<br>
<br>日永向槐夏，绕屋树扶疏。麦秋天气清润，设巾兑记生初。新拜小君佳号，更过诸郎官舍，仍玩掌中珠。乐事似今少，一笑倒双壶。
<br>
<br>列山肴，烹野蔌，且欢娱。鹿门远引，平生此志与君俱。终向苕溪烟水，携手云庄风月，不践利名区。功业看儿辈，相对老江湖。
<br>
<br>酹江月（扬州菊坡席上作）
<br>
<br>一年好处，是霜轻尘敛，山川如洗。晚菊留花供燕赏，金缕宝衣销地。旧观初还，层楼相望，重见升平际。小春时节，绮罗丛里人醉。
<br>
<br>此日武帐贤侯，六年仁政，浃长淮千里。欲入鹓行仍缓带，聊抚竹西歌吹。紫塞烟清，玉关人老，宜趣朝天骑。香尘归路，旧游回首应记。
<br>
<br>酹江月（宴叶叔范新第）
<br>
<br>苕溪古岸，有朱门初建，落成华屋。对启园林随杖履，迤逦柳蹊相属。好是危亭，片峰迎面，独立清溪曲。芜城低远，一尘不碍游目。
<br>
<br>公子豪饮方酣，夜堂深静，隐隐鸣丝竹。却尽春寒宾满座，深酌葡萄新绿。密户储香，广庭留月，待得清欢足。纷纷沾醉，四筵倒尽群玉。
<br>
<br>酹江月（咏芍药）
<br>
<br>一年好处，是满城红药，留连□□。十里扬州应费了，多少春工妆饰。弱质欹风，芳心带露，酒困娇无力。园林绿暗，粉光低占丛碧。
<br>
<br>谁与千载声名，翻阶高咏，出文章仙伯。阅尽繁华芳意歇，初识倾城风格。双脸晞红，春衫挽并，天巧终难敌。十千沽酒，算应花畔消得。
<br>
<br>水龙吟（别故人）
<br>
<br>楚乡菰黍初尝，马蹄偶踏扬州路。莼丝向老，江鲈堪脍，催人归去。秋气萧骚，月华如洗，一天风露。望重重烟水，吴淞万顷，曾约旧时鸥鹭。
<br>
<br>惆怅别离无奈，整孤帆、依然回顾。玉龙节底，故人情重，欲行犹驻。敛散功多，澄清志遂，好回高步。看归鞍稳上，文鸳班里，五云深处。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【毛干】
<br>
<br>水调歌头（次韵陆务观陪太守方务德登多景楼）
<br>
<br>襟带大江左，平望见三州。凿空遗迹，千古奇胜米公楼。太守中朝耆旧，别乘当今豪逸，人物眇应刘。此地一尊酒，歌吹拥貔貅。
<br>
<br>楚山晓，淮月夜，海门秋。登临无尽，须信诗眼不供愁。恨我相望千里，空想一时高唱，零落几人收。妙赏频回首，谁复继风流。
<br>
<br>水调歌头（上元郡集）
<br>
<br>春意满南国，花动雪明楼。千坊万井，此时灯火隘追游。十里寒星相照，一轮明月斜挂，缥缈映红球。共嬉不禁夜，光彩遍飞浮。
<br>
<br>艳神仙，轰鼓吹，引遨头。文章太守，此时宾从敌应刘。回首升平旧事，未减当年风月，一醉为君酬。明日朝天去，空复想风流。
<br>
<br>水调歌头（和人新堂）
<br>
<br>小筑百年计，雅志几人成。乱山深处，烟雨面面对萦青。巾屦方安吾土，花木仍供真赏，邻有阮嵇生。岁月抛身外，尘事更无营。
<br>
<br>鸟知归，云出岫，两忘情。从渠华屋，回首烟草吊颓倾。何似生涯才足，欹枕南窗北牖，醉梦落樵声。更喜濯樱处，门外一江清。
<br>
<br>水调歌头（送周元特）
<br>
<br>汉代李元礼，江左管夷吾。英姿雅望，凛凛玉立冠中都。石鬼胸中千丈，不肯低回青禁，引去卧江湖。更学鸱夷子，一舸下东吴。
<br>
<br>送公别，杯酒尽，少踌躇。旧棠阴下，几人临路拥行车。归近云天尺五，梦想经纶贤业，谈笑取单于。为问苕溪水，留得此翁无。
<br>
<br>水调歌头（次刘若讷韵）
<br>
<br>十载刘夫子，名过庾兰成。人人争看，角犀今喜试丰盈。倾耳新诗千首，妙处端须击节，金石破虫声。此士难复得，黄口闹如羹。
<br>
<br>忆年少，游侠窟，戏荆卿。结交投分，驰心千里剧摇旌。我老公方豪健，傥许相从晚岁，慷慨激中情。洗眼功名会，一箭取辽城。
<br>
<br>秋蕊香
<br>
<br>荡暖花风满路。织翠柳阴和雾。曲池斗草旧游处。忆试春衫白苎。
<br>
<br>暗惊节意朱弦柱。送春去。晓来一阵扫花雨。惆怅蔷薇在否。
<br>
<br>满庭芳
<br>
<br>（自宛陵易倅东阳，留别诸同寮世事难穷，人生无定偶然蓬转萍）
<br>
<br>世事难穷，人生无定，偶然蓬转萍浮。为谁教我，从宦到东州。还似翩翩海燕，乘春至、归及凉秋。回头笑，浑家数口，又泛五湖舟。
<br>
<br>悠悠。当此去。黄童白叟，莫漫相留。但溪山好处，深负重游。珍重诸公送我，临岐泪、欲语先流。应须记，从今风月，相忆在南楼。
<br>
<br>满庭芳
<br>
<br>五十年来，追思畴曩，佳时去若云浮。依然重见，感涕话西州。幸喜灵光不改，空自笑、蒲柳先秋。成何事，风波末路，险畏有沈舟。
<br>
<br>别愁。都几许，相从未蘼，我去公留。况狂直平生，谁念遨游。月夕风天正好，还惊怅、失此诗流。江南岸，明朝更远，回首仲宣楼。
<br>
<br>满庭芳（行次四安，用前韵，寄章叔通、沈无隐）
<br>
<br>頳落难容，崎岖堪笑，一年陆走川浮。又携妻子，两度过神州。紫蟹鲈鱼正美，凉天气、恰傍中秋。今宵意，无人伴我，快泻玉双舟。
<br>
<br>功名，聊尔耳，千金聘楚，万户封留。又争如物外，闲旷优游。好在东阡北陌，相从有、诸老风流。家山近，归休去也，不上望京楼。
<br>
<br>渔家傲
<br>
<br>极目丹枫迎霁晓。山明水净新霜早。燕去鸿归无事了。天渺渺。风吹平野低寒草。
<br>
<br>渐过初冬时节好。寻梅踏雪城南道。追忆旧游人已老。欢更少。孤怀拟共谁倾倒。
<br>
<br>好事近（次韵叶梦锡陈天予南园作。）
<br>
<br>飞盖满南园，想见八仙遥集。几树海棠开遍，正新晴天色。休辞一醉任扶还，衣上酒痕湿。便恐岁华催去，听秋虫相泣。
<br>
<br>贺新郎
<br>
<br>风雨连朝夕。最惊心、春光蜿晚，又过寒食。落尽一番新桃李，芳草南园似积。但燕子、归来幽寂。况是单栖饶惆怅，尽无聊、有梦寒犹力。春意远，恨虚掷。
<br>
<br>东君自是人间客。暂时来、匆匆却去，为谁留得。走马插花当年事，池畹空余旧迹。奈老去、流光堪惜。杳隔天涯人千里，念无凭、寄此长相忆。回首处，暮云碧。
<br>
<br>念奴娇（陪张子公登览辉亭）
<br>
<br>层栏飞栋，压孤城临瞰，并吞空阔。千古吴京佳丽地，一览江山奇绝。天际归舟，云中行树，鹭点汀洲雪。三山无际，眇然相望溟渤。
<br>
<br>凤么遗响悲凉，故台今不见，苍烟芜没。千骑重来初起废，缅想六朝人物。岘首他年，羊公终在，笑几人磨灭。一时尊俎，且须同赋风月。
<br>
<br>念奴娇（次韵寄陆务观、韩无咎）
<br>
<br>少年奇志，笑功名画虎，文章刻鹄。永夜漫漫悲昼短，难挽苍龙衔烛。飞藿飘零，浮云迁变，过眼邮传速。昔人真意，眇然千载谁属。
<br>
<br>犹喜二子当年，诸公籍甚，赏云和孤竹。翰墨流传知几许，遗响宫商相续。梦里京华，不须惊叹，春草年年绿。赤霄归去，更看奔电喷玉。
<br>
<br>念奴娇（暮秋登石桥追和祝子权韵）
<br>
<br>十年湖海，叹潘郎憔悴，无心云阁。强起登临惊暮序，目极清霜摇落。散发层阿，振衣千仞，浩荡穷林壑。深寥无际，镜天收尽云脚。
<br>
<br>长啸声落悲风，想沧洲万里，当年归约。回首区中无限事，此意谁同商略。欲驾飞鸿，翩然独往，汗漫期相诺。滞留何事，坐令双鬓如鹤。
<br>
<br>念奴娇（次韵施德初席上）
<br>
<br>丽谯春晚，望东南千里，湖山佳色。画戟门前清似水，时节初过灯夕。封井年登，京华日近，每报平安驿。满城花柳，正须千骑寻觅。
<br>
<br>忆我年少追游，叨兔园客右，多惭英识。今日怀人无限意，老泪尊前重滴。赋咏空传，雄豪谁在，鬓点吴霜白。招呼一醉，幸公时慰愁寂。
<br>
<br>念奴娇（追和张巨山《牡丹词》）
<br>
<br>倚风含露，似轻颦微笑，盈盈脉脉。染素匀红，知费尽，多少东君心力。国艳酣晴，天香融暖，画手争传得。绿窗朱户，晓妆谁见凝寂。
<br>
<br>独占三月芳菲，千花百卉，算难争春色。欲寄朝云无限意，回首京尘犹隔。舞破霓裳，一枝浑似，醉倚香亭北。旧欢如梦，老怀那更追惜。
<br>
<br>念奴娇（题曾氏溪堂）
<br>
<br>王孙老去，算无地倾倒，胸中豪逸。小筑三间便席卷，多少江山风月。万壑回流，千峰输秀，人境成三绝。登临佳处，鸟飞不尽空阔。
<br>
<br>追念辋水斜川，有风流千载，渊明摩诘。何必斯人聊一笑，俯仰今犹前日。只恐东州，催成棠荫，又作三年别。赏心难继，莫教孤负华发。
<br>
<br>念奴娇（记梦）
<br>
<br>阿环家住阆风顶，绛阙瑶台相接。翳凤乘鸾人不见，隐隐霓裳云衱。秀骨贞风，长眉翠浅，映白咽红颊。非烟深处，渺然云浪千叠。
<br>
<br>一笑徐福扁舟，春风空老尽，当时童妾。骨冷魂清惊梦到，同看碧桃千叶。寄语青童，何时丹就，为我留琼笈。天鸡催晓，却愁吹堕尘劫。
<br>
<br>念奴娇（中秋夕）
<br>
<br>素秋新霁，风露洗寥廓，珠宫琼阙。帘幕生寒人未定，鹊羽惊飞林樾。河汉无声，微云收尽，相映寒光发。三千银界，一时无此奇绝。
<br>
<br>正是老子南楼，多情孤负了，十分佳节。起舞徘徊谁为我，倾倒杯中明月。欲揽姮娥，扁舟沧海，戏濯凌波袜。漏残钟断，坐愁人世超忽。
<br>
<br>满江红（送施德初）
<br>
<br>东马严徐，名籍甚、西京人物。谁不羡、伏蒲忠鲠，演纶词笔。雅意中朝今小试，二年东郡弦风迹。数中兴、循吏两三人，公居一。
<br>
<br>温诏趣，还丹阙。倾睿相，方前席。看云台登践，论思密勿。超览堂中遗爱在，几人同恋津亭别。顾倦游、云路仆登仙，心如失。
<br>
<br>满江红（怀家山作）
<br>
<br>回首吾庐，思归去、石溪樵谷。临玩有、门前流水，乱松疏竹。幽草春余荒井迳，鸣禽日在窥墙屋。但等闲、凭几看南山，云相逐。
<br>
<br>家酿美，招邻曲。朝饭饱，随耕牧。况东皋二顷，岁时都足。麟合功名身外事，墙阴不驻流光促。更休论、一枕梦中惊，黄粱熟。
<br>
<br>水龙吟（登吴江桥作）
<br>
<br>渺然震泽东来，太湖望极平无际。三吴风月，一江烟浪，古今绝致。羽化蓬莱，胸吞云梦，不妨如此。看垂虹千丈，斜阳万顷，尽倒影、青奁里。
<br>
<br>追想扁舟去后，对汀洲、白萍风起。只今谁会，水光山色，依然西子。安得超然，相从物外，此生终矣。念素心空在，徂年易失，泪如铅水。
<br>
<br>渔家傲（次丹阳忆故人）
<br>
<br>杨子津头风色暮。孤舟渺渺江南去。忆得佳人临别处。愁返顾。青山几点斜阳树。
<br>
<br>可忍归期无定据。天涯已听边鸿度。昨夜乡心留不住。无驿数。梦中行了来时路。
<br>
<br>江城子（和德初灯夕词次叶石林韵）
<br>
<br>神仙楼观梵王宫。月当中。望难穷。坐听三通，谯鼓报笼铜。还忆当年京辇旧，车马会，五门东。
<br>
<br>华堂歌舞间笙钟。夕香濛。度花风。翠袖传杯，争劝紫髯翁。归去不堪春梦断，烟雨晓，乱山重。
<br>
<br>江城子
<br>
<br>倚墙高树落惊禽。小窗深。夜沈沈。酒醒灯昏，人静更愁霖。惆怅行云留不住，携手处，却分襟。
<br>
<br>悠悠风月两关心。拥孤衾。恨难禁。何况一春，憔悴到如今。最苦清宵无寐极，相见梦，也难寻。
<br>
<br>画堂春
<br>
<br>华灯收尽雪初残。踏青还尔游盘。落梅强半已飞翻。刬地春寒。
<br>
<br>多病故人日远，几时双燕来还。可怜楼上一凭栏。不见长安。
<br>
<br>风流子
<br>
<br>新禽初弄舌，东郊外、催尔踏青期。渐晴滟翠漪，惠风骀荡，暖蒸红雾，淑景辉迟。粉墙外，杏花无限笑，杨柳不胜垂。闲里岁华，但惊萧索，老来心赏，尤惜芳菲。
<br>
<br>平生歌酒地，空回首，惆怅触绪沾衣。谁见素琴翻恨，青镜留悲。念千里云遥，暮天长短，十年人杳，流水东西。惟有寄情芳草，依旧萋萋。
<br>
<br>浪淘沙
<br>
<br>帘幕燕双飞。春共人归。东风恻恻雨霏霏。水满西池花满地，追惜芳菲。
<br>
<br>回首昔游非。别梦依稀。一成春瘦不胜衣。无限楼前伤远意，芳草斜晖。
<br>
<br>醉落魄（梅）
<br>
<br>暮寒凄冽。春风探绕南枝发。更无人处增清绝。冷蕊孤香，竹外朦胧月。
<br>
<br>西洲昨梦凭谁说。攀翻剩忆经年别。新愁怅望催华发。雀晫江头，一树垂垂雪。
<br>
<br>眼儿媚
<br>
<br>小溪微月淡无痕。残雪拥孤村。攀条弄蕊，春愁相值，寂默无言。
<br>
<br>忍寒宜主何人见，应怯过黄昏。朝阳梦断，熏残沈水，谁为招魂。
<br>
<br>谒金门
<br>
<br>春已半。芳草池塘绿遍。山北山南花烂熳。日长蜂蝶乱。闲掩屏山六扇。梦好强教惊断。愁对画梁双语燕。故心人不见。
<br>
<br>谒金门
<br>
<br>伤离索。犹记并肩池阁。病起绿窗闲倚薄。一秋天气恶。玉臂都宽金约。歌舞新来忘却。回首故人天一角。半江枫又落。
<br>
<br>玉楼春
<br>
<br>日长淡淡光风转。小尾黄蜂随早燕。行寻香迳不逢人，惟有落红千万片。
<br>
<br>酒成憔悴花成怨。闲杀羽觞难会面。可堪春事已无多，新笋遮墙苔满院。
<br>
<br>玉楼春
<br>
<br>
<br>曲房小院匆匆过。急鼓疏钟催又去。来如春梦几多时，去似朝云无觅处。
<br>
<br>金瓶落井翻相误。可惜馨香随手故。锦囊空有断肠书，彩笔不传长恨句。
<br>
<br>蝶恋花
<br>
<br>罗袜匆匆曾一遇，乌鹊归来，怨感流年度。别袖空看啼粉污。相思待倩谁分付。
<br>
<br>残雪江村回马路。袅袅春寒，帘晚空凝伫。人在梅花深处住。梅花落尽愁无数。
<br>
<br>薄幸
<br>
<br>柳桥南畔。驻骢马、寻春几遍。自见了、生尘罗袜，尔许娇波流盼。为感郎、松柏深心，西陵已约平生愿。记别袖频招，斜门相送，小立钗横鬓乱。
<br>
<br>恨暗写、如蚕纸，空目断、高城人远。奈当时消息，黄姑织女，又成王谢堂前燕。托琴心怨。怕娇云弱雨，东风蓦地轻吹散。伤春病也，狼藉飞花满院。
<br>
<br>应天长令
<br>
<br>曲栏十二闲亭沼。履迹双沈人悄悄。被池寒，香烬小。
<br>
<br>梦短女墙莺唤晓。柳风轻袅袅。门外落花多少。日日离愁萦绕。不知春过了。
<br>
<br>点绛唇
<br>
<br>夜色侵霜，萧萧络纬啼金井。梦寒初警。一倍铜壶永。
<br>
<br>无限思量，展转愁重省。熏炉冷。起来人静。窗外梧桐影。
<br>
<br>瑞鹤仙
<br>
<br>柳风清昼溽。山樱晚，一树高红争熟。轻纱睡初足。悄无人、欹枕虚檐鸣玉。南园秉烛。叹流光、容易过目。送春归去，有无数弄禽，满径新竹。
<br>
<br>闲记追欢寻胜，杏栋西厢，粉墙南曲。别长会促。成何计，奈幽独。纵湘弦难寄，韩香终在，屏山蝶梦断续。对沿阶、细草萋萋，为谁自绿。
<br>
<br>满江红
<br>
<br>泼火初收，秋千外、轻烟漠漠。春渐远、绿杨芳草，燕飞池阁。已著单衣寒食后，夜来还是东风恶。对空山、寂寂杜鹃啼，梨花落。
<br>
<br>伤别恨，闲情作。十载事，惊如昨。向花前月下，共谁行乐。飞盖低迷南苑路，湔裙怅望东城约。但老来、憔悴惜春心，年年觉。
<br>
<br>燕山亭（面力·侄求睡红亭为赋）
<br>
<br>暖霭辉迟，雨过夜来，帘外春风徐转。霞散锦舒，密映窥亭亭万枝开遍。一笑嫣然，犹记有、画图曾见。无伴。初睡起，昭阳弄妆日晚。
<br>
<br>长是相趁佳期，有寻旧流莺，贪新双燕。惆怅共谁，细绕花阴，空怀紫箫凄怨。银烛光中，且更待、夜深重看。留恋。愁酒醒、霏千片。
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
