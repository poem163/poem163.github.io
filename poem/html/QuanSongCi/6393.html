<HTML>
<HEAD>
<TITLE>全宋词 卷117 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷117</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷117</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-08&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6393"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷117')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷117]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  
<br>
<br>【郑熏初】
<br>
<br>八六子
<br>
<br>忆南洲。绀波萦绕，垂杨柳拂朱楼。念十载风流梦觉，满身花影人扶，旧曾暗游。无言空怆离忧。醉袖裛将红泪，吟笺写许清愁。试与问、杨琼解怜郎否，也应还是，旧家声价，而今艳质不来眼底，柔情终在心头。黯凝眸。黄昏月沈半钩。
<br>
<br>乌夜啼
<br>
<br>（题月海星天观，即宋武所居故地）
<br>
<br>春江一望微茫。辨桅樯。无限青青麦里、菜花黄。今古恨，登临泪，几斜阳。不是寄奴住处、也凄凉。
<br>
<br>氏州第一
<br>
<br>开遍来禽，春事过也，江南倦客心苦。料理花愁，销磨酒病，还是年时意绪。寒浅香轻，早一霎、朝来微雨。柳曲闻莺，河桥信马，旋题新句。
<br>
<br>漫道而今无贺铸。尽肠断、满帘飞絮。说似风流，除非小杜，妙绝夸能赋。黯相逢，俱有恨，空流落、江山好处。猛拍阑干，诉天知、声声杜宇。
<br>
<br>一萼红
<br>
<br>忆燕台。正倚帘吹絮，小立望郎来。擫管调丝，涂妆绾髻，密意曾蜂媒。空恁误、湔裙暗约，最无奈、好梦易惊回。想见而今，浅颦双翠，沁破妆梅。
<br>
<br>沈带悄然宽尽，恨年时行处，红糁苍苔。前事重寻，幽欢难偶，钿合空委鸾钗。这一点、相思清泪，做心下、烦恼几时灰。数叠蛮笋怨歌，忍对花裁。
<br>
<br>
<br>
<br>
<br>
<br>
<br>
<br>
<br>
<br>【余玠】
<br>
<br>瑞鹤仙
<br>
<br>怪新来瘦损。对镜台、霜华令乱鬓影。胸中恨谁省。正关山寂寞，暮天风景。貂裘渐冷。听梧桐、声敲露井。可无人、为向楼头，试问寒鸿音信。
<br>
<br>争忍。勾引愁绪，半掩金铺，雨欺灯晕。家僮困卧呼不应，自高枕。待催他、天际银蟾飞上，唤取嫦娥细问。要乾坤，表里光辉，照予醉饮。
<br>
<br>赵崇.
<br>
<br>金明池（素盘）
<br>
<br>桂海云蒸，瘴山雾暖，片雪何曾到地。羡长日、岛仙清暑，自学得、剪冰裁□。把岁寒、五出工夫，别妆点薰风，尽成清致。尽虹雨翻晴，暮霞焦土，一种凄凉如洗。
<br>
<br>酝藉丰标浑无比。应似惜、潇湘蕙疏兰弃。纵未入、众芳题品，终自倚、一涯风味。待等间、留取遗芬，伴萝卜芳菲，蔷薇清泚。看佩贯胡绳，心灰宝燎，到了未输兰蕙。
<br>
<br>八六子（子寿父）
<br>
<br>喜椿庭。近来强健，团栾雁序欢声。正柳絮帘栊清昼，牡丹栏槛新晴，缓飞翠觥。
<br>
<br>阿戎碌碌功名。但要无灵无难，何曾著公卿。且抖擞斑衣，笑供儿戏，共将乐事，细酬佳景，须知翠袖全盛绿黛，金章不换蓑青。松亭。中间顿个寿星。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【楼槃】
<br>
<br>霜天晓月（梅）
<br>
<br>月淡风轻。黄昏未是清。吟到十分清处，也不啻、二三更。晓钟天未明。晓霜人未行。只有城头残角，说得尽、我平生。
<br>
<br>霜天晓月
<br>
<br>翦雪裁冰。有人嫌太清。又有人嫌太瘦，都不是、我知音。谁是我知音。孤山人姓林。一自西湖别后，辜负我、到如今。
<br>
<br>
<br>
<br>
<br>
<br>
<br>
<br>
<br>
<br>【徐宝之】
<br>
<br>桂枝香
<br>
<br>人间秋至。对暮雨满城，沈思如水。桐叶惊风，似语怨蛩齐起。南楼月冷曾多恨，怕而今、夜深横吹。那堪更听，萧萧槭槭，透窗摇睡。
<br>
<br>问楚梦、间云何地。但手约轻绡，省人深意。红树池塘，谁见宿妆凝睇。旧时裘马行歌事，合都归、汀苹烟芷。思王渐老，休为明珰，沈吟洛涘。
<br>
<br>沁园春（春寒）
<br>
<br>水榭春寒，梅雪漫阶，竹云堕墙。数花时近也，采芳香径，旧情著处，看月西窗。十二楼中，玉妃卧冷，懒掬胭脂放海棠。层堤外，渺归鸿无数，江树苍苍。
<br>
<br>席藑夜礼东皇。剪蕙叶为笺当绿章。道杏晴三月，等莺啼晓，草烟万里，待鴂呜芳。九十日春，三千丈发，如此愁来白更长。江南岸，正柳边无路，沙雨微茫。
<br>
<br>莺啼序
<br>
<br>荼縻一番过雨，渍残花似雪。向清晓、步入东风，细拾苔砌馀靥。有数片、飞沾翠柳，萦回半著双归蝶。悄无人、共立幽禽，呢呢能说。
<br>
<br>因念年华，最苦易失，对春愁暗结。欢自古、曾有佳人，长门深闭修洁。寄么弦、千言万语，闷满眼、欲弹难彻。靠珠珑，风雨微收，落花时节。
<br>
<br>春工渐老，绿草连天，别浦共一色。但暮霭、朝烟无际，尽日目极，江北江南，杜鹃叫裂。此时此意，危魂黯黯，渭城客舍青青树，问何人、把酒来看别。思量怎向，迟回独掩青扉，夕阳犹照南陌。
<br>
<br>春应记得，旧日疏狂，等受今磨折。便永谢、五湖烟艇，只有吟诗，曲坞煎茶，小窗眠月。春还自省，把融和事，长留芳书人间世，与羁臣、恨妾销离侧。自题蕙叶回春，坐听蓬壶，漏声细咽。
<br>
<br>水调歌（湘阴簿新居）
<br>
<br>了却意中事，卜筑快幽情。雨帘云栋深窈，歌笑霭春生。青嶂碧溪门户，暖翠浮岚衿席，前日展湘屏。种竹看霜节，栽菊待秋英。
<br>
<br>九世图，间居赋，丽人行。名碑古画，贴遍东阁与西亭。庭下森兰洁玉，天外骧龙舞凤，心迹喜双清。频瀹炊茶鼎，听我扣门声。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【祖吴】
<br>
<br>水龙吟
<br>
<br>（寿郑尉，集郑姓事）
<br>
<br>紫貂南北分荣南郑相、北郑相，有人瑞凤池疏秀郑仁表。月斧云斤，断成三绝，辉华星斗郑虔三绝。早岁从车，乌戎口伐，奇功立就郑元..寿口伐可汗。更题衡忠义，传家清白，人道外甥似舅郑乃陈光州之甥。
<br>
<br>好看五经说后郑钦。步蟾宫、桂香盈袖。紫橐持荷，清班布武，履声依旧郑尚书。回忆刊山，当年垂棒，月明烟袖。隐岩清秀郑太师退处隐岩，露玉风金，岁岁祝千秋寿。
<br>
<br>水调歌头（寿建阳刘宰）
<br>
<br>佳丽东阳境，瑞炁晓笼晴。中元逾了十日，上相喜重生。四海文章宗匠，百里弦歌德化，官与水双清。恳切劝分意，赈恤活饥甿。
<br>
<br>幸依刘，空颂鲁，阻称觥。遥瞻快倚楼上，一点寿星明。闻道玺书将下，看取蓬瀛直造，指日秉钧衡。大展平戎略，谈笑复神京。
<br>
<br>
<br>
<br>
<br>
<br>
<br>
<br>
<br>
<br>【周申】
<br>
<br>沁园春
<br>
<br>（寿楚阳赵宰·四月初二）
<br>
<br>瑞就柯山，昴宿储祥，嵩岳降神。羡堂堂玉莹，汪汪陂量，一襟风月，满腹经纶。试部丹砂，聊乘凫舄，来种锦江桃李春。弦歌地，看吏能绰著，荐墨争新。
<br>
<br>从兹大振家声。待京国来归专秉钧。想宸恩初拜，北门学士，都人尽道，东阁郎君。雨细丝轻，梅黄金重，两荚宝阶呈端蓂。称觞庆，愿莱衣衮衮，长照壮椿。
<br>
<br>壶中天
<br>
<br>（寿妇人又良人登科·七月初二）
<br>
<br>秋来两日，因个甚、鸟鹊侵晨传喜。却是常娥亲姊妹，降作人间佳丽。黛柳长青，官梅稳亲，镜里春明媚。花颜难老，寿杯频劝浮蚁。
<br>
<br>闻道潇酒才郎，天庭试罢，名挂登科记。昨夜凉风新过雁，还有音书来寄。千万楼台，三千粉黛，今在谁家醉。归来欢笑，一床真个双美。
<br>
<br>
<br>
<br>
<br>
<br>
<br>
<br>
<br>【赵汝腾】
<br>
<br>沁园春（寿高运使）
<br>
<br>人道耻堂，直声劲气，胜如鹤山。记殿庭叱禹，风生九陛，都亭劾冀，影摄群奸。海内英豪，如公有几，此地相逢同左官。丹青阁，望烟云缥缈，曾共凭栏。
<br>
<br>忧时空眉端。叹西事何由圣虑宽。使蜀居诸葛，兵屯自肃，朝留一范，贼胆须寒。天欲兴唐，昴应相汉，立取勋名久远看。秋香耐，笑菊潭胡广，污简何颜。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵崇霄】
<br>
<br>东风第一枝
<br>
<br>妒雪梅苏，迷烟柳醒，游丝轻飏新霁。卷帘看燕初归，步履为花早起。春来犹浅，便做出、十分春意。喜凤钗、才卸珠幡，早换巧梳描翠。
<br>
<br>著数点、催花雨腻。更一番、递香风细。小莺欢暖调声，嫩蝶试晴舞翅。清欢易失，怕轻负、年芳流水。好趁间、共整吟鞯，日访桃寻李。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【马光祖】
<br>
<br>减字木兰花
<br>
<br>多情多爱。还了平生花柳债。好个檀郎。室女为妻也不妨。杰才高作。聊赠青蚨三百索。烛影摇红。记取媒人是马公。
<br>
<br>
<br>
<br>
<br>
<br>
<br>
<br>
<br>【李南金】
<br>
<br>贺新郎（感怀）
<br>
<br>流落今如许。我亦三生杜牧，为秋娘著句。先自多愁多感慨，更值江南春暮。君看取、落花飞絮。也有吹来穿绣幌，有因风、飘坠随尘土。人世事，总无据。
<br>
<br>佳人命薄君休诉。若说与、英雄心事，一生更苦。且尽樽前今日意，休记绿窗眉妩。但春到、儿家庭户。幽恨一帘烟月晓，恐明年、雁亦无寻处。浑欲倩，莺留住。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【萧崱】
<br>
<br>朝中措
<br>
<br>半山社雨欲黄昏。燕子不过门。杨柳染深绿意，海棠啼损红痕。
<br>
<br>绮寮妆束，宝钗歌舞，玉枕温存。一段旧情有味，十分新恨无言。
<br>
<br>恋绣衾
<br>
<br>倚阑间看燕定巢。旧弹筝、因病久抛。画不尽、残眉黛，被东风、吹在柳梢。
<br>
<br>晓来暗理伤春曲，把金钗、枕畔细敲。书寄与、天涯去，并相思、红泪一包。
<br>
<br>满江红
<br>
<br>（和陈漕使仙湖韵）
<br>
<br>莫是西湖，分一派、残波胜碧。间问著、莺仙丹事，老榕知得。荇水带长鸥踏损，柳风絮暖鱼吞入。只前山、依旧汉时青，晴还湿。
<br>
<br>亭疏好，何消密。花少好，无多植。听黄鹂三请，要诗翁出。消渴泉斟寒玉液，留题石剥苍苔色。欢而今、翻羡□南春，乾坤窄。
<br>
<br>
<br>
<br>
<br>
<br>
<br>
<br>
<br> 
<br>
<br>【萧泰来】
<br>
<br>霜天晓月（梅）
<br>
<br>千霜万雪。受尽寒磨折。赖是生来瘦硬，浑不怕、角吹彻。清绝。影也别。知心惟有月。原没春风情性，如何共、海棠说。
<br>
<br>满江红（寿大山兄）
<br>
<br>七十人稀，尝记得、少陵旧语。谁知道、五园庵主，寿今如许。书底青瞳如月样，镜中黑鬓无双处。与人间、世味不相投，神仙侣。
<br>
<br>文汉史，诗唐句。字晋帖，碑周鼓。这千年勋业，一年一部。晔晔紫芝商隐皓，猗猗绿竹淇瞻武。问先生、何处更高歌，凭椿树。
<br>
<br>
<br>
<br>
<br>
<br>
<br>
<br>【马天骥】
<br>
<br>城头月（赠梁弥仙）
<br>
<br>城头月色明如昼，总是青霞有。酒醉茶醒，饥餐困睡，不把双眉皱。
<br>
<br>坎离龙虎勤交媾。炼得丹将就。借问罗浮鹤侣，还似先生否。
<br>
<br>
<br>
<br>
<br>
<br>
<br>
<br>
<br>【黎道静】
<br>
<br>城头月
<br>
<br>阳光子夜开清昼。照了无何有。弱水蓬莱，河车忽动，万顷金波皱。红铅墨汞相交媾。片饷丹成就。把握阴阳，一钟造化，此诀人知否
<br>
<br>
<br>
<br>
<br>
<br>
<br>
<br>
<br>【黄判院】
<br>
<br>满庭芳
<br>
<br>（寿黄状元·三月初八）
<br>
<br>桃浪翻花，柳风飘絮，翠蓂八叶呈芳。奎星初度，箕宿耀祥光。元是降神崧岳，生英杰、奇伟非常。文章士，青春未老，一鹗快飞黄。
<br>
<br>登瀛，平步上，鳌头独占，头解轩昂。主琼林宴席，荣冠绿衣郎。归侍彩俱庆按此句缺一字，逢生旦、品上椒觞。从今去，公侯谈笑，福寿等天长。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【薛泳】
<br>
<br>青玉案（守岁）
<br>
<br>一盘消夜江南果。吃果看书只清坐。罪过梅花料理我。一年心事，半生牢落，尽向今宵过。
<br>
<br>此身本是山中个。才出山来便希差。手种青松应是大。缚茅深处，抱琴归去，又是明年话。
<br>
<br>
<br>
<br>
<br>
<br>
<br>【徐元杰】
<br>
<br>满江红（以梅花柬铅山宰）
<br>
<br>似玉仙人，三载相见，西湖清客。撷不碎、一团和气，只伊消得。雪里水中霜态度，腊前冬后春消息。看帘垂、清昼一张琴，中间著。
<br>
<br>寒谷里，轻回脚。魁手段，堪描摸。唤东风吹上，兰台芸阁。只怕傅岩香不断，摩挲商鼎羹频作。管一番滋味一番新，今如昨。
<br>
<br>
<br>
<br>
<br>
<br>
<br>
<br>
<br>
<br>【国学生】
<br>
<br>沁园春（挽徐元杰）
<br>
<br>三学上书，冤乎天哉，哲人已萎。自纲常一疏，为时太息，典刑诸老，尽力扶持。方哭南床，继伤右拨，死到先生事可知。伤心处，笑寒梅冷落，血泪淋漓。
<br>
<br>人心公论难欺。愿君父、明明悟此机。昔范阳，祸成新室，说著当年人噬脐。君知否，但皇天祚宋，此事无之。
<br>
<br>
<br>
<br>
<br>
<br>
<br>【陆睿】
<br>
<br>瑞鹤仙（梅）
<br>
<br>湿云粘雁影。望征路愁迷，离绪难整。千金买光景。但疏钟催晓，乱鸦啼暝。花悰暗省。许多情、相逢梦境。便行云、都不归来，也合寄将音信。
<br>
<br>孤迥。明鸾心在，跨鹤程高，后期无淮。情丝待翦。翻惹得，旧时恨。怕天教何处，参差双燕，还染残朱剩粉。对菱花、与说相思，看谁瘦损。
<br>
<br>八声甘州（送翁时可如宛陵）
<br>
<br>问缠腰跨鹤、事如何，人生最风流。怕江边潮汐，世间歧路，只是离愁。白马青衫往事，赢得鬓先秋。目送红桥晚，几番行舟。
<br>
<br>兰珮空馀依黯，便南风吹水，人也难留。但从今别后，我亦似浮沤。敬亭上、半床琴月，记弹将、寒影落南州。秋声里，塞鸿来后，为尔登楼。
<br>
<br>甘州（寿贾师宪）
<br>
<br>满清平世界庆秋成，看看斗三钱。论从来活国，论功第一，无过丰年。办得间民一饱，馀事笑谈间。若问平戎策，微妙难传。
<br>
<br>玉帝要留公住，把西湖一曲，分入林园。有茶炉丹灶，更有钓鱼船。觉秋风、未曾吹著，但砌兰，长倚北堂萱。千千岁，上天将相，平地神仙。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【史可堂】
<br>
<br>声声慢
<br>
<br>（和陆景思黄木香）
<br>
<br>羞朱妒粉，染雾裁云，淡然苍佩仙裳。半额蜂妆，莫道梳洗家常。碧罗乱萦小带，翠虬寒、一架清香。春思苦，倚晴娇无力，如待韩郎。
<br>
<br>密幄笼芳吟夜，任露沾轻袖，月转空梁。弱骨柔姿，偏解勾引诗狂。遗细碎金满地，恨无情、风送韶光。间画永，看青青、垂蔓过墙。
<br>
<br>蓦山溪
<br>
<br>危阑看月，番做听秋雨。一滴一声愁，似相伴、离人悲苦。笼香袖冷，独立倚西风，红叶落，菊花残，都是关情处。如何排遣，赖有高阳侣。长啸酒垆边，且同赋、秋娘词句。山翁醉矣，一笛小楼空，思往事，看孤云，目断征鸿去。
<br>
<br>
<br>
<br>
<br>
<br>
<br>
<br>
<br>【陈诜】
<br>
<br>眼儿媚（钱别）
<br>
<br>鬓边一点似飞鸦。休把翠钿遮。二年三载，千拦百就，今日天涯。
<br>
<br>杨花又逐东风去，随分入人家。要不思量，除非酒醒，休照菱花。
<br>
<br>
<br>
<br>
<br>
<br>
<br>
<br>【余桂英】
<br>
<br>小桃红
<br>
<br>芳草连天春。斜日明汀渚。懊恨东风，恍如春梦，匆匆又去。早知人、酒病更诗愁，镇轻随飞絮。
<br>
<br>宝镜空留恨，筝雁浑无据。门外当时，薄情流水，如今何处。正相思、望断碧山云，又莺啼晚雨。
<br>
<br>
<br>
<br>
<br>
<br>
<br>
<br>
<br>
<br>【曾原郕】
<br>
<br>八声甘州（东阳岩）
<br>
<br>问岩云朵朵为谁飞，向来读何书。道江南名宦，掉头勿顾，彩服归兵。无限山中风物，今古属潜夫。渺渺辽天鹤，应费招呼。
<br>
<br>谩说缁巾缟带，与豸冠犀剑，优乐如何。渐桥横采石，国步已趑趄。想归来、顿成憔悴，欢季鹰、闻早忆莼鲈。丹泉冷，崖钟绝响，夕照啼鸟。
<br>
<br>木兰花（甘泉岩）
<br>
<br>断崖抛雪瀑，又潜溜、入山跟。听暗壁潺湲，山中紫雾，山下红云。当年七僧甚处，但空馀、老刹靠嶙峋。底事神粮不幻，翠窝胜积香尘。
<br>
<br>纷纷。结社种莲人。名氏已无闻。看银书般若，金陵故国，斜敕空存。争得十虚销殒，为攘皇、冤魄脱沈沦。往事犹堪一笑，岩花乱点乌巾。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【陈策】
<br>
<br>摸鱼儿（仲宣楼赋）
<br>
<br>倚危梯、酹春怀古，轻寒才转花信。江城望极多愁思，前事恼人方寸。湖海兴。算合付元龙，举白浇谈吻。凭高试问。问旧日王郎，依刘有地，何事赋幽愤。
<br>
<br>沙头路，休记家山远近。宾鸿一去无信。沧波渺渺空归梦，门外北风凄紧。鸟帽整。便做得功名，难绿星星鬓。敲吟未稳。
<br>
<br>又白鹭飞来，垂杨自舞，谁与寄离恨。
<br>
<br>满江红（杨花）
<br>
<br>倦绣人间，恨春去、浅颦轻掠。章台路，雪粘飞燕，带芹穿幕。委地身如游子倦，随风命似佳人薄。欢此花、飞后更无花，情怀恶。
<br>
<br>心下事，谁堪记。怜老大，伤飘泊。把前回离恨，暗中描摸。又趁扁舟低欲去，可怜世事今非昨。看等间、飞过女墙来，秋千索。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【翁元龙】
<br>
<br>烛影摇红
<br>
<br>蜀锦华堂，宝筝频送花前酒。妖娆全在半开时，人试单衣后。花前围春竞秀。如红潮、玉腮微透。欲苏还坠，浅醉扶头，朦胧晴画。
<br>
<br>金屋名姝，眼情空贮间眉岫。世间还有此娉婷，拚尽珠量斗。真艳可消受。倩莺催、天香共袖。冷烟庭院，淡月梨花，空教春瘦。
<br>
<br>齐天乐（游胡园书感）
<br>
<br>曲廊连苑吹笙道，重来暗尘都满。种石生云，移花带月，犹欠藏春庭院。年华过眼。便梅谢兰销，舞沈歌断。露井寒蛩，为谁清夜诉幽怨。
<br>
<br>人生乐事最少，有时得意处，光阴偏短。树色凝红，山眉弄碧，不与朱颜相恋。临风念远。欢蝶梦难追，鹭盟重换。一片斜阳，送人归骑晚。
<br>
<br>菩萨蛮
<br>
<br>春心莫共花争发。花开不管连环缺。梦断小楼空。杜鹃啼晓红。
<br>
<br>眼看连理树。纤手移筝柱。调遍错成声。无人知此情。
<br>
<br>菩萨蛮
<br>
<br>玉纤间捻花间集。赤阑干对芭蕉立。薤叶晚生凉。竹阻移小床。
<br>
<br>拗莲牵藕线。藕断丝难断。弹水没鸳鸯。教寻波底香。
<br>
<br>倦寻芳
<br>
<br>燕帘挂晚。莺槛迷晴，花思零乱。试觅娉婷，日日傍湖亭苑。掷果墙阴窥驻马，采香深径抛春扇。醉归来，任钗云半落，绣帘慵卷。
<br>
<br>念灿锦、年华如旧，飞絮游丝，萦恨难翦。蜀羽无情，早带怨江啼断，厚约轻辞寒食夜，行云空梦梨花院。莫凭阑，正斜阳、淡烟平远。
<br>
<br>瑞龙吟
<br>
<br>清明近。还是递选东风，做成花讯。芳时一刻千金，半晴半雨、酬春未准。
<br>
<br>雁归尽。离字向人欲写，暗云难认。西园猛忆逢迎，翠纨障面，花间笑稳。曲径池莲平砌，绛裙曾与，濯香湔粉。无奈燕幕莺帘，轻负娇后。青榆巷陌，蹋马红成寸。十年梦、秋千吊影，袜罗尘褪。事往凭谁问。昼长病酒添新恨。烟冷斜阳紧。山黛远、曲曲阑干凭损。柳丝万尺，不如轻鬓。
<br>
<br>隔浦莲近
<br>
<br>街檐插缀翠柳。憔悴清明后。泪腊堆香径，一夜海棠中酒。枝上酸似豆。莺声骤。恨软弹筝手。
<br>
<br>揾眉袖。嘶总过尽平燕，绿衬飞绣。沈红入水，渐做小莲离藕，亭冷沈香梦似旧。花瘦。欲留春住时候。
<br>
<br>玲珑四犯
<br>
<br>窗外啼莺，报数日西园，花事都空。绣屋专房，姚魏渐邀新宠。葱翠试剪春畦，羞对酒、夜寒犹重。误暗期、绿架香洞。月黯小阶云冻。
<br>
<br>算春将揽邮亭鞚。柳成圈、记人迎送。蜀魂怨染岩花色，泥径红成陇。楼上半揭画帘，料看雨、玉笙寒拥。怕骤晴，无事消遣，日长清梦。
<br>
<br>风流子（闻桂花怀西湖）
<br>
<br>天阔玉屏空。轻阴弄、淡墨画秋容。正凉挂半蟾，酒醒窗下，露催新雁，人在山中。又一片，好秋花占了，香换却西风。箫女夜归，帐栖青凤，镜娥妆冷，钗坠金虫。
<br>
<br>西湖花深窈，间庭砌、曾占席地歌钟。载取断云归去，几处房栊。恨小帘灯暗，粟肌消瘦，薰炉烟减，珠袖玲珑。三十六宫清梦，还与谁同。
<br>
<br>西江月
<br>
<br>山色低衔小苑，春云暗宿空庭。秋千无月冷双绳。间却画栏人静。
<br>
<br>一夜海棠如梦，半窗银烛多情。好花留不到清明。日日阴晴无定。
<br>
<br>忆秦娥
<br>
<br>三月时。杨花飞尽无花飞。无花飞。不教春去，争得春归。高楼望断黄金羁。绿窗眉黛伤新离。伤新离。好将别后，长做归时。
<br>
<br>恋绣衾
<br>
<br>兽炉烟重火半焦。卷帘时、雪意又销。过数点、残鸦外，想梅花、寒在灞桥。
<br>
<br>谢娘春恨深如柳，未东风、先遣絮飘。且莫把、冰丝翦，有灯球、红绣未描。
<br>
<br>水龙吟
<br>
<br>（雪霁登吴山见沧阁，闻城中箫鼓声）
<br>
<br>画楼红湿斜阳，素妆褪出山眉翠。街声暮起，尘侵灯户，月来舞地。宫柳招莺，水荭飘雁，隔年春意。黯梨云，散作人间好梦，琼箫在、锦屏底。
<br>
<br>乐事轻随流水。暗兰消、作花心计。情丝万轴，因春织就，愁罗恨绮。昵枕迷香，占帘看夜，旧游经醉。任孤山、梨雪残梅，渐懒跨、东风骑。
<br>
<br>醉桃源（柳）
<br>
<br>千丝风雨万丝晴。年年长短亭。暗黄看到绿成阴。春由他送迎。
<br>
<br>莺思重，燕愁轻。如人离别情。绕湖烟冷罩波明。画船移玉笙。
<br>
<br>谒金门
<br>
<br>莺树暖。弱絮欲成芳茧。流水惜花流不远。小桥红欲满。原上草迷离苑。金勒晚风嘶断。等得日长春又短。愁深山翠浅。
<br>
<br>绛都春
<br>
<br>（秋晚，海棠与黄菊盛开）
<br>
<br>花娇半面。记蜜烛夜阑，同醉深院。夜袖粉香，犹未经年如年远。玉颜不趁秋容换。但换却、春游同伴。梦回前度，邮亭倦客，又拈笺管。
<br>
<br>慵按。梁州旧曲，怕离柱断弦，惊破金雁。霜被睡浓，不比花前良宵短。秋娘羞占东离畔。待说与、深宫幽怨。恨他情淡陶郎，旧缘较浅。
<br>
<br>江城子
<br>
<br>一年箫鼓又疏钟。爱东风。恨东风。吹落灯花，移在杏梢红。玉靥翠钿无半点，空湿透，绣罗弓。
<br>
<br>燕魂莺梦渐惺松。月帘栊。影迷蒙。催趁年华，都在艳歌中。明日柳边春意思，便不与，夜来同。
<br>
<br>西江月（立春）
<br>
<br>画阁换粘春帖，宝筝抛学银钩。东风轻滑玉钗流。纤就燕纹莺绣。
<br>
<br>隔帐灯花微笑，倚窗云叶低收。双鸳刺罢底尖头。剔雪间寻豆蔻。
<br>
<br>朝中措（赋茉利）
<br>
<br>花情偏与夜相投。心事鬓边羞。薰醒半床凉梦，能消几个开头。风轮慢卷，冰壶低架，香雾飕飕。更著月华相恼，木犀淡了中秋。
<br>
<br>鹊桥仙（巧夕）
<br>
<br>天长地久，风流云散，惟有离情无算。从分金镜不成圆，到此夜、年年一半。
<br>
<br>轻罗暗纲，蛛丝得意，多似妆楼针线。晓看玉砌淡无痕，但吹落、梧桐几片。
<br>
<br>
<br>
<br>
<br>
<br>
<br>
<br>
<br>
<br>
<br>【翁孟寅】
<br>
<br>烛影摇红
<br>
<br>楼倚春城，锁窗曾共巢春燕。人生好梦比春风，不似杨花健。旧事如天渐远。奈情缘、素丝未断。镜尘埋恨，带粉栖香，曲屏寒浅。
<br>
<br>环佩空归，故园羞见桃花面。轻烟残照下阑干，独自疏帘卷。
<br>
<br>一信狂风又晚。海棠花、随风满院。乱鸦归后，杜宇啼时，一声声怨。
<br>
<br>阮郎归
<br>
<br>月高楼外柳花明。单衣怯露零。小桥灯影落残星。寒烟蘸水萍。
<br>
<br>歌袖窄，舞鬟轻。梨花梦满城。落红啼鸟两无情。春愁添晓酲。
<br>
<br>齐天乐
<br>
<br>幽香不受春料理，青青尚馀秋鬓。涧曲碉隈，烟梳露浴，甘与菰蒲共隐。芳标瘦迥。看缨结丁香，带萦晴荇。恨水东流，楚江憔悴乱云暝。凄凉梦游故苑，纵妒花风暴，吹梦难醒。艳李妖桃，纡青佩紫，争似广文官冷。尘波万顷。算谁是同心，自怜孤影。收敛风流，素弦清夜永。
<br>
<br>齐天乐（元夕）
<br>
<br>红香十里铜驼梦，如今旧游重省。节序飘零，欢娱老大，慵立灯光蟾影。伤心对景。怕回首东风，雨晴难准。曲巷幽坊，管弦一片笑声近。飞棚浮动翠葆，看金钗半溜，春妒红粉。凤辇鳌山，云收雾敛，迤逦铜壶漏迥。霜风渐紧。展一幅青绡，净悬孤镜。带醉扶归，晓酲春梦稳。
<br>
<br>摸鱼儿
<br>
<br>卷西风、方肥塞草，带钩何事东去。月明万里关河梦，吴楚几番风雨。江上路。二十载头颅，凋落今如许。凉生弄尘。欢江左夷吾，隆中诸葛，谈笑已尘土。
<br>
<br>寒汀外，还见来时鸥鹭。重来应是春暮。轻裘岘首陪登眺，马上落花飞絮。拚醉舞。谁解道，断肠贺老江南句。沙津少驻。举目送飞鸿，幅巾子老子，楼上正凝宁。
<br>
<br>
<br>
<br>
<br>
<br>
<br>
<br>
<br>
<br>【万俟绍之】
<br>
<br>蝶恋花（春风）
<br>
<br>啼鴂一声云榭晚。好梦惊回，蓬岛疑行遍。无绪东风帘自卷。香苞云压荼コ院。
<br>
<br>似有还无烟色展。絮暖鱼肥，时复吹池面。扇影著花蜂蝶见。药栏春静红尘远。
<br>
<br>风入松
<br>
<br>一春心事与谁同。绿聚眉峰。小楼彻夜听鸣雨，想西园、锦绣成空。栏漾金鱼池水，钩间紫燕帘风。
<br>
<br>年时忻折海棠红。来比芳容。如今玉减香销似，怕轻寒、懒出房栊。尘满谢娘吟卷，从教飞絮蒙蒙。
<br>
<br>贺新郎（秣陵怀古）
<br>
<br>决皆入飞鸟。正江南、梅雨初晴，乱山浮晓。凤去台空箫声断，惟有疏林鸦噪。但空锁、吴时花草。指点中原青山外，奈征尘、迷望愁云绕。佳丽地，谩凝眺。
<br>
<br>清风助我舒长啸。问其中、虚帘曲槛，阅人多少。风景不殊江山在，况是英雄未老。且拚与、尊前一笑。欲说前朝兴亡事，唤谪仙、来共传清醥。归路晚，月明照。
<br>
<br>江神子（赠妓寄梦窗）
<br>
<br>十年心事上眉端。梦惊残。琐窗寒。云絮随风，千里度关山。琴里知音无觅处，妆粉淡，钏金宽。瑶箱吟卷懒重看。忆前欢。泪偷弹。我已相将，飞棹过长安。为说崔微憔悴损，须觅取，锦笺还。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【丁宥】
<br>
<br>水龙吟
<br>
<br>雁风吹裂云痕，小楼一线斜阳影。残蝉抱柳，寒蛩入户，凄音忍听。愁不禁秋，梦还惊客，青灯孤枕。未更深，早是梧桐泫露，那更度、兰宵永。
<br>
<br>空叹银屏金井。醉乡醒、温柔乡冷。征尘卷扑，间花谩舞，何心管领。葱指冰弦，蕙怀春锦，楚梅风韵。怅芙蓉城杳，蓝云诊黯，镇巫峰暝。
<br>
<br>
<br>
<br>
<br>
<br>
<br>
<br>
<br> 
<br>
<br>【周氏】
<br>
<br>瑞鹤仙（和丁基仲）
<br>
<br>画楼帘卷翠。正柳约东风，摇荡东霁。缃桃雨才洗。似妆临宝镜。脂凝铅水，云遍髻子。坠钗梁、羞看燕垒。最堪怜，锦绣香中，早有片红飘砌。
<br>
<br>间记。琴弹古调，曲按清商，旧年时事。屏山画里。江南信，梦中寄。感春浓怀抱，午酲初解，浅酌依然又醉。傍阑干、犹怯馀寒，倦和袖倚。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【潘□方】
<br>
<br>水龙吟
<br>
<br>上缺玉带悬鱼，黄金铸印，侯封万户。待从头，缴纳君王，觅取爱卿归去。
<br>
<br>南乡子
<br>
<br>（题南剑州妓馆）
<br>
<br>生怕倚阑干。阁下溪声阁外山。惟有旧时山共水，依然。暮雨朝云去不还。
<br>
<br>应是蹑飞鸾。月下时时整佩环。月又渐低霜又下，更阑。折得梅花独自看。
<br>
<br>乌夜啼
<br>
<br>无端小雪帘纤。入平檐。金鸭旋添龙饼，莫开帘。寻梅约。开还落。可曾欢。合作一年春恨，上眉尖。
<br>
<br>满江红
<br>
<br>筑室依崖，春风送、一帘山色。沙鸟外，渔樵而已，别无间客。醉后和友眠犊背，醒来瀹茗寻泉脉。把心情、分付陇头云，溪边石。身未老，头先白。人不见，山空碧。约钓竿共把，自惭钩直。相蜀吞吴成底事，何如只抱隆中膝。漫长歌、歌罢悄无言，看青壁。
<br>
<br>洞仙歌
<br>
<br>雕檐绮户，倚晴空如画。曾是吴王旧台榭。自浣纱去后，落日平芜，行云断，几见花开花谢。
<br>
<br>凄凉阑干外，一簇江山，多少图王共争霸。莫间愁、金杯潋滟，对酒当歌，欢娱地、梦中兴亡休话。渐倚遍、西风晚潮生，明月里、路鹚背人飞下。
<br>
<br>
<br>
<br>
<br>
<br>
<br>
<br>
<br>
<br>
<br>【赵希青彡】
<br>
<br>霜天晓角（桂）
<br>
<br>姮娥戏剧。手种长生粒。宝干婆娑千古，飘芳吹、满虚碧。韵色。檀露滴。人间秋第一。金粟如来境界，谁移在、小亭侧。
<br>
<br>秋蕊香
<br>
<br>髻稳冠宜翡翠。压鬓彩丝金蕊。远山碧浅蘸秋水。香暖榴裙衬地。
<br>
<br>亭亭二八馀年纪。恼春意。玉云凝重步尘细。独立花阴宝砌。
<br>
<br>
<br>
<br>
<br>
<br>
<br>
<br>【孙吴会】
<br>
<br>摸鱼儿（题甘露寺多景楼）
<br>
<br>八窗空、展宽秋影，长江流入尊俎。天围绀碧低群岫，斜日去鸿堪数。沈别浦。但目断、烟芜莽苍连平楚。晨钟暮鼓。算触景多愁，关人底事，倚槛听鸣橹。
<br>
<br>英雄恨，赢得名存北府。寄奴今寄何所。西风依旧潮来去，山海颉颃吞吐。霜月古。直耐冷、相随燕我瑶芝圃。掀髯起舞。看羱伏苍苔，龙吟翠葆，天籁奏韶舞。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【赵溍】
<br>
<br>临江仙（西湖春泛）
<br>
<br>堤曲朱墙近远，山明碧瓦高低。好风二十四花期。骄总穿柳去，文艗挟春飞。
<br>
<br>箫鼓晴雷殷殷，笑歌香雾霏霏，间情不受酒禁持。断肠无立处，斜日欲归时。
<br>
<br>吴山青（水仙）
<br>
<br>金璞明。玉璞明。小小杯柈翠袖擎。满将春色盛。仙珮鸣。玉珮鸣。雪月花中过洞庭。此时人独清。
<br>
<br>
<br>
<br>
<br>
<br>
<br>
<br>
<br>
<br>
<br>【刘澜】
<br>
<br>庆宫春
<br>
<br>（重登峨眉亭感旧）
<br>
<br>春翦绿波，日明金渚，镜光尽浸寒碧。喜溢双蛾，迎风一笑，两情依旧脉脉。那时同醉，锦袍湿、乌纱欹侧。英游何在，满目青山，飞下孤白。
<br>
<br>片帆谁上天门，我亦明朝，是天门客。平生高兴，青莲一叶，从此飘然八极。矶头绿树，见白马、书生破敌。百年前事，欲问东风，酒醒长笛。
<br>
<br>端鹤仙（海棠）
<br>
<br>向阳看未足。更露立阑干，日高人独。江空佩鸣玉。问烟鬟霞脸，为谁膏沐。情间景淑。嫁东风、无媒自卜。凤台高，贪伴吹笙，惊下九天霜鹄。红蹙。花开不到，杜老溪壮，已公茅屋。山城水国。欢易断，梦难续。记年时马上，人酣花醉，乐奏开元旧曲。夜归来，驾锦漫天，绛纱万烛。
<br>
<br>齐天乐
<br>
<br>（吴兴郡宴遇旧人）
<br>
<br>玉钗分向金华后，回头路迷仙苑。落翠惊风，流红逐水，谁信人问重见。花深半面。尚歌得新词，柳家三变。绿叶阴阴，可怜不似那时看。
<br>
<br>刘郎今度更老，雅怀都不到，旧带题扇。花信风高，苕溪月冷，明日云帆天远。尘缘较短。怪一梦轻回，酒阑歌散。别鹤惊心，感时花泪溅。
<br>
<br>买陂塘
<br>
<br>（游天台雁荡东湖）
<br>
<br>御风来、翠乡深处，连天云锦平远。卧游已动蓬舟兴，那在芙蓉城畔。巾懒岸。任压顶嵯峨，满鬓丝零乱。飞吟水殿。载十丈青青，随波弄粉，菰雨泪如霰。
<br>
<br>斜阳外，也有新妆半面。无言应对花怨。西湖千顷腥尘暗。更忆鉴湖一片。何日见。试折藕占丝，丝与肠俱断。遐征渐倦。当颍尾湖头，绿波彩笔，相伴老坡健。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【魏庭玉】
<br>
<br>水调歌头
<br>
<br>（饮芜湖雄观亭）
<br>
<br>璧月挂银汉，冷浸一江秋。天公付我清赏，仙籍桂香浮。极目江山如画，际晚云烟凝紫，秋色豁羁愁。颂看上雄观，波影动帘钩。雁排空，渔唱晚，楚天幽。湖阴一曲千载，成败倩谁筹。试问谪仙何处，唤起于湖同醉，小为作遨头。老子欲起舞，摆脱利名休。
<br>
<br>贺新凉（赠送行诸客）
<br>
<br>暮雨初收霁。凭阑干、一江新绿，远山凝翠。漠漠春阴添客思，怅望天涯无际。又猛省、平生行止。楚尾吴头多少恨，付吟边、醉里消磨矣。浮世事，只如此。
<br>
<br>阳关三叠徒劳耳。也何须、琵琶江上，掩青衫泪。一斗百篇乘逸兴，要借青天为纸。儿辈诧、龙蛇飞起。今夜月明呼酒处，待明朝、酒醒帆千里。且为我，唱新制。
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【李霜涯】
<br>
<br>晴偏好
<br>
<br>平湖百倾生芳草。芙蓉不照红颠倒。东坡道。波光潋滟晴偏好。
<br>
<br>
<br>
<br>
<br>
<br>
<br>【王谌】
<br>
<br>渔父词
<br>
<br>（嘉熙戊戌季春一日，画溪吟客王
<br>
<br>子信为亚愚诗禅上人作渔父词七首）
<br>
<br>兰芷流来水亦香。满汀鸥鹭动斜阳。声欸乃，间鸣榔。侬家只合岸西旁。
<br>
<br>渔父词（其二）
<br>
<br>翁妪齐眉妇亦贤。小姑颜貌正笄年。头发乱，髻鬟偏。爱把花枝立柁前。
<br>
<br>渔父词（其三）
<br>
<br>湘妃泪染竹痕班。风雨连朝下钓难。春浪急。石矶寒。买得茅紫味亦酸。
<br>
<br>渔父词（其四）
<br>
<br>满湖飞雪搅长空。急起呼儿上短篷。蓑笠具，昼图同。钎笛声长曲未终。
<br>
<br>渔父词（其五）
<br>
<br>离骚读罢怨声声。曾向江边问屈平。醒还醉，醉还醒。笑指沧浪可濯缨。
<br>
<br>渔父词（其六）
<br>
<br>白发蓬松不记年。扁舟泊在荻花边。天上月，水中天。夜夜烟波得意眠。
<br>
<br>渔父词（其七）
<br>
<br>只在青山可卜邻。妻儿笑语意全真。休识字，莫嫌贫。方是安间第一人。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【厉寺正】
<br>
<br>万年欢（寿乔丞相）
<br>
<br>恭审特进枢使大丞相国公先生神钟维岳，帝赉肖岩。方蓂开第一叶之初，正椿衍八千岁之始，眷隆神极，福被海隅。某夙荷陶镕，倍增喜抃。效动一乐阕，寄调万年欢。伏乞钧慈，俯垂电览。
<br>
<br>衙武期颐，与文公福艾，俱号贤相。今我元台，齿德又居其上。玉立擎天一柱，似泰华、气凌秋壮。明良会，千载风云，长为龙衮凭仗。
<br>
<br>清知孔山叠嶂。有猿吟鹤舞，日俟鸠杖。无忝苍生依依，未容高尚。待整顿、乾坤了当，与蓬岛、神仙来往。摩铜狄，点检笙歌，菊浮香泛新酿。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【施枢】
<br>
<br>摸鱼儿
<br>
<br>柳蒙耳、暗凌波路。烟飞惨淡平楚。七香车驻猊环掩，遥认翠华云母。芳景暮。鸳甃悄、铢衣来按飞琼舞。凄凉洛浦。渐玉漏沈沈，清阴满地，乘月步虚去。
<br>
<br>销凝处。谁说三生小杜。翔螭声断箫鼓。情知禁苑酥尘涴，羞与倡红同谱。春几度。想依旧、苔痕长印唐昌士。风流千古。人在小红楼，朱帘半卷，香注玉壶露。
<br>
<br>疏影（催梅）
<br>
<br>低枝亚实。望翠阴护晓，幽梦难觅。凄楚霓裳，琼阙瑶台，经年暗锁清逸。春风似怪重门掩，未许入、玉堂吟笔。想寿阳，却厌新妆，倦抹粉花宫额。
<br>
<br>还记孤山旧路，未应便负了，波冷蟾白。莫寄相思，惟有寒烟，伴我骚人间寂。东君须自怜疏影，又何待、山前雪积。好试敲、羯鼓声催，与约鼎羹消息。
<br>
<br>柳梢青
<br>
<br>飞露初霜。冷侵金井，响到银床。懊恨碧梧，不留一叶，月占纱窗。
<br>
<br>雁声做尽凄凉。又陡顿、衾寒夜长。曲曲屏山，重重客梦，无限思量。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【储泳】
<br>
<br>齐天乐
<br>
<br>东风一夜吹寒食，枝头片红犹恋。宿酒初醒，新吟未稳，凭久栏杆留暖。将春买断。恨苔径榆阶，翠钱难贯。陌上秋千，相逢谁认旧时伴。
<br>
<br>轻衫粉痕褪了，丝缘馀梦在，良宵偏短。柳线经烟，莺梭织雾，一片旧愁新怨。慵拈象管。待寄与深情，难凭双燕。不似杨花，解随人去远。
<br>
<br>
<br>
<br>
<br>
<br>
<br>
<br>
<br>
<br>【刘子实】
<br>
<br>念奴娇（寿仓使）
<br>
<br>一门相种，胜河英岳粹，共扶昌箓。夹辅正宜资鲁衙，左右秉持钧轴。缓驾轻车，任回虎节，何事劳山国。东民欲靖，作新少借康叔。
<br>
<br>况是鸑鷟佳辰，雪霜深处，秀孕椿松绿。天意特教荣晚节，挺挺世臣乔木。绣斧功成，衮衣促观，莫恨公归速。一陶和气，要令天下蒙福。
<br>
<br>沁园春
<br>
<br>（寿太守·十二月十三日）
<br>
<br>腊后寒收，柳眼青归，梅花笑生。正阳和有脚，日边送暖，洪钧换轴，天上回星。试巧春盘，介眉春酒，生意从头乐意新。
<br>
<br>须知道，是东风近也，玉燕逢辰。
<br>
<br>举头阊阖开明。便稳驾轻车熟路行。向玉堂青琐，从容洒翰，长淮赤壁，谈笑麾兵。周洛犹尘，商岩未雨，天下苍生望太平。休槃涧，任清溪九曲，不放舟横。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【翁合】
<br>
<br>贺新郎（寿蔡参政）
<br>
<br>世事今如许。祗先生、寿身寿国，尚堪撑拄。一脉宽仁忠厚意，留到如今可数。问谁是、擎天一柱。名节难全官职易，这娥眉、肯效争妍妒。几而作，色斯举。
<br>
<br>沧州万顷舟横渡。对和风、桃花流水，一蓑烟雨。亲得紫阳传正印，且作斯文宗主。世望皋夔伊傅。天意须酬平治愿，抚参同、一卷长生谱。平治了，仙为侣。
<br>
<br>卜算子（赠陈五星）
<br>
<br>口诵百中经，手运周天数。试问薇垣一小星，谁知是、韩王普。
<br>
<br>知得客星来，知得贤人聚。我若乘槎犯斗牛，莫向常人语。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【王庚】
<br>
<br>贺新郎（寿蔡久轩参政，癸丑生）
<br>
<br>满劝黄封酒。是年年、春色长绕，径花宫柳。碧水丹山添清气，岁月兰亭癸丑。看枢极、光腾台斗。细数中书堂壁记，自欧韩、富范题名后，还有似、我公否。
<br>
<br>好知天意生贤候，正造化安排，孕出五阳之秀。何物一阴犹踯躅，尽决还公只手。这一著、邦家之寿。宰相时来须教做，算人间、是处鱼羹有。名与节，久轩久。
<br>
<br>
<br>
<br>
<br>
<br>
<br>
<br>
<br>【黄铸】
<br>
<br>小重山
<br>
<br>凉入秋檐雨意长。竹深啼络纬，响虚堂。一枝灯影耿昏黄。疏帘外，风度木樨香。
<br>
<br>心事易成伤。燕支坡下路，语如簧。定仙螺子玉钗梁。鸳屏梦，应到旧韦郎。
<br>
<br>秋蕊香令
<br>
<br>花外数声风定。烟际一痕月净。水晶屏小欹醉枕。院静鸣蛩相应。
<br>
<br>香销斜掩青铜镜。背灯影。寒砧夜半和雁阵。秋在刘郎绿鬓。
<br>
<br>
<br>
<br>
<br>
<br>
<br>
<br>
<br>
<br>【李宏模】
<br>
<br>庆清朝（木芙蓉）
<br>
<br>碧玉云深，彤绡云薄，芳丛乱迷秋渚。重城傍水，中有吹箫俦侣。应是琼楼夜冷，月明谁伴乘鸾女。仙游处。翠帟障尘，红绮随步。
<br>
<br>别岸玉容伫倚，爱浅抹蜂黄，淡笼纨素。娇羞未语，脉脉悲烟泣露。彩扇何人，妙笔丹青，招得花魂住。歌声暮。梦入锦江，香里归路。
<br>
<br>
<br>
<br>
<br>
<br>
<br>
<br>
<br>
<br>【杨子咸】
<br>
<br>木兰花慢（雨中荼コ）
<br>
<br>紫凋红落后，忽十丈，玉虬横。望众绿帏中，蓝田璞碎，鲛室珠倾。柔条紧风无力，更不禁、连日峭寒清。空与蝶圆香梦，枉教莺诉春情。
<br>
<br>深深。苔径悄无人。栏槛湿香尘。叹宝髻蓬松，粉铅狼藉，谁管飘零。不愁素云易散，恨此花、开后更无春。安得胡床月夜，玉醅满蘸瑶英。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【太学士人】
<br>
<br>临江仙
<br>
<br>莫怪钱神容易致，钱神尽是愚夫。为何此鬼却相于。只因频展义，长是泣穷途。
<br>
<br>韩氏有文曾饯汝，临行慎莫踌躇。青灯双点照平湖。旧船从此逝，相共送陶朱。
<br>
<br>
<br>
<br>
<br>
<br>
<br>
<br>
<br>
<br>
<br>【郭子正】
<br>
<br>舜韶新
<br>
<br>香满西风，催岁晚东篱，黄花争吐。嫩英细蕊，金艳繁、妆点高秋偏富。寒地花媒少，算自结、多情烟雨。每年年妆面，谢他拒霜相顾。
<br>
<br>宝马王孙，休笑孤芳，陶令因谁，便思归去。负春何事，此恨惟、才子登高能赋。千古风流在，占定泛、重阳芳醑。堪吟看醉赏，何须杏园深处。
<br>
<br>永遇乐
<br>
<br>多积阴功，后蒙天报，荣贵长久。一片灵台，丹青要画，请看人间秀。慈仁雅着，延永松年，内鼎有丹方就。想除非，真的高人，五福自然兼有。
<br>
<br>从来义方，今见公辅，量运夔龙居后。承北门风，相传世业，都是经邦手。狂歌将意，知公难老，永助庆堂尊酒。有重重，腰金孙子，继来献寿。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【鄱阳护戎女】
<br>
<br>望海潮
<br>
<br>云收飞脚，日祛怒暑，新蝉高柳鸣时。兰佩紫囊，蒲抽碧剑，吴丝两腕双垂。闻道五陵儿。蛟龙吼波面，卫碎琉璃。画鼓声中，锦标争处飐红旗。
<br>
<br>使君冠盖追。正霞翻酒浪，翠敛歌眉。扇动水，风生玉宇，微凉透入单衣。日暮楚天低。金蛇掣电漾，千顷霜溪。宴罢休燃宝蜡，凭月照人归。
<br>
<br>
<br>
<br>
<br>
<br>
<br>
<br>
<br>
<br>
<br>【尹词客】
<br>
<br>西江月
<br>
<br>韩愈文章盖世，谢安才貌风流。良辰开宴在西楼。敢劝一卮芳酒。
<br>
<br>记得南宫高第，弟兄都占鳌头。金炉玉殿瑞香浮。名在甲科第九。
<br>
<br>玉楼春
<br>
<br>浣花溪上风光主。燕集瀛州开幕府。商岩本是作霖人，也使间花沾雨露。谁怜氏族传箸组。狂迹偶为风月误。愿教朱户柳藏春，免作飘零是堤上絮。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【王氏】
<br>
<br>菩萨蛮（西湖曲）
<br>
<br>横湖十顷琉璃碧。画桥百步通南北。沙暖睡鸳鸯。春风花草香。
<br>
<br>间来撑小艇。割破楼台影。四面望青山。浑如蓬莱间。
<br>
<br>
<br>
<br>
<br>
<br>
<br>
<br>
<br>
<br>【虞□】
<br>
<br>水调歌头（和退翁赋梅为寿韵）
<br>
<br>憔悴朔家种，零落雪边枝。淡妆素艳，无桃花笑面柳眉低。懒向深宫点额，甘与孤山结社，照影水之湄。不怨风霜虐，我本岁寒姿。
<br>
<br>谢东君。开冷蕊，弄斜晖。强颜红紫同□，皎洁性难移。祗好竹篱茅舍，若话玉堂金鼎，老恐负心期。歌罢饮先醉，残月堕深卮。
<br>
<br>
<br>
<br>
<br>
<br>
<br>
<br>
<br> 
<br>
<br>【洪□茶】
<br>
<br>月华清（春夜对月）
<br>
<br>花影摇春，虫声吟暮，九霄云幕初卷。谁驾冰蟾，拥出桂轮天半。素魄映、青琐窗前，皓彩散、画阑干畔。凝眄。见金波滉漾，分辉鹊殿。
<br>
<br>况是风柔夜暖。正燕子新来，海棠微绽。不似秋光，只照离人肠断。恨无奈、利锁名僵，谁为唤、舞裙歌扇。吟玩。怕铜壶催晓，玉绳低转。
<br>
<br>水龙吟（追和晁次膺）
<br>
<br>经年不见书来，后期杳杳从谁问。柳英蜡小，柳枝金嫩，艳阳春近。罗幕风柔，泛红泛绿，连朝花信。念平生多少，情条恨叶，镇长使、芳心困。
<br>
<br>可是风流薄命。镜台前、蓬松蝉鬓。茜桃凝粉，薰兰涨腻，翠愁红损。从使归来，灯前月下，恐难相认。卷重帘憔悴，残妆泪洗，把罗襟揾。
<br>
<br>蓦山溪（忆中都）
<br>
<br>湖平风稳，行色催津鼓。回首望重城，但满眼、红云紫雾。分香解佩，空记小楼东，银烛暗，绣帘垂直昵昵凭肩语。关山千里，垂柳河桥路。燕子又归来，但惹得、满身花雨。彩笺不寄，兰梦更无凭，灯影下，月明中，魂断金钗股。
<br>
<br>齐天乐（闺思）
<br>
<br>辘轳声破银床冻，霜寒又侵鸳被。皓月疏钟，悲风断漏，惊起画楼人睡。银屏十二。欢尘满丝簧，暗消金翠。可恨风流，故人迢递隔千里。
<br>
<br>相思情绪最苦，旧欢无续处，魂梦空费。断雁无情，离鸾有恨，空想吴山越水。花憔玉悴。但翠黛愁横，红铅泪洗。待剪江梅，倩人传此意。
<br>
<br>菩萨蛮（宿水口）
<br>
<br>断虹远饮横江水。万山紫翠斜阳里。紧马短亭西。丹枫明酒旗。
<br>
<br>浮生长客路。事逐孤鸿去。又是月黄昏。寒灯人闭门。
<br>
<br>菩萨蛮（湖上）
<br>
<br>吴姬压酒浮红蚁。少年未饮心先醉。驻马绿杨阴。酒楼三月春。
<br>
<br>相看成一笑。遗恨知多少。回首欲魂销。长桥连断桥。
<br>
<br>踏莎行（别意）
<br>
<br>满满金杯，垂垂玉箸。离歌不放行人去。醉中扶上木兰船，醒来忘却桃源路。
<br>
<br>带绾同心，钗分一股。断魂空草高唐赋。秋山万叠水云深，茫茫无著相思处。
<br>
<br>瑞鹤仙（离筵代意）
<br>
<br>听梅花吹动，凉作何其，明星有烂。相看泪如霰。问而今去也，何时会面。匆匆聚散。恐便作、秋鸿社燕。最伤情、夜来枕上，断云雾雨何限。
<br>
<br>因念。人生万事，回首悲凉，都成梦幻。芳心缱绻。空惆怅，巫阳馆。况船头一转，三千馀里，隐隐高城不见。恨无情、春水连天，片帆似箭。
<br>
<br>浪淘沙（别意）
<br>
<br>花雾涨冥冥。欲雨还晴。薄罗衫子正宜春。无奈今宵鸳帐里，身是行人。
<br>
<br>别酒不须斟。难洗离情。丝鞘如电紫骝鸣。肠断画桥芳草路，月晓风清。
<br>
<br>南柯子（新月）
<br>
<br>柳浪摇晴沼，荷风度晚檐。碧天如水印新蟾。一罅清光斜露、玉纤纤。
<br>
<br>宝镜微开匣，金钩半押帘。西楼今夜有人欢。应傍妆台低照、画眉尖。
<br>
<br>永遇乐（送春）
<br>
<br>歌雪徘徊，梦云溶曳，欲劝春住。薄幸杨花，无端杜宇，抵死催教去。参差烟岫，千回百匝，不解禁春归路。病厌厌，那堪更听，小楼一夜风雨。
<br>
<br>金钗斗草，玉盘行菜，往事了无凭据。合楼松儿，分香帕子，总是牵情处。小桃朱户，题诗在否，尚忆去年崔护。绿阴中，莺莺燕燕，也应解语。
<br>
<br>谒金门（春晚）
<br>
<br>风共雨。催尽乱红飞絮。百计留春春不住。杜鹃声更苦。细柳官河狭路。几被婵娟相误。空忆坠鞭遗扇处。碧窗眉语度。
<br>
<br>菩萨蛮（春感）
<br>
<br>玉琴不疗文园病。对花长抱深深恨。恨入鬓霜边。才情输少年。
<br>
<br>蛾眉梳堕马。翠袖薰兰麝。醉梦未全醒。绿窗啼晓莺。
<br>
<br>阮郎归
<br>
<br>（壬辰邵武试灯夕）
<br>
<br>东风吹破藻池冰。晴光开五云。绿情红意两逢迎。扶春来远林。
<br>
<br>花艳艳，玉英英。罗衣金缕明。闹蛾儿簇小蜻蜓。相呼看试灯。
<br>
<br>行香子（代赠）
<br>
<br>楚楚精神。杨柳腰身。是风流、天上飞琼。凌波微步，罗袜生尘。有许多娇，许多韵，许多情。
<br>
<br>十年心事，两字眉婚。问何时、真个行云。秋衾半冷，窗月窥人。相为人愁，为人瘦，为人颦。
<br>
<br>鹧鸪天（情景）
<br>
<br>意态婵娟画不如。莹然初日照芙蕖。笑捐琼佩遗交甫，肯把文梭掷幼舆。
<br>
<br>花上蝶，水中凫。芳心密意两相于。情知不作庭前柳，到得秋来日日疏。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【楼□夫】
<br>
<br>水龙吟（次清真梨花韵）
<br>
<br>素娥洗尽繁妆，夜深步月秋千地。轻腮晕玉，柔肌笼粉，缁尘敛避。霁雪留香，晓云同梦，昭阳宫闭。怅仙园路杳，曲栏人寂，疏雨湿、盈盈泪。
<br>
<br>未放游峰叶底。怕春归、不禁狂吹。象床困倚，冰魂微醒，莺声唤起。愁对黄昏，恨催寒食，满襟离思。想千红过尽，一枝独冷，把梅花比。
<br>
<br>菩萨蛮
<br>
<br>丝丝杨柳莺声近。晚风吹过秋千影。寒色一帘轻。灯残梦不成。
<br>
<br>耳边消息在。笑指花梢待。又是不归来。满庭花自开。
<br>
<br>沁园春（登候涛山）
<br>
<br>开辟以来，便有此山，独当怒涛。正秋空万里，寒催雁信，尘寰一族，轻等鸿毛。小可诗情，寻常酒量，到此应须分外豪。难为水，算平生未有，此番登高。
<br>
<br>飘飘。身踏金鳌。笑终日风波无限劳。看墙乌缥缈，帆归远浦，廛鱼杂沓，纲带馀潮。待约诗人，相将月夜，取次携杯持蟹螯。乘桴意，问谁人领解，空立亭皋。
<br>
<br>
<br>
<br>
<br>
<br>
<br>
<br>
<br>
<br>【章谦亨】
<br>
<br>念奴娇
<br>
<br>垂杨得地，在楼台侧畔，无人攀折。不似津亭舟紧处，只伴客愁离别。丝过摇金，带铺新翠，雅称莺调舌。芳筵相映，最宜斜挂残月。
<br>
<br>却得连日春寒，未教轻滚，一片庭前雪。应恨张郎今老去，难比风流时节。醉眼浑醒，愁眉都展，舞困腰肢怯。有时微笑，把伊绾个双结。
<br>
<br>步蟾宫（守岁）
<br>
<br>团栾小酌醺醺醉。厮捱著、没人肯睡。呼卢直到五更头，便铺了妆台梳洗。庭前鼓吹喧人耳。蓦忽地、又添一岁。休嫌不足少年时，有多少、老如我底。
<br>
<br>摸鱼儿
<br>
<br>（过期思稼轩之居，漕留
<br>
<br>饮于秋水观，赋一词谢之）
<br>
<br>想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。
<br>
<br>秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，主峤翠瀛语。
<br>
<br>念奴娇
<br>
<br>（同官相招西湖观梅，用东坡大江东去韵）
<br>
<br>画楼侧畔，试与君、管领南枝风物。影浸西湖清浅水，旁倚云崖烟壁。艾纳全披，檀心俱露，一片前村雪。碧松修竹，岁寒真是三杰。
<br>
<br>长向酒欲冰时，魁英相放，不待阳和发。一任无情风又雨，毕竟香难灭。幻玉精神，添酥标致，羞上箫箫发。脆圆可爱，更看春二三月。
<br>
<br>浪淘沙（云藏鹅湖山）
<br>
<br>台上凭阑干。犹怯春寒。被谁偷了最高山。将谓六丁移取去，不在人间。
<br>
<br>却是晓云间。特地遮拦。与天一样白漫漫。喜得东风收卷尽，依旧追还。
<br>
<br>小重山（同仇香过汭川，道问偶成）
<br>
<br>久雨初晴天气佳。远峰犹□被，乱峰遮。更无一朵路旁花。春归也，光景只桑麻。
<br>
<br>山径曲如蛇。□□□□□，□□□。薄醪邀客去程赊。都输与，鹭立平沙。
<br>
<br>石州引
<br>
<br>半角庭阴，弓月映眉，珠露侵靸。花棚倒挂风枝，低罥鬓唇□叶。凭肩笑问，甚日罢织流黄，泥人无语吟虫答。灯近悄分携，溜钗钿犀合。
<br>
<br>一霎。莲丝易折。未稳栖鸳，陡惊弹鸭。几度空阶，宵永笛声孤擫。玉腰烟瘦，□□梨梦香消，醒来凉袖阑干压。不尽度檐云，写间愁千叠。
<br>
<br>水调歌头
<br>
<br>（同黄主簿登清风峡刘状元读书岩）
<br>
<br>解变西昆体，一赋冠群英。清风峡畔，至今堂以读书名。富贵轻于尘土，孝义重于山岳，惜不大其成。陵谷纵迁改，草木亦光荣。
<br>
<br>与仇香，穿阮屐，试同登。石龛虽窄，可容一几短擎灯。千仞苍崖如削，四面翠屏不断，云雾镇长生。最爱岩前水，犹作诵弦声。
<br>
<br>
<br>
<br>
<br>
<br>
<br>
<br>
<br>【王同祖】
<br>
<br>阮郎归
<br>
<br>一帘疏雨细于尘。春寒愁杀人。桐花庭守近清明。新烟浮旧城。
<br>
<br>寻蝶梦，怯莺声。柳丝如妾情。丙丁贴子画教成。妆台求晚晴。
<br>
<br>摸鱼儿
<br>
<br>记年时、荔枝香里，深红一片成阵。迎风浴露精神爽，谁似阿娇丰韵。黄昏近。望翠幕玳席，粉面云鬟映。娇波微瞬。向烛影交相，歌声间绕，私语画阑并。
<br>
<br>佳期事，好处天还慳吝。莺啼燕语无定。一轮明月人千里，空梦云温雨润。萧郎病。恨天阔鸿稀，杳杳沈芳讯。日长人静。但时把好山，学他媚妩，偷就眉峰印。
<br>
<br>西江月
<br>
<br>往事星移物换，旧游雨冷云沈。真娘墓草几回青，问著寒潮不应。
<br>
<br>何处芙蓉别馆，依前杨柳离亭。东风吹泪入重局。为唤香魂教醒。
<br>
<br>
<br>
<br>
<br>
<br>
<br>
<br> 
<br>
<br>【杨伯岩】
<br>
<br>踏莎行
<br>
<br>（雪中疏寮借阁帖，更以薇露送之）
<br>
<br>梅观初花，蕙庭残叶。当时惯听山阴雪。东风吹梦到清都，今年雪花此年前别。
<br>
<br>重酿宫醪，双钩官帖。伴翁一笑成三绝。夜深何用对青藜，窗前一片蓬莱月。
<br>
<br>
<br>
<br>
<br>
<br>
<br>
<br>
<br> 
<br>
<br>【黄应武】
<br>
<br>念奴娇
<br>
<br>乾坤开辟，桂林有、元气自来融结。石磴盘空行木杪，天柱屹然中立。窟宅幽深，泉源清远，不是灵神擘。潜通后洞，张刘万古遗迹。
<br>
<br>输我长剑凌虚，六尘尽扫，银海秋波碧。志气飘飘游物外，惟有清风知得。唤起白龙，护持飙驭，稽首朝金阙。山灵欣喜，紫云已在诗壁。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【如愚居士】
<br>
<br>满庭芳
<br>
<br>吾乃当涂，弃儒奉道，遵行圣诲多年。已逾三纪，截灭六尘缘。因习业、自当度日，未尝谒见豪贤。般若力，掀翻烦恼，坦荡独悠然。
<br>
<br>来斯，十四载，装銮佛像，塔宇尽光鲜。造遮蜴石道，直至水..曹边。都系束修已镪，舍为助道安禅。知惭愧，了无所得，本觉性明圆。
<br>
<br>
<br>
<br>
<br>
<br>
<br>
<br>
<br>
<br>
<br>【林革】
<br>
<br>满江红
<br>
<br>（淳祐已酉良月，自淦入桂，
<br>
<br>舣舟溪浒，有感而作）
<br>
<br>十载扁舟，几来往、三吾溪上。天宝事，一回看著，一回惆怅。笔画模糊犹雅健，文章褒贬添悲壮。枉教人、字字费沈吟，评轻重。西北望，情无量。东南气，真长王。想忠臣应读，宋中兴段。主圣自然皆乐土，时平正合储良将。笑此身、老大尚奔驰，知何用。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【曾宏正】
<br>
<br>水调歌头
<br>
<br>（临桂水月洞）
<br>
<br>风月无尽藏，泉石有膏肓。古今桂岭奇胜，骚客费平章。不假鬼谋神运，自是地藏天作，圆魂钟相望。举首吸空翠，赤脚踏沧浪。
<br>
<br>惊龙卧，攀栖鹘，翳鸾凰。秋爽一天凉露，桂子更飘香。坐我水精宫阙，呼彼神仙伴侣，大杓挹琼浆。主醉客起舞，今夕是何乡。
<br>
<br>
<br>
<br>
<br>
<br>
<br>
<br>
<br>【吴景伯】
<br>
<br>沁园春（登凤凰台）
<br>
<br>再上高台，访谪仙兮，仙何所之。但石城西踞，潮平白鹭，浮图南峙，云淡乌衣。凤鸟不来，长安何处，惟有碧梧三数枝。兴亡事，对江山休说，谁是谁非。
<br>
<br>庭花飘尽胭脂。算结绮、繁华能几时。问何人重向，新亭挥泪，何人更到，别墅围棋。笑拍阑干，功名未了，宁肯绿蓑寻钓矶。深深饮，任玉山醉倒，明月扶归。
<br>
<br>
<br>
<br>
<br>
<br>
<br>
<br>
<br>
<br>【邓有功】
<br>
<br>点绛唇
<br>
<br>卷上珠帘，晚来一阵东风恶。客怀萧索。看尽残花落。自把银瓶，买酒成孤酌。伤漂泊。知音难托。闷倚阑干角。
<br>
<br>过秦楼
<br>
<br>燕蹴飞红，莺迁新绿，几阵晚来风急。谢家池馆，金谷园林，还又把春虚掷。年时恨雨愁云，物换星移，有谁曾忆。把一尊试酹，落花芳草，总成尘迹。频自笑、流浪孤萍，沾泥弱絮，有底困春无力。银屏香暖，宝箪波寒，又负月明今夕。往事梦里，沈思惟有罗襟，泪痕犹湿。奈垂杨万缕，不紧西风白日。
<br>
<br>
<br>
<br>
<br>
<br>
<br>
<br>
<br> 
<br>
<br>【李振祖】
<br>
<br>浪淘沙
<br>
<br>春在画桥西。画舫轻移。粉香何处度涟漪。认得一船杨柳外，帘影垂垂。
<br>
<br>谁倚碧阑低。酒晕双眉。鸳鸯并浴燕交飞。一片间情春水隔，斜日人归。
<br>
<br>
<br>
<br>
<br>
<br>
<br>
<br>【汤恢】
<br>
<br>二郎神（用徐斡臣韵）
<br>
<br>琐窗睡起，间伫立、海棠花影。记翠枳银塘，红牙金缕，杯泛梨花冷。燕子衔来相思字，道玉瘦、不禁春病。应蝶粉半锁，鸦云斜坠，暗尘侵镜。
<br>
<br>还省。香碧唾，春衫都凝。悄一似荼縻，玉肌翠帔，消得东风唤醒。青杏单衣，杨花小扇，间却晚春风景。最苦是、蝴蝶盈盈弄晚，一帘风静。
<br>
<br>倦寻芳
<br>
<br>饧箫吹暖，蜡烛分烟，春思无限。风到楝花，二十四番吹遍。烟湿浓堆杨柳色，昼长间坠梨花片。悄帘栊，听幽禽对语，分明如翦。
<br>
<br>记旧日、西湖行乐，载酒寻春，十里尘软。背后腰肢，仿佛图画曾见。宿粉残香随梦冷，落花流水和天远。但如今，病厌厌、海棠池馆。
<br>
<br>满江红
<br>
<br>小院无人，正梅粉、一阶狼藉。疏雨过，溶溶天气，早如寒食。啼鸟惊回芳草梦，峭风吹浅桃花色。漫玉炉、沈水熨春衫，花痕碧。
<br>
<br>绿縠水，红香陌。紫桂，黄金勒。怅前欢如梦，后游何日。酒醒香消人自瘦，天空海阔春无极。又一林、新月照黄昏，梨花白。
<br>
<br>祝英台近
<br>
<br>宿酲苏，春梦醒，沈水冷金鸭。落尽桃花，无人扫红雪。渐催煮酒园林，单衣庭院，春又到、断肠时节。
<br>
<br>恨离别。长忆人立荼コ，珠帘卷香月。几度黄昏，琼枝为谁折。都将千里芳心，十年幽梦，分付与、一声啼鴂。
<br>
<br>祝英台近（中秋）
<br>
<br>月如冰，天似水，冷浸画阑湿。桂树风前，浓香半狼藉。此翁对此良宵，别无可恨，恨只恨、古人头白。
<br>
<br>洞庭窄。谁道临水楼台，清光最先得。万里乾坤，原无片云隔。不妨彩笔云笺，翠尊冰酝，自管领、一庭秋色。
<br>
<br>八声甘州
<br>
<br>摘青梅荐酒，甚残寒、犹怯苎萝衣。正柳腴花瘦，绿云冉冉，红雪霏霏。隔屋秦筝依约，谁品春词。回首繁华梦，流水斜晖。
<br>
<br>寄隐孤山山下，但一瓢饮水，深掩苔扉。羡青山有思，白鹤忘机。怅年华、不禁骚首，又天涯、弹泪送春归。销魂远，千山啼鴂，十里荼コ。
<br>
<br>二郎神
<br>
<br>碧崖倒影，浸一片、寒江如练。正岸岸柳花，村村修竹，唤醒春风笔砚。溯水舟轻轻如叶，只消得、溪风一箭。看水部雄文，太师健笔，月寒波卷。
<br>
<br>游倦。片云孤鹤，江湖都遍。慨金屋藏妖，绣屏包祸，欲与三郎痛辨。回首前朝，断魂残照，几度山花崖藓。无限都付窳尊，漠漠水天远。
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【李演】
<br>
<br>摸鱼儿（太湖）
<br>
<br>又西风、四桥疏柳，惊蝉相对秋语。琼荷万笠花云重，袅袅红衣如舞。鸿北去。渺岸芷汀芳，几点斜阳字。吴亭旧树。
<br>
<br>又紧我扁舟，渔乡钓里，秋色淡归鹭。长干路。草莽疏烟堤断墅。商歌如写羁旅。丹溪翠岫登临事，苔屐尚粘苍士。鸥且住。怕月冷吟魂，婉冉空江暮。明灯暗浦。更短笛衔风，长云弄晚，天际画秋句。
<br>
<br>声声慢
<br>
<br>轻鞯绣谷。柔屐烟堤，六年遗赏新续。小舫重来，惟有寒沙鸥熟。徘徊旧情易冷，但溶溶、翠波如縠。愁望远，甚云销月老，暮山自绿。
<br>
<br>嚬笑人生悲乐，且听我尊前，渔歌樵曲。旧阁尘对，长得树阴如屋。凄凉五桥归路，载寒秀、一枝疏玉。翠袖薄，晚无言、寄倚修竹。
<br>
<br>醉桃源（题小扇）
<br>
<br>双鸳初放步云轻。香帘蒸未晴。杏镕镕暗泪结红冰。留春蝴蝶情。
<br>
<br>寒薄薄，日阴阴。锦鸠花底鸣。春怀一似草无凭。东风吹又生。
<br>
<br>南乡子（夜宴燕子楼）
<br>
<br>芳水戏桃英。小滴燕支浸绿云。待觅琼觚藏彩信，流春。不似题戏易得沈。
<br>
<br>天上许飞琼。吹下蓉笙玉尘。可惜素鸾留不得，更深，误剪灯花断了心。
<br>
<br>八六子（次筼房韵）
<br>
<br>乍鸥边、一番腴绿，流戏又怨苹花。看晚吹、约晴归路，夕阳分落渔家。轻云半遮。萦情芳草无涯。还报舞香一曲，玉瓢几许春华。正细柳青烟，旧时芳陌，小桃朱户，去年人面，谁知此日重来紧马，东风淡墨欹鸦。黯窗纱。人归绿阴自斜。
<br>
<br>祝英台近（次筼房韵）
<br>
<br>采芳苹，萦去橹。归步翠微雨。柳色如波，萦恨满烟浦。东君若是多情，未应花老，心已在、绿成阴处。
<br>
<br>困无语。柔被褰损梨云，间修牡丹谱。妒粉争香，双燕为谁舞。年年红紫如尘，五桥流水，知送了、几番愁去。
<br>
<br>贺新凉（多景楼落成）
<br>
<br>笛叫东风起。弄尊前、杨花小扇，燕毛初紫。万点准峰孤角外，惊下斜阳似绮。又婉娩、一番春意。歌舞相缪愁自猛，卷长波、一洗空人世。间热我，醉时耳。
<br>
<br>绿芜冷叶瓜州市。最怜予、洞箫声尽，阑干独倚。落落东南墙一角，谁护山河万里。问人在、玉关归未。老矣青山灯火客，抚佳期、漫洒新亭泪。歌哽咽，事如水。
<br>
<br>
<br>
<br>
<br>
<br>
<br>
<br>
<br>【李敬则】
<br>
<br>沁园春（寿徐知院）
<br>
<br>南渡盛时，壬寅之秋，生此伟人。是皇家柱石，端平君子，吾儒宗主，意一先生。自起丹山，晋登紫府，天下欣然望太平。至夷狄，亦慕吾中国，司马声名。
<br>
<br>愿君为尧舜之君。举一世民皆尧舜民。羡当年三渐，直声已著，近来四蜀，先虑尤深。事验平凉，眷隆当宁，指日须还公秉钧。愿公寿，以寿吾国脉，以寿斯文。
<br>
<br>
<br>
<br>
<br>
<br>
<br>
<br>
<br>
<br>【吴益】
<br>
<br>玉楼春（寿尊长）
<br>
<br>玉楼春信梅传早。三八芳辰阳复后。称觞喜对一椿高，莱庭双桂森兰茂。
<br>
<br>惭无好语为公寿。富贵荣华公自有，请歌诗雅祝遐龄，永如松柏如山阜。
<br>
<br>
<br>
<br>
<br>
<br>
<br>
<br>
<br>
<br>【利登】
<br>
<br>绿头鸭
<br>
<br>晚春天。柳丝初透晴烟。黯离怀、绿房深处，艳游曾记当年。衬龙绡、亭亭玉树，步鸳褥、窄窄金莲。烧蜜调蜂，剪花挑蝶，香云微湿绿弯鬟。嬉游困，倚郎私语，还爱抚郎肩。共携手，海棠院左，翡翠帘边。
<br>
<br>恨无情、锦笼鹦鹉，等间轻语花前。昔相怜、关山咫尺，今相望、咫尺关山。是妾心阑，是郎意懒，是郎无分妾无缘。都休问、金枝云里，何日跨金鸾。深盟在，香囊暗解，终值双鸳。
<br>
<br>菩萨蛮
<br>
<br>玉阑干外重帘晚。流云欲度长天远。花草不知名。春来各自春。
<br>
<br>绿鞍游冶客。何处垂杨陌。不信不归来。海棠花又开。
<br>
<br>玉楼春
<br>
<br>夹帘不卷重堂暮。白骑少年何处去。云根稚藕已胜花，烟外子松今作树。金月涩知无与。宝瑟风惊犹自语。斜河一道界相思，横隔天心寒似雾。
<br>
<br>水调歌头
<br>
<br>日月换飞涧，风雨老孤松。千岩万壑秋重，白气接长空。一笑掀髯徐起，苍珮腰间相照，犹自涌晴虹。桑海几番覆，人尚醉春风。
<br>
<br>横白石，结绿绮，送飞鸿。十年梦事消歇，长剑吼青龙。却笑人间多事，一■蜗涎光景，颠倒死英雄。云日空蒙里，玉鹤任西东。
<br>
<br>洞仙歌
<br>
<br>弄香吹粉，记前回酒困。绿露沈沈转花影。翠帘深，隐隐红雾依人，荷月静，新样双鸾交映。如今谁念省。短雨长云，曾托琵琶再三问。最苦绿屏孤，夜久星寒，无处顿、风流心性。
<br>
<br>又莫是偷香寄韩郎，到漏泄春风，一枝花信。
<br>
<br>过秦楼
<br>
<br>眉黛山分，索取靥合，郁郁夜堂初见。芙蓉寄隐，豆蔻传香，便许翠鬟偷剪。迎夜易羞，欲晨先怯，风流楚楚未惯。正流苏帐掩，绿玉屏深，红香自暖。
<br>
<br>谁信道、媚月难留，惊云易散，从此三桥路远。巢燕春归，剪花词在，难寄红题一片。料想伊家，如今羞傍琴窗，慵题花院。但碧桃影下，应对流红自欢。
<br>
<br>齐天乐
<br>
<br>淡云荒草秋汀暮，归心又寒烟水。论槛移花，量船载酒，寂寞当年情味。孤蓬夜闭。听四壁松声，欲高还细。似近如遥，露鸿声乱楚天外。
<br>
<br>蓝桥人断岁久，旧家曾共赏，九华花事。艳雪初融，生香自暖，消得金莲贴地。相思破睡。谩一点琴心，暗关千里。愁怯潮生，晓帆风又起。
<br>
<br>鹧鸪天
<br>
<br>凤尾鬟香再叠梳。藕丝衫嫩蹙双鱼。间收末利熏藤枕，自插芙蓉绕翠厨。
<br>
<br>新浴后，浅妆初。衙夫人帖学行书。西窗一霎黄昏雨，笑问新凉饮酒无。
<br>
<br>风流子
<br>
<br>梨园花柳地，扶残醉、曾记问妖娆。欢惹住轻烟，柔丝未改，霏零疏雨，腻粉先飘。更低道，花无三日艳，柳有一年娇。卷翠未迟，醉红易失，共偎香影，同赏良宵。
<br>
<br>如今知何处，三山远，云水一望迢迢。傍砌青鸾好在，谁送归飙。但花下红云，尚通夕照，柳边白月，自落寒潮。最是无端，子规啼破寒梢。
<br>
<br>风入松
<br>
<br>断芜幽树际烟平。山外又山青。天南海北知何极，年年是、匹马孤征。看尽好花成子，暗惊新笋抽林。
<br>
<br>岁华情事苦相寻。弱雪鬓毛侵。十千斗酒悠悠醉，斜河界、白日云心。孤鹤尽边天阔，清猿咽处山深。
<br>
<br>水调歌头
<br>
<br>相聚不知好，相别始知愁。笋与伊轧，穿尽斜照古平州。今夜荒风脱木，明夜山长水远，后夜已他州。转觉家山远，何计去来休。
<br>
<br>酒堪沽，花可买，月能留。相思酒醒，花落五更头。长记疏梅影底，一笛紫飞动，相对大江流。此别无一月，一月一千秋。
<br>
<br>
<br>
<br>
<br>
<br>
<br>
<br>【吴势卿】
<br>
<br>沁园春（寿董宪使）
<br>
<br>碧瓦霜融，绣阁寒轻，春浮寿杯。羡华年七帙，人生稀有，新阳七日，天意安排。丹凤门开，黄麾仗立，此际应须召促回。人道是，却暂时绣斧，索笑盐梅。
<br>
<br>吁江假守非才。犹记得当时传庾台。算良机再会，抠衣来久，归鞭何速，祝寿方才。应与邦人，传为佳话，只为先生诞日来。明年看，是侬方九曲，公已三台。
<br>
<br>
<br>
<br>
<br>
<br>
<br>
<br>
<br>
<br>【刘浩】
<br>
<br>满江红
<br>
<br>（寿陈侍郎·十一月十五）
<br>
<br>岳渎储精，冰壶里、精神可掬。三万卷、龙蛇落纸，琅杆撑腹。便合弹冠登要路，如何袖手缄空谷。又谁知、天独授先生，长生。
<br>
<br>鹤易怨，龟多缩。竹太瘦，梅偏独。算人间何物，可传心曲。但愿君如天上月，年年此夜团如玉。更有人、千里共婵娟，偷香祝时出爱姬。
<br>
<br>
<br>
<br>
<br>
<br>
<br>
<br>
<br>
<br>【赵希汰】
<br>
<br>沁园春（寿处州吴雨岩）
<br>
<br>持节淅东，六十年前，紫阳老师。看粟移七郡，功深到处，棠阴一道，民尚思之。心印亲传，雨岩来括，寅岁幸无庚子饥。仁同亲，更备存先具，仓积千斯。
<br>
<br>青州阴德天知。只此事堪为崧岳祈。与太夫人寿，相看华发，转中书令，长著斑衣。岁岁梅花，樽前索笑，霜月先圆两夜规。称觞了，报春风千里，班观龙墀。
<br>
<br>
<br>
<br>
<br>
<br>
<br>
<br>
<br> 
<br>
<br>【徐俨夫】
<br>
<br>西江月
<br>
<br>曲折迷春院宇，参差近水楼台。吹箫人去燕归来。空有落梅香在。
<br>
<br>花底三更过雨，酒阑一枕惊雷。明朝飞梦隔天涯。肠断流莺声碎。
<br>
<br>
<br>
<br>
<br>
<br>
<br>
<br>【陈合】
<br>
<br>宝鼎现（寿贾师宪）
<br>
<br>神龟谁断，几千年再，乾坤初造。算当日、枰棋如许，争一著、吾其衽左。谈笑顷、又十年生聚，处处豳风葵枣。江如镜，楚气馀几，猛听甘泉捷报。
<br>
<br>天衣细意从头补。烂山龙、华虫■藻。宫漏永、千门鱼钥，载断红尘飞不到。街九轨，看千貂避路，庭院五侯深锁。好一部、太平六典，一一周公手做。
<br>
<br>赤舄绣裳，消得道、斑斓衣好。尽庞眉鹤发，天上千秋难老。甲子平头才一过，未说汾阳考。看金盘，露滴瑶池，龙尾放班回早。
<br>
<br>
<br>
<br>
<br>
<br>
<br>
<br>
<br>
<br>【李芸子】
<br>
<br>木兰花慢（秋意）
<br>
<br>占西风早处，一番雨，一番秋。记国园斜阳，去年今日，落叶林幽。悲歌几回激烈，寄疏狂、酒令与诗筹。遗恨清商易改，多情紫燕难留。
<br>
<br>嗟休。触绪茧丝抽。旧事续何由。奈予怀渺渺，羁愁郁郁，归梦悠悠。生平不如老杜，便如它、飘泊也风流。寄语庭柯径竹，甚时得棹孤舟。
<br>
<br>
<br>
<br>
<br>
<br>
<br>
<br>
<br>【张韫】
<br>
<br>洞仙歌（游大涤赋）
<br>
<br>花泥絮浪，春怀如酒。书卷炉熏梦清昼。唤玉京稳携手松乔，飞光里，笑傲白云林岫。
<br>
<br>仙人犹狡狯，酒雪吹冰，声落星河翠蛟走。问箬下留丹，别已千年，华表鹤、亦归来否。有洞口、桃花识刘郎，共一笑相迎，朱颜如旧。
<br>
<br>
<br>
<br>
<br>
<br>
<br>
<br>
<br>【游子西】
<br>
<br>念奴娇
<br>
<br>暑尘收尽，快晚来急雨，一番初过。是处凉飙回爽气，直把残云吹破。星律飞流，银河摇荡，只恐冰轮堕。云梯稳上，琼楼今夜无锁。
<br>
<br>便觉浮世卑沈，回翔偃薄，似蚁空旋磨。想得九天高绝处，不比人间更火。独立乾坤，浩歌春雪，可惜无人和。广寒宫里，有谁潇酒如我。
<br>
<br>
<br>
<br>
<br>
<br>
<br>
<br> 
<br>
<br>【周济川】
<br>
<br>八声甘州
<br>
<br>有乾坤、清气入诗脾，随龙散神仙。蘸西湖和墨，长空为纸，几度诗圆。消得宫妃捧砚，夜烛照金莲。试问隔屏坐，谁后谁先。
<br>
<br>长是花香柳色，更风清月白，天入吟笺。自霞觞误覆，谪下玉皇边。笑随归、山中随隐，且醉拚、斗酒写新篇。天应笑，呼来时后，记上襟船。
<br>
<br>
<br>
<br>
<br>
<br>
<br>
<br>【应次蘧】
<br>
<br>点绛唇
<br>
<br>雪意娇春，腊前妆点春风面。粉痕冰片。一笑重相见。倚竹偎松，谁道罗浮远。寒更转。楚骚为伴。韵绕香篝暖。
<br>
<br>
<br>
<br>
<br>
<br>
<br>
<br>
<br>
<br>
<br>【李□璮】
<br>
<br>水龙吟
<br>
<br>腰刀首帕从军，戍楼独倚间凝眺。中原气象，狐居兔穴，暮烟残照。投笔书怀，枕戈待旦，陇西年少。欢光阴掣电，易生髀肉，不如易腔改调。
<br>
<br>世变沧海成田，奈群生、几番惊扰。干戈烂漫，无时休息，凭谁驱扫。眼底山河，胸中事业，一声长啸。太平时、相将近也，稳稳百年燕赵。
<br>
<br>
<br>
<br>
<br>
<br>
<br>
<br>
<br>【黄升】
<br>
<br>贺新郎
<br>
<br>（题双溪冯熙之交游风月之楼）
<br>
<br>倦整摩天翼。笑归来、点画亭台，按行泉石。落落元龙湖海气，更著高楼百尺。收揽尽、水光山色。曾驾飙车蟾宫去，几回批、借月支风敕。斯二者，惯相识。
<br>
<br>玲珑窗户青红湿。夜深时、寒光爽气，洗清肝膈。似此交游真酒落，判与升堂入室。有万象、来为宾客。不用笙歌轻点涴，看仙翁手搦虹霓笔。吟思远，两峰碧楼对两峰甚奇。
<br>
<br>贺新郎
<br>
<br>(乙巳正月十月，双溪携酒遗蜕亭，桃花方开，主人浩歌酌客，欢甚，即席作此)风送行春步。渐行行、山回路转，入云深处。问讯花梢春几许，半在诗人杖屐。点点是、祥烟膏露。中有瑶池千岁种，整岩妆、来作巢仙侣。相妩媚，试凝伫。
<br>
<br>风流座上挥谈尘。更多情，多才多调，缓歌金缕。趁取芳时同宴赏，莫惜清樽缓举。有明月、随人归去。从此一春须一到，愿东君、长与花为主。泉共石，闻斯语。
<br>
<br>贺新郎（菊）
<br>
<br>莫恨黄花瘦。正千林、风霜摇落，暮秋时候。晚节相看元不恶，采采东篱独秀。试揽结、幽香盈手。几劫修来方得到，与渊明、千载为知旧。同冷淡，比兰友。
<br>
<br>柴桑心事君知否。把人间、功名富贵，付之尘垢。不肯折腰营口腹，一笑归欤五柳。怅此意、而今安有。若得风流如此老，也何妨、相对无杯酒。诗自可，了重九。
<br>
<br>贺新郎（梅）
<br>
<br>自扫梅花下。问梢头、冷蕊疏疏，几时开也。间者阔焉今久矣，多少幽怀欲写。有谁是、孤山流亚。香月一联真绝唱，与诗人、千载为嘉话。馀兴味，付来者。
<br>
<br>清癯不恋华亭榭。待与君、白发相亲，竹篱茅舍。喜甚今年无酒禁，溜溜小槽压蔗。已准拟、雪天霜夜。自醉自吟仍自笑，任解冠、落珮从嘲骂。书此意，寄同社。
<br>
<br>木兰花慢（题冯云月玉连环词后）
<br>
<br>自沈香梦断，风雨外、失馀春。怅袍锦淋漓，金銮论奏，四海无人。蛾眉古来见妒，奈昭阳、飞燕亦成尘。惟有空梁落月，至今能为传神。神游八表跨长鲸。谁是再来身。爱云月溪头，玉环一曲，笔力千钧。人间不堪著眼，但香名、百世尚如新。乞我九霞蜚珮，梯空共上秋旻。
<br>
<br>木兰花慢（乙巳病中）
<br>
<br>问潘郎两鬓，更禁得、几番秋。怅病骨臞々，幽怀渺渺，短发飕飕。云边一声长笛，这风情、多属赵家楼。欹枕困寻药里，薰衣慵讯香篝。
<br>
<br>悠悠。老矣复焉求。何止赋三休。念少日书辟，中年酒病，晚岁诗愁。已攀桂花作证，便从今、把笔一齐勾。只有烟霞痼疾，相陪风月交游。
<br>
<br>木兰花慢（怀旧）
<br>
<br>问春春不语，谩新绿、满芳州。记历历前游，看花南陌，命酒西楼。东风翠红围绕，把功名、一笑付糟丘。醉里了忘身世，吟边自负风流。
<br>
<br>风流。莫莫复休休。白发渐盈头。恨十载重来，略无欢意，惟有间愁。多情向人似旧，但小桃、婀娜柳纤柔。望断残霞落日，水天拍拍飞鸥。
<br>
<br>南柯子（丁酉清明）
<br>
<br>天上传新火，人间试袷衣。定巢新燕觅香泥。不为绣帘朱户、说相思。侧帽吹飞絮，凭栏送落晖。粉痕销淡锦书稀。怕见山南山北、子规啼。
<br>
<br>南柯子（丙申重九）
<br>
<br>兰佩秋风冷，茱囊晓露新。多情多感怯芳辰。强折黄花来照、碧粼粼。
<br>
<br>落帽参军醉，空樽靖节贫。世间那复有斯人。目送归鸿西去、一伤神。
<br>
<br>行香子（梅）
<br>
<br>寒意方浓。暖信才通。是晴阳、暗拆花封。冰霜作骨，玉雪为容。看体清癯，香淡伫，影朦胧。孤城小驿，断角残钟。
<br>
<br>又无边、散与春风。芳心一点，幽恨千重。任雪霏霏，云漠漠，月溶溶。
<br>
<br>卖花声（己亥三月一日）
<br>
<br>莺蝶太匆匆。恼杀哀翁。牡丹开尽状元红。俯仰之间增感慨，花事成空。
<br>
<br>垂柳绿阴中。粉絮蒙蒙。多情多病转疏慵。不是东风孤负我，我负东风。
<br>
<br>卖花声（忆旧）
<br>
<br>秋色满层霄，剪剪寒飙。一襟残照两无聊。数尽归鸦人不见，落木萧萧。
<br>
<br>往事欲魂消。梦想风标。春江绿涨水平桥。侧帽停鞭沽酒处，柳软莺娇。
<br>
<br>长相思（秋怀）
<br>
<br>天悠悠。水悠悠。月印金枢晓未收。笛声人倚楼。
<br>
<br>芦花秋。蓼花秋。催得吴霜点鬓稠。香笺莫寄愁。
<br>
<br>长相思（秋夜）
<br>
<br>砧声齐。杵声齐。金井栏边败叶飞。夜寒乌不栖。
<br>
<br>风凄凄。露凄凄。影转梧桐月已西。花冠窗外啼。
<br>
<br>长相思（春晚）
<br>
<br>惜春归。爱春归。脱了罗衣著贮衣。绿阴黄鸟啼。
<br>
<br>酒醒时。梦醒时。清簟疏帘一局棋。丁东风马儿。
<br>
<br>感皇恩（送饶溪嘉游浙）
<br>
<br>骑鹤上扬州，腰缠十万。拈起诗人旧公案。看山看水，此去胜游须遍。烦君收拾取，归吟卷。
<br>
<br>少日风流，暮年萧散。佳处何妨小留款。沙河塘上，落日绣帘争卷。也须拂拭起，看花眼。
<br>
<br>蝶恋花（春感）
<br>
<br>百计留春春不住。褪粉吹香，日日催教去。心事欲凭莺语诉。流莺划地无凭据。
<br>
<br>绿玉阑干围绮户。一点柔红，应在深深处。想倚翠帘吹柳絮。浅颦惆怅芳期误。
<br>
<br>月照梨花（闺怨）
<br>
<br>昼景。方永。重帘花影。好梦犹酣，莺声唤醒。门外风絮交飞。送春归。
<br>
<br>修蛾画了无人问。几多别恨。泪洗残妆粉。不知郎马何处嘶。烟草萋迷。鹧鸪啼。
<br>
<br>摸鱼儿
<br>
<br>（为遗蜕山中桃花作，寄冯云月）
<br>
<br>问山中、小桃开后，曾经多少晴雨。遥知载酒花边去，唱我旧歌金缕。行乐处。正蝶绕蜂围，锦绣迷无路。风光有主。想倚杖西阡，停杯北望，望断碧云暮。
<br>
<br>花知道，应倩蜚鸿寄语。年来老子安否。一春一到成虚约，不道树犹如此。烦说与。但岁岁、东风妆点红云坞。刘郎老去。待有日重来，同君一笑，拈起看花句。
<br>
<br>水龙吟（赠丁南邻）
<br>
<br>少年有志封侯，弯弓欲挂扶桑外。一朝敛缩，萧然清兴，了无拘碍。袖里阴符，枕中鸿宝，功名蝉蜕。看舌端霹雳，剧谈玄妙，人间世、疑无对。
<br>
<br>阆苑醉乡佳处，想当年、绿阴犹在。君仙寄语，不须点勘，鬼神功罪。碧海千寻，赤城万丈，风高浪快。待踞龟食蛤，相期汗漫，与烟霞会。
<br>
<br>西河（已亥秋作）
<br>
<br>天似洗。残秋未有寒意。何人短笛弄西风，数声壮伟。倚栏感慨展双眸，离离烟树如荠。
<br>
<br>少年事，成梦里。客愁付与流水。笔床荼具老空山，未妨肆志。世间富贵要时贤，深居宜有馀味。
<br>
<br>大江东去日西坠。想悠悠千古兴废。此地阅人多矣。且挥弦寄兴、氛埃之外。目送蜚鸿归天际。
<br>
<br>清平乐（宫怨）
<br>
<br>珠帘寂寂。愁背银缸泣。记得少年初选入。三十六宫第一。当年掌上承恩。而今冷落长门。又是羊车过也，月明花落黄昏。
<br>
<br>清平乐（宫词）
<br>
<br>深深禁籞。霁日明莺羽。风动槐龙交翠舞。恰恰花阴亭午。一帘暖絮悠飏。金炉旋炷沈香。天子方看谏疏，内人休斗新妆。
<br>
<br>酹江月（戏题玉林）
<br>
<br>玉林何有，有一弯莲沼，数间茅宇。断堑疏篱聊补苇，那得粉墙朱户。禾黍秋风，鸡豚晓日，活脱田家趣。客来荼罢，自挑野菜同煮。
<br>
<br>多少甲第连云，十眉环座，人醉黄金坞。回首邯郸春梦破，雾落珠歌翠舞。得似衰翁，萧然陋巷，长作溪山主。紫芝可采，更寻岩谷深处。
<br>
<br>酹江月（夜凉）
<br>
<br>西风解事，为人间、洗尽三庚烦暑。一枕新凉宜客梦，飞入藕花深处。冰雪襟怀，琉璃世界，夜气清如许。刬然长啸，起来秋满庭户。
<br>
<br>应笑楚客才高，兰成愁悴，遗恨传千古。作赋吟诗空自好，不直一杯秋露。淡月阑干，微云河汉，耿耿天催曙。此情谁会，梧桐叶上疏雨。
<br>
<br>浣沙溪
<br>
<br>钟磬冷冷夜未央。梨花庭院月如霜。步虚声里拜瑶章。紫极清都云渺渺，红尘浊世事茫茫。未知谁有返魂香。
<br>
<br>鹧鸪天（暮春）
<br>
<br>沈水香销梦半醒。斜阳恰照竹间亭，戏临小草书团扇，自拣残花插净瓶。
<br>
<br>莺宛转，燕丁宁。晴波不动晚山青。玉人只怨春归去，不道槐云绿满庭。
<br>
<br>鹧鸪天（张园作）
<br>
<br>雨过芙蕖叶叶凉。摩挲短发照横塘。一行归鹭拖秋色，几树呜蝉饯夕阳。
<br>
<br>花侧畔，柳旁相。微云澹月又昏黄。风流不在谈锋胜，袖手无言味最长。
<br>
<br>秦楼月（秋夕）
<br>
<br>心如结。西风老尽黄花节。黄花节。寒鸿声断，冷烟凄月。汉朝陵庙唐宫阙。兴衰万变从谁说。从谁说。千年青史，几人华发。
<br>
<br>重叠金（壬寅立秋）
<br>
<br>西风半夜惊罗扇。蛩声入梦传幽怨。碧藕试初凉。露痕啼粉香。
<br>
<br>清冰凝簟竹。不许双鸳宿。又是五更钟。鸦啼金井桐。
<br>
<br>重叠金（冬）
<br>
<br>南山未解松梢雪。西山已挂梅梢月。说似玉林人。人间无此清。
<br>
<br>此身元是客。小住娱今夕。拍手凭阑干。霜风吹鬓寒。
<br>
<br>重叠金（除日立春）
<br>
<br>银幡彩胜参差剪。东风吹上钗头燕。一笑绕花身。小桃先报春。
<br>
<br>新春今日是。明日新年至。擘茧莫探官。人间行路难。
<br>
<br>谒金门（初春）
<br>
<br>花事浅。方费化工匀染。墙角红梅开未遍。小桃才数点。人在暮寒庭院。闲续茶经香传。酒思如冰诗思懒。雨声帘不卷。
<br>
<br>南乡子（夏夜）
<br>
<br>多病带围宽。未到衰年已鲜欢。梦破小楼风马响，珊珊。缺月无情转画栏。凉入苎衾单。起探灯花夜欲阑。书册满床空伴睡，慵观。拈得渔樵笛谱看。
<br>
<br>南乡子（冬夜）
<br>
<br>万籁寂无声。衾铁棱棱近五更。香断灯昏吟未稳，凄清。只有霜华伴月明。
<br>
<br>应是夜寒凝。恼得梅花睡不成。我念梅花花念我，关情。起看清冰满玉瓶。
<br>
<br>花发沁园春（芍药会上）
<br>
<br>晓燕传情，午莺喧梦，起来检梭芳事。荼コ褪雪，杨柳吹绵，迄逦麦秋天气。翻阶傍砌。看芍药、新妆娇媚。正凤紫匀染绡裳，猩红轻透罗袂。
<br>
<br>昼暖朱阑困倚。是天姿妖娆，不减姚魏。随蜂惹粉，趁蝶栖香，引动少年情味。花浓酒美。人正在、翠红围里。问谁是、第一风流，折花簪向云髻。
<br>
<br>阮郎归（做姜尧章体）
<br>
<br>粉香吹暖透单衣。金泥双凤飞。间来花下立多时。春风酒醒迟。
<br>
<br>桃叶曲，柳枝词。芳心空自知。湘皋月冷佩声微。雁归人不归。
<br>
<br>鹊桥仙（春情）
<br>
<br>青林雨歇，珠帘风细，人在绿阴庭院。夜来能有几多寒，已瘦了、梨花一半。
<br>
<br>宝钗无据，玉琴难托，合造一襟幽怨。云窗雾阁事茫茫，试与问、可杏双燕。
<br>
<br>鹧鸪天
<br>
<br>天气清和仅两旬。一旬前是佛生辰。当年来应徐卿梦，此夕遥瞻寿宿明。
<br>
<br>拚一笑，对诸贤。山翁何以祝龟龄。蟠桃瓜枣皆虚诞，愿把阴功福后人。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
