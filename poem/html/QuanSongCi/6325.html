<HTML>
<HEAD>
<TITLE>全宋词 卷049 张抡 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷049 张抡</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷049 张抡</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6325"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷049 张抡')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷049 张抡]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  
<br>
<br>【张抡】
<br>
<br>柳梢青
<br>
<br>柳色初匀。轻寒似水，纤雨如尘。一阵东风，觳纹微皱，碧沼鳞鳞。
<br>
<br>仙娥花月精神。奏凤管、鸾丝斗新。万岁声中，九霞杯里，长醉芳春。
<br>
<br>蝶恋花
<br>
<br>前日海棠犹未破。点点胭脂，染就真珠颗。今日重来花下坐。乱铺宫锦春无那。
<br>
<br>剩摘繁枝簪几朵。痛惜深怜，只恐芳菲过。醉倒何妨花底卧。不须红袖来扶我。
<br>
<br>临江仙
<br>
<br>玉宇凉生清禁晓，丹葩色照晴空。珊瑚敲碎小玲珑。人间无此种，来自广寒宫。
<br>
<br>雕玉阑干深院静，嫣然凝笑西风。曲屏须占一枝红。且图攲醉枕，香到梦魂中。
<br>
<br>临江仙（车驾朝享景灵宫，久雨，一夕开霁）
<br>
<br>闻道彤庭森宝仗，霜风逐雨驱云。六龙扶辇下青青。香随鸾扇远，日射赭袍明。
<br>
<br>帘卷天街人隘路，满城喜望清尘。欢声催起岭梅春。欲知天意好，昨夜月华新。
<br>
<br>西江月（瑞香）
<br>
<br>翦就碧云闹叶，刻成紫玉芳心。浅春不怕峭寒侵。暖彻薰笼瑞锦。
<br>
<br>花里清芬独步，尊前胜韵难禁。飞香直到玉杯深。消得厌厌痛饮。
<br>
<br>朝中措
<br>
<br>灯花挑尽夜将阑。斜掩小屏山。一点凉蟾窥幔，钏敲玉臂生寒。
<br>
<br>起来无绪，炉薰烬冷，桐叶声干。都把沈思幽恨，明朝分付眉端。
<br>
<br>烛影摇红（上元有怀）
<br>
<br>双阙中天，凤楼十二春寒浅。去年元夜奉宸游，曾侍瑶池宴。玉殿珠帘尽卷。拥群仙、蓬壶阆苑。五云深处，万烛光中，揭天丝管。
<br>
<br>驰隙流年，恍如一瞬星霜换。今宵谁念泣孤臣，回首长安远。可是尘缘未断。谩惆怅、华胥梦短。满怀幽恨，数点寒灯，几声归雁。
<br>
<br>浣溪沙（和曾纯甫题谢氏小阁）
<br>
<br>筑室峥嵘占宝峰。退朝燕坐万缘空。出尘高志抗冥鸿。何日嘉招陪一笑，看君豪饮釂千钟。试凭鄙句作先容。
<br>
<br>霜天晓角
<br>
<br>晓风摇幕。攲枕闻残角。霜月可窗寒影，金猊冷、翠衾薄。旧恨无处著，新愁还又作。夜夜单于声里，灯花共、泪珠落。
<br>
<br>点绛唇（咏春十首）
<br>
<br>何处春来，惠风初自东郊至。柳条花蕊。迤逦争明媚。造化难穷，谁晓幽微理。都来是。自然天地。一点冲和气。
<br>
<br>点绛唇
<br>
<br>昨夜东风，又还吹遍闲花草。翠轻红小。触处惊春早。草舍茅□，□□□□□。谁□□。□□丹灶。别有阳和□。
<br>
<br>点绛唇
<br>
<br>阳气初生，万花潜动根暖。暗藏芳艳。未许东君见。
<br>
<br>恰似温温，铅鼎丹初转。功犹浅，九回烹炼，日月光华满。
<br>
<br>点绛唇
<br>
<br>暖日迟迟，乱莺声在垂杨里。昼眠惊起。花影闲铺地。试问荣名，何似花前醉。陶陶地。任他门外。车驾喧朝市。
<br>
<br>点绛唇
<br>
<br>花满名园，万红千翠交相映。昼阑幽径。行乐迷芳景。惟有幽人，不与浮华竞。便幽静。兴来独饮。花下风吹醒。
<br>
<br>点绛唇
<br>
<br>春入山家，杖藜独步登岩岫。野花争秀。弄蕊香盈袖。对景开怀，莫遣双眉皱。春难久。乱红飞后。留得韶光否。
<br>
<br>点绛唇
<br>
<br>气体冲融，四时长在阳春里。玉田琼蕊。养就灵苗异。堪笑□□，□□□□□。□□□。□□流水。半落苍□□。
<br>
<br>点绛唇
<br>
<br>乐事难并，少年常恨春宵短。万花丛畔。只恐金杯浅。方喜春来，又叹韶华晚。频相劝。且闻强健。莫厌花经眼。
<br>
<br>点绛唇
<br>
<br>一瞬光阴，世人常被芳菲恼。玉壶频倒。惟恨春归早。何似逍遥，物外寻三岛。春长好。瑞芝瑶草。春又何曾老。
<br>
<br>点绛唇
<br>
<br>浮世如何，问花何事花无语。夜来风雨。已送韶华暮。念此堪惊，得失休思虑。从今去。醉乡深处。莫管流年度。
<br>
<br>阮郎归（咏夏十首）
<br>
<br>亭亭槐柳午阴圆。薰风拂舜弦。一轮红日贴中天。乾坤如火然。
<br>
<br>观上象，想丹田。阳精色正鲜。□从炼得体纯全。朱颜无岁年。
<br>
<br>阮郎归
<br>
<br>欲如臭腐化神奇。当观蝉蜕时。脱然飞上绿槐枝。炎炎书景□。
<br>
<br>□□□，□如斯。□□□□迷。灵躯一旦脱□□。□□□□归。
<br>
<br>阮郎归
<br>
<br>深亭邃馆销清风。榴花芳艳浓。阳光染就欲烧空。谁能窥化工。
<br>
<br>观物外，喻身中。灵砂别有功。若将一粒比花容。金丹色又红。
<br>
<br>阮郎归
<br>
<br>炎天何处可登临。须于物外寻。松风涧水杂清音。空山如弄琴。
<br>
<br>宜散发，称披襟。都无烦暑侵。莫将城市比山林。山林兴味深。
<br>
<br>阮郎归
<br>
<br>豪家大厦敞千楹。风摇玉柄轻。金盆弄水复敲冰。热从何处生。
<br>
<br>低草舍，小茅亭。如何安此身。元来一念静无尘。萧然心自清。
<br>
<br>阮郎归
<br>
<br>金乌玉兔最无情。驱驰不暂停。春光才去又朱明。年华只暗惊。
<br>
<br>须省悟，莫劳神。朱颜不再新。灭除妄想养天真。管无寒暑侵。
<br>
<br>阮郎归
<br>
<br>动时思静暑思寒。尘劳扰扰间。翻云覆雨百千般。几时心地闲。
<br>
<br>□□□，□□难。将□□□然。自然寒暑不相□。□□□地仙。
<br>
<br>阮郎归
<br>
<br>谁言无处避炎光。山中有草堂。安然一枕即仙乡。竹风穿户凉。
<br>
<br>名不恋，利都忘。心闲日自长。不须辛苦觅琼浆。华池神水香。
<br>
<br>阮郎归
<br>
<br>炎炎皦日正当中。澄潭忽此逢。金丹乍浴表深功。通明照水红。
<br>
<br>丹浴罢，乐无穷。怡然百体融。人间何处不清风。此怀谁与同。
<br>
<br>阮郎归
<br>
<br>寒来暑往几时休。光阴逐水流。浮云身世两悠悠。何劳身外求。
<br>
<br>天上月，水边楼。须将一醉酬。陶然无喜亦无忧。人生且自由。
<br>
<br>醉落魄（咏秋十首）
<br>
<br>流光转毂。鸟飞兔走争相逐。火云方见奇峰簇。飒飒西风，惊堕井梧绿。
<br>
<br>隙驹莫叹年华速。新凉且喜消炎酷。休将闲事萦心曲。红滴真珠，初醡玉醅熟。
<br>
<br>醉落魄
<br>
<br>红芳紫陌。韶华□□□□□。□花弄□□□色。不比西风，吹落□□□。
<br>
<br>乾坤造化□□□。都缘一气潜相易。观时感事成嗟惜。惟有乔松，不改旧时碧。
<br>
<br>醉落魄
<br>
<br>清秋夜寂。圆蟾素影流空碧。都无一点浮云隔。河汉光微，星斗淡无色。
<br>
<br>日精欲炼须阴魄。更深犹望清宵立。坎离二物都收得。独步瀛洲，方表大丹力。
<br>
<br>醉落魄
<br>
<br>秋高气肃。西风又拂盈盈菊。挼金弄玉香芬馥。桃李虽繁，其奈太粗俗。
<br>
<br>渊明雅兴谁能续。东篱千古遗高躅。人生所贵无拘束。且采芳英，潋滟泛醁。
<br>
<br>醉落魄
<br>
<br>流年迅速。君看败叶初辞木。若非寿有金丹续。石火光中，难保鬓长绿。
<br>
<br>区区何用争荣辱。百年一梦黄粱熟。人生要足何时足。赢取清闲，即是世间福。
<br>
<br>醉落魄
<br>
<br>秋光莹彻。园林□□□□□。如何宋玉□□切。作赋悲凉，草木□□□。
<br>
<br>□人自与□□□。长歌清啸无时节。瓮头且饮□如雪。不管春花，亦不管秋月。
<br>
<br>醉落魄
<br>
<br>虚窗透月。寒莎败壁蛩吟切。沈沈永漏灯明灭。只为愁人，不为道人设。
<br>
<br>愁人对此成愁绝。道人终是心如铁。一般景趣情怀别。笛里西风，吹下满庭叶。
<br>
<br>醉落魄
<br>
<br>光辉皎洁。古今但赏中秋月。寻思岂是月华别。都为人间，天上气清彻。
<br>
<br>广寒想望峨琼阙。□□玉杵声奇绝。何时赐我长生诀。飞入蟾宫，折桂饵丹雪。
<br>
<br>醉落魄
<br>
<br>湖光湛碧。亭亭照水芙蕖拆。绿罗盖底争红白。恍若凌波，仙子步罗袜。
<br>
<br>如今霜落枯荷折。清香无处重寻觅。浮生似此初无别。及取康强，一笑对风月。
<br>
<br>醉落魄
<br>
<br>秋宵露结。清晨□□□□□。□□润□□□冽。名体才分，功用□□□。
<br>
<br>□儿本是□□□。养成方见仙凡隔。神仙不肯分明说。多少迷人，海上访丹诀。
<br>
<br>西江月（咏冬十首）
<br>
<br>有限光阴过隙，无情日月飞梭。春花秋月暗消磨。一岁相看又过。
<br>
<br>逢酒须成痛饮，临风莫厌高歌。虚名微利两如何。识破方知恁么。
<br>
<br>西江月
<br>
<br>雪似琼花铺地，月如宝鉴当空。光辉上下两相通。千古谁窥妙用。
<br>
<br>若悟珠生蚌腹，方知非异非同。阴阳相感有无中。恍惚已萌真种。
<br>
<br>西江月
<br>
<br>卷地朔风凛凛，漫天瑞雪霏霏。园林万不变枯枝。因甚松篁独翠。
<br>
<br>只为春花竞发，却教秋叶争飞。若无荣盛便无衰。悟此方名达理。
<br>
<br>西江月
<br>
<br>密布同云万里，六飞玉糁琼铺。清歌妙舞拥红炉。犹恨寒侵尊俎。
<br>
<br>谁念山林路险，独行跣足樵夫。莫惊苦乐□殊途。阳□皆由阴注。
<br>
<br>西江月
<br>
<br>雅士常多雅□，□□□□□怀。雪溪□□□舟来。兴尽何须见戴。
<br>
<br>恰似□云出岫，岂拘宇内形骸。超然物外远尘埃。到此方为自在。
<br>
<br>西江月
<br>
<br>冬至一阳初动，鼎炉光满帘帏。五行造化太幽微。颠倒难穷妙理。
<br>
<br>遇此急须进火，速修犹恐迟迟。茫茫何处问天机。要悟须凭师指。
<br>
<br>西江月
<br>
<br>一梦浮生未觉，三冬短晷堪惊。天高谁解挽长绳。系住流年光景。
<br>
<br>须信阴阳有定，非关岁月无情。若教心地湛然清。日在壶中自永。
<br>
<br>西江月
<br>
<br>四序常如转毂，百年须待春风。江梅何事向严冬。早有清香浮动。
<br>
<br>只为六阴极处，一阳已肇黄宫。阴阳迭用事何穷。此是乾坤妙用。
<br>
<br>西江月
<br>
<br>独坐闲观瑞雪，方知造化无偏。不论林木与山川。白玉一时装遍。
<br>
<br>梁苑休寻赋客，山阴莫上溪船。三杯醉□意陶然。梦后瑶台阆苑。
<br>
<br>西江月
<br>
<br>仙道于人不□，□□□□□□。坎离□□□无穷。不信浮生若梦。
<br>
<br>君看□□窨雪，寻常见睍消镕。能令新旧再相逢。此是如何作用。
<br>
<br>踏莎行（山居十首）
<br>
<br>朝锁烟霏，暮凝空翠。千峰迥立层霄外。阴晴变化百千般，丹青难写天然态。
<br>
<br>人住山中，年华频改。山花落尽山长在。浮生一梦几多时，有谁得似青山耐。
<br>
<br>踏莎行
<br>
<br>一道飞泉，来从何许。空山积翠无人处。潺□时和七弦琴，溟＿忽散千岩雨。
<br>
<br>不问春秋，何拘今古。清音一听忘千虑。缨尘濯尽百神闲，飘然襟袖思轻举。
<br>
<br>踏莎行
<br>
<br>一片闲云，山头初起。飘然直上虚空里。残虹收雨耸奇峰，春晴鹤舞丹霄外。
<br>
<br>出岫无心，为霖何意。都缘行止难拘系。幽人心已与云闲，逍遥自在谁能累。
<br>
<br>踏莎行
<br>
<br>人远山深，草□□□。□□□□天真性。□□□长在山中，肯□□□□□□。
<br>
<br>□似幽□，□□心尽。超然心□□□隐。□□□水作生涯，百年甘守空山静。
<br>
<br>踏莎行
<br>
<br>堪笑山中，春来风景。一声啼鸟烟林静。山泉风暖奏笙簧，山花雨过开云锦。
<br>
<br>短棹桃溪，瘦藤兰径。独来独往乘幽兴。韶光回首即成空，及时乐取逍遥性。
<br>
<br>踏莎行
<br>
<br>人问山中，因何无暑。山堂恰在山深处。藤阴满地走龙蛇，泉声万壑鸣风雨。
<br>
<br>且弄青松，休挥白羽。相逢况有烟霞侣。长天一任火云飞，夜凉踏月相将去。
<br>
<br>踏莎行
<br>
<br>秋入云山，物情潇洒。百般景物堪图画。丹枫万叶碧云边，黄花千点幽岩下。
<br>
<br>已喜佳辰，更怜清夜。一轮明月林梢挂。松醪常与野人期，忘形共说清闲话。
<br>
<br>踏莎行
<br>
<br>雪拥群峰，静□□□。□□□□□居□。□□破谷粟黄香，柴□□□□□□。
<br>
<br>□□□□，□和衣倒。寂寥气□□君好。□□□贵足人争，山中恬淡能长保。
<br>
<br>踏莎行
<br>
<br>割断凡缘，心安神定。山中采药修身命。青松林下茯苓多，白云深处黄精盛。
<br>
<br>百味甘香，一身清净。吾生可保长无病。八珍五鼎不须贪，荤□浊乱人情性。
<br>
<br>踏莎行
<br>
<br>身世浮沤，利名缰锁。省来万事都齐可。寻花时傍碧溪行，看云独倚青松坐。
<br>
<br>云片飞飞，花枝朵朵。光阴且向闲中过。世间萧散更何人，除非明月清风我。
<br>
<br>朝中措（渔父十首）
<br>
<br>吴松江影漾清辉。山远翠光微。杨柳风轻日永，桃花浪暖鱼肥。
<br>
<br>东来西往，随情任性，本自无机。何事沙边鸥鹭，一声欸乃惊飞。
<br>
<br>朝中措
<br>
<br>湖光染翠□□□。□□□□□。□爱江湖光景，不曾别做□□。
<br>
<br>□□□□，□□□□，□□侬家。醉卧水云□□，□□□□□□。
<br>
<br>朝中措
<br>
<br>碧波深处锦鳞游。波面小渔舟。不为来贪香饵，如何赚得吞钩。
<br>
<br>绿蓑青□，吾生自断，终老汀洲。买断一江风月，胜如千户封侯。
<br>
<br>朝中措
<br>
<br>沙明波净小汀洲。枫落洞庭秋。红蓼白苹深处，晚风吹转船头。
<br>
<br>鲈鱼钓得，银丝旋鲙，白酒新□。一笑月寒烟暝，人间万事都休。
<br>
<br>朝中措
<br>
<br>松江西畔水连空。霜叶舞丹枫。谩道金章清贵，何如蓑笠从容。
<br>
<br>有时独醉，无人系缆，一任斜风。不是芦花惹住，几回吹过桥东。
<br>
<br>朝中措
<br>
<br>鸣榔惊起鹭鸶飞。山远水瀰瀰。米贱茅柴酒美，霜清螃蟹螯肥。
<br>
<br>人生所贵，逍遥快意，此外皆非。却笑东山太傅，几曾梦见蓑衣。
<br>
<br>朝中措
<br>
<br>午阴多处□□□。杨柳□□□。翠羽无情飞去，红蕖有意□□。
<br>
<br>□□□□，□□□□，□□吾生。为报凌烟□□，□□□□□名。
<br>
<br>朝中措
<br>
<br>红尘光景事如何。扰扰利名多。若问侬家活计，扁舟小笠轻蓑。
<br>
<br>一尊美酒，一轮皓月，一弄山歌。选甚掀天白浪，未如人世风波。
<br>
<br>朝中措
<br>
<br>萧萧芦叶暮寒生。雪压冻云平。密洒一篷烟火，惊鸿飞起沙汀。
<br>
<br>收纶罢钓，空江有浪，短棹无声。便是天然图画，何须妙手丹青。
<br>
<br>朝中措
<br>
<br>慕名人似蚁贪□。扰扰几时闲。输我吴松江上，一帆点破晴烟。
<br>
<br>青莎卧月，红鳞荐酒，一醉陶然。此是人间蓬岛，更于何处求仙。
<br>
<br>菩萨蛮（咏酒十首）
<br>
<br>人间何处难忘酒。迟迟暖日群花秀。红紫斗芳菲。满园张锦机。
<br>
<br>春光能几许。多少闲风雨。一盏此时疏。非痴即是愚。
<br>
<br>菩萨蛮
<br>
<br>人间何处难忘酒。小舟□□□杨柳。柳影蘸湖光。薰风拂□□。
<br>
<br>□□□□□。□□□□□。一盏此时倾。□□□□□。
<br>
<br>菩萨蛮
<br>
<br>人间何处难忘酒。中秋皓月明如昼。银汉洗晴空。清辉万古同。
<br>
<br>凉风生玉宇。只怕云来去。一盏此时迟。阴晴未可知。
<br>
<br>菩萨蛮
<br>
<br>人间何处难忘酒。素秋令节逢重九。步□绕东篱。金英烂漫时。
<br>
<br>折来惊岁晚。心与南山远。一盏此时休。高怀何以酬。
<br>
<br>菩萨蛮
<br>
<br>人间何处难忘酒。六花投隙琼瑶透。火满地炉红。萧萧屋角风。
<br>
<br>飘□飞絮乱。浩荡银涛卷。一盏此时干。清吟可那寒。
<br>
<br>菩萨蛮
<br>
<br>人间何处难忘酒。闭门永日无交友。何以乐天真。云山发兴新。
<br>
<br>听风松下坐。趁蝶花边过。一盏此时空。幽怀谁与同。
<br>
<br>菩萨蛮
<br>
<br>人间何处难忘酒。□□□□□□斗。不是慕荣华。惟愁月□□。
<br>
<br>□□□□□。□□□□□。一盏此时慳。□□□□□。
<br>
<br>菩萨蛮
<br>
<br>人间何处难忘酒。山村野店清明后。满路野花红。一帘杨柳风。
<br>
<br>田家春最好。箫鼓村村闹。一盏此时辞。将何乐圣时。
<br>
<br>菩萨蛮
<br>
<br>人间何处难忘酒。兴来独步登岩岫。倚杖看云生。时闻流水声。
<br>
<br>山花明照眼。更有提壶劝。一盏此时斟。都忘名利心。
<br>
<br>菩萨蛮
<br>
<br>人间何处难忘酒。水边石上逢山友。相约老山林。幽居不怕深。
<br>
<br>浮名心已尽。倾倒都无隐。一盏此时无。交情何以舒。
<br>
<br>诉衷情（咏闲十首）
<br>
<br>闲中一卷圣贤书。耽玩意□□。潜心要游阃奥，须是下工夫。
<br>
<br>今何异，古何殊。本同途。若明性理，一点灵台，万事都无。
<br>
<br>诉衷情
<br>
<br>闲中一片□□□。□□□□□。□□□澄秋水，明月夜□□。
<br>
<br>□□□，□□□。□□□。鹤长凫短，前定难□，□□□□。
<br>
<br>诉衷情
<br>
<br>闲中一亩小□□。临水对遥岑。茅茨□□低小，竹径要幽深。
<br>
<br>逢酒醉，遇花吟。日登临。四时无限，好景良辰，莫负光阴。
<br>
<br>诉衷情
<br>
<br>闲中一篆百花香。袅袅翠□□。低回宛转何似，行路绕羊肠。
<br>
<br>深竹户，小山房。雅相当。清心默坐，燕寝无风，永日芬芳。
<br>
<br>诉衷情
<br>
<br>闲中一盏瓮头春。养气又颐神。莫教大段沈醉，只好带微醺。
<br>
<br>心自适，体还淳。乐吾真。此怀何似，兀兀陶陶，太古天民。
<br>
<br>诉衷情
<br>
<br>闲中一盏建溪茶。香嫩雨前芽。砖炉最宜石铫，装点野人家。
<br>
<br>三昧手，不须夸。满瓯花。睡魔何处，两腋清风，兴满烟霞。
<br>
<br>诉衷情
<br>
<br>闲中一弄七弦琴。此曲少知音。多因淡然无味，不比郑声淫。
<br>
<br>松院静，竹林深。夜沈沈。清风拂轸，明月当轩，谁会幽心。
<br>
<br>诉衷情
<br>
<br>闲中一叶小渔舟。无线也无钩。□□□云深处，适性自遨游。
<br>
<br>波渺渺，兴悠悠。意休休。一船明月，一棹清风，换了封侯。
<br>
<br>诉衷情
<br>
<br>闲中一觉日高眠。都没利□□。黑甜自来无比，百计总输先。
<br>
<br>花转影，篆凝烟。意悠然。华胥何处，蝶化逍遥，此意谁传。
<br>
<br>诉衷情
<br>
<br>闲中一首醉时歌。此乐信无过。阳春自来寡和，谁与乐天和。
<br>
<br>言不尽，意何多。且蹉跎。功名莫问，富贵休言，到底如何。
<br>
<br>减字木兰花（修养十首）
<br>
<br>五行颠倒。火里栽莲君莫□。□要东牵。引取青龙来西边。一阳时候。□□温温光已透。消尽群阴。赫赤金丹色渐深。
<br>
<br>减字木兰花
<br>
<br>阴阳均配。□□□□□□□。□□□□。争得灵苗不解□。□□□□。□□□□□□□。□是真铅。只□□□□□□。
<br>
<br>减字木兰花
<br>
<br>至言妙道。□□□□□□□。□□□□。□是蓬莱顶上仙。归根□□。□□□□方复命。复命常存。此事幽微好细论。
<br>
<br>减字木兰花
<br>
<br>神仙何处。若有宿缘须□□。□□□□。不在山林及市朝。丹炉休守。须信人人皆自有。此外非真。莫认凡砂与水银。
<br>
<br>减字木兰花
<br>
<br>天机深远。不遇真仙争得见。欲下工夫。须是先寻偃月炉。抽添运用。火候不明□妄动。毫发才差。只恐灵根□□芽。
<br>
<br>减字木兰花
<br>
<br>咽津纳气。鼎内须□□□□。□□□□。□□空铛枉误人。有真不□。□□□□□□□。□□修持。超出□□□□□。
<br>
<br>减字木兰花
<br>
<br>冥冥窈窕。□□□□□□□。□□□□。□□□□□□□。□□□□。□□□□□□□。□□□□。□□□□□□□。
<br>
<br>减字木兰花
<br>
<br>澄神静虑。□□□□□□□。□□□□。□□□仑水满池。无中养□。□□□□□□□。□□凡胎。五彩云生鹤驾来。
<br>
<br>减字木兰花
<br>
<br>乾坤入手。谈笑三关云□□。□□□□。鬼骇神惊一黍光。逍遥宇内。□□□□□数外。功满三千。独跨斑麟入紫烟。
<br>
<br>减字木兰花
<br>
<br>还元返本。作用难明须细论。神气□□。窈窕之中复混成。勤修不倦。直到无为功始见。此是天机。不遇真仙莫强知。
<br>
<br>蝶恋花（神仙十首）
<br>
<br>碧海沈沈西极远。闲访□□，□□□□□。恰值群仙来阆苑。相将□□□□□。
<br>
<br>□□□□谁得见。五彩□□，□□□□□。□□□□□□□。人间几度□□□。
<br>
<br>蝶恋花
<br>
<br>□□□□□□□。□□□□，□□□□□。□影□□□□□。□□□□□□□。
<br>
<br>□□□□长不老。天□□□，□□□□□。□□□□□物表。广寒宫殿□□□。
<br>
<br>蝶恋花
<br>
<br>碧落浮黎光景异。琼□□□，□□□□□。□有宝珠如黍米。天真□□□□□。
<br>
<br>□□□□凭玉几。花雨霏霏，散入诸天□。□□□□传妙旨。至今流演无终纪。
<br>
<br>蝶恋花
<br>
<br>弱水茫茫三万里。遥望蓬莱，浮动烟霄外。若问蓬莱何处是。珠楼玉殿金鳌背。
<br>
<br>惟是飞仙能驭气。霞袖飘飞，来往如平地，除□飞仙谁得至。只缘山在波涛底。
<br>
<br>蝶恋花
<br>
<br>绝想凝真天地表。九□□□，□□□□□。行处旌幢参羽葆。五云随□□□□。
<br>
<br>□□神仙春不老。烟□□□，□□□□□。□□□□多与少。下窥海□□□□。
<br>
<br>蝶恋花
<br>
<br>□□□□□□□。□□□□，□□□□□。□□□□□□□。□□□□□□□。
<br>
<br>□□□□□露采。□□□□，□□□□□。□□□□□□□。飘然直□□□□。
<br>
<br>蝶恋花
<br>
<br>碧海灵桃花朵朵。阿母□□，□□□□□。昨夜海风吹玉颗。分明□□□□□。
<br>
<br>□□□□苞已破。散液流□，馥郁□□□。□□三偷谁可那。如今先手还输我。
<br>
<br>蝶恋花
<br>
<br>莫笑一瓢门户隘。任意游行，出入俱无碍。玉殿珠宫都不爱。别藏大地非尘界。
<br>
<br>东海扬尘瓢不坏。寒暑□移，瑞日何曾改。一住如今知几载。主人不老长春在。
<br>
<br>蝶恋花
<br>
<br>清夜凝然□□□。□□□□，□□□□□。□界森罗星□□。□□□□□□□。
<br>
<br>□□□□萦碧雾。上□□□，□□□□□。□□□□□紫府。归来□□□□□。
<br>
<br>蝶恋花
<br>
<br>不假□□□□□。□□□□，□□□□□。□□□□□□□。□□□□□□□。
<br>
<br>□□□□□□□。□□□□，□□□□□。□□□□□□□。□□□□□□□。
<br>
<br>春光好
<br>
<br>烟淡淡，雨濛濛。水溶溶。帖水落花飞不起，小桥东。翩翩怨蝶愁蜂。绕芳丛。恋余红。不恨无情桥下水，恨东风。
<br>
<br>壶中天慢
<br>
<br>洞天深处赏娇红，轻玉高张云幕。国艳天香相竞秀，琼苑风光如昨。露洗妖妍，风传馥郁，云雨巫山约。春浓如酒，五云台榭楼阁。
<br>
<br>圣代道洽功成，一尘不动，四境无鸣柝。屡有丰年天助顺，基业增隆山岳。两世明君，千秋万岁，永享升平乐。东皇呈瑞，更无一片花落。
<br>
<br>鹊桥仙
<br>
<br>远公莲社，流传图书，千古声名犹在。后人多少继遗踪，到我便、失惊打怪。
<br>
<br>西方未到，官方先到，冤我白衣吃菜。龙华三会愿相逢，怎敢学、他家二会。
<br>
<br>满庭芳（寿杨殿帅）
<br>
<br>威彻冰河，兵严玉帐，济时人在壶天。妙龄谈笑，图画上凌烟。但见勋书鼎鼐，谁知道、名列高仙。风云会，钩陈羽卫，绿鬓影貂蝉。
<br>
<br>绵绵。流庆远，芝兰秀发，折桂争先。占盛一门，文武更双全。已饵琼英绛雪，灵龟寿、何止千年。年年看，笙歌丛里，金盏倒垂莲。
<br>
<br>鹧鸪天
<br>
<br>鹤驭来从玉席前。笑谈勋业照凌烟。心游物外都无碍，春在壶中别有天。
<br>
<br>香似雾，酒如泉。华堂冰雪映神仙。灵椿不老青松健，花里年年醉管弦。
<br>
<br>鹧鸪天
<br>
<br>彩舞萱堂喜气新。年年今日庆生辰。碧凝香雾笼清晓，红入桃花媚小春。
<br>
<br>须酩酊，莫逡巡。九霞杯冷又重温。壶天自是人难老，长拥笙歌醉洞云。
<br>
<br>鹧鸪天
<br>
<br>五福仙娥月殿来。依稀微步彩云随。一从别有瑶池宴，不见蟠桃几度开。
<br>
<br>歌宛转，舞排徊。碧梧秋意满池台。年年玉露收残暑，长送新凉入寿杯。
<br>
<br>鹧鸪天
<br>
<br>消息枝头梅子黄。两宫恩意酿湖光。长庚自是文章瑞，好伴前星烛万方。
<br>
<br>金鸭暖，玉杯香。换鹅笔墨醉淋浪。只将名字为公祝，便合千秋佐玉皇。
<br>
<br>鹧鸪天
<br>
<br>福善天应锡寿祺。人生七十古来稀。我翁更有椿龄在，余庆堂前玉树辉。
<br>
<br>传世业，长孙枝。捧杯欢见老莱衣。一阳渐近门多喜，百禄争迎好事归。
<br>
<br>画堂春
<br>
<br>月娥来自广寒宫。步摇环佩丁东。戏鸾双舞驾天风。雪满云空。
<br>
<br>一剪玉梅花小，九霞琼醴杯浓。凤箫千载莫匆匆。且醉壶中。
<br>
<br>望仙门
<br>
<br>玉池波浪碧如鳞。露莲新。新歌一曲翠眉嚬。舞乖茵。满酌兰英酒，须知献寿千春。太平无事荷君恩，齐唱望仙门。
<br>
<br>望仙门
<br>
<br>玉京清漏起微凉。好秋光。金杯潋滟酌琼浆。会仙乡。新曲调丝筦，新声更飐霓裳。博山炉暖泛浓香。为寿百千长。
<br>
<br>望仙门
<br>
<br>紫微枝上露华浓。起秋风。筦弦声细出帘栊。象筵中。仙酒斟云液，山歌转绕梁虹。此时佳会庆相逢。欢醉且从容。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
