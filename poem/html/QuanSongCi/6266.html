<HTML>
<HEAD>
<TITLE>全宋词补辑（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词补辑（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词补辑（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6266"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词补辑（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词补辑（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 俞国宝
<br>　　国宝，“全”已见
<br>　　水调歌头
<br>　　灵谷有荚气，盘结在巴山。云蒸雨朵欲遣，奇怪出人间。不作丰城宝剑，不作渥洼灵种，不作化龙竿。生此济时杰，理乱总相关。
<br>　　入为相，出为将，两馀闲。忠肝义胆，曾将鲠论破天颜。好把升平勋业，趁取河清桃熟，千岁奉金銮。草却登封检，双鬓未曾斑。
<br>　　满庭芳
<br>　　南省西清，黄扉青琐，五年历遍中都。一封朝奏，无乃爱君欤。便作筠阳胜赏，东溪上、鸥鸟相娱。谁知道，心存魏阙，身暂寄江湖。
<br>　　东溪，何所有，冬梅夏柳，春杞秋蕖。谩回首，多少笼鸟池鱼。细看山林朝市，经行处、等是蘧庐。今朝好，一杯寿酒，一卷养生书。
<br>　　临江仙
<br>　　落落江湖三岛，才高懒住清都。手携黄石一编书。醉眠莘垄月，闲钓渭川鱼。
<br>　　见说玉阶三尺地，思君来讲唐虞。夜来南极一星孤。不知天子梦，曾到傅岩无。
<br>　　蓦山溪
<br>　　木犀开了。还是生辰到。一笑对西风，喜人与、花容俱好。寿筵启处，香雾扑帘帏，星河晓，丝葟奏，拚取金尊倒。
<br>　　当年仙子，容易抛蓬岛。月窟与花期，要同向、人间不老。拈枝弄蕊，此乐几时穷，一岁里，一番新，莫与蟠桃道。
<br>　　临江仙
<br>　　春到江南江北了，东皇未试花权。直将和气入巴川。逢迎天上客，来作地行仙。
<br>　　满捧一杯听细祝，只今谁似公贤。愿推功业辅尧年。都将闲日月，来醉百花前。
<br>　　蓦山溪
<br>　　群花烂漫，春色浓如酒。芳草绿铺茵，正荼、牡丹时候。佳辰协瑞，来降蕊宫仙，珠帘卷，画堂深，香雾腾金兽。
<br>　　朱颜绿鬓，不改长如旧。金盏莫辞深，拚通宵、尽从银漏。笙歌丛里，欢笑度年华。看荣贵，有儿孙，永祝松椿寿。
<br>　　又
<br>　　江天霜晓，梅粉参差吐。剪剪暗香风，自吹到、瑶台仙路。辎軿缥缈，昨夜出蓬莱，云鬓薄，月眉纤，元是飞琼侣。
<br>　　知书识字，书带先生女。来配计然家，货财等、封君千户。谷量牛马，更用斗量金，年不老，富无穷，常作蟠桃主。
<br>　　念奴娇
<br>　　云收雾敛，过一番疏雨，秋容新沐。月满巴山天似水，满眼祥云飞扑。一点长庚，瑞腾光彩，独照梅仙屋。十洲三岛，有人初降凡俗。
<br>　　长怪李白疏狂，骑鲸一去，千载无人逐。也解重来应尚欠，多少人间传曲。只怨君王，促归批诏，夜对金莲烛。蓬仙日醉，不知海岛桃熟。
<br>
<br> 
<br>
<br>王孝严
<br>　　孝严字行先，吴兴人，将门之后。见齐东野语卷二十文臣带左右条，又见吴兴备志卷十八、卷二十三。嘉泰吴兴志卷十七、清乾隆刊本浙江通志卷一百二十五谓孝严中乾道八年（1172）进士。吴兴备志谓所中者乃武举。
<br>　　念奴娇
<br>　　昨宵灰动，有阶前萱草，侵凌春雪。碧玉堂产为寿处，齐祝遐龄千百。夜冷笙箫，庭深灯火，应照梅妆额。容华依旧，向来姑射标格。
<br>　　独恨绾系日边，东风回首，还有溪山隔。怅望云飞，凝伫久，空使怀英心折。遥折一枝，饱斟花露，再拜瞻南极。愿言来岁，凤池同看春色。
<br>
<br> 
<br>
<br>陈晔
<br>　　晔又名昱，字日华，长乐（今福建境内）人。庆元二年（1196）知汀州。为治精明。岁以郡帑钱二百贯助学，又以录官田百亩充诸生廪饩，减户口食盐价以纾民困，作义冢以掩民骼。汀俗尚鬼信巫，富民与祝之奸者托五显神为奸利，侈立庙宇，晔杖首事者，毁其祠宇。大索境内妖怪左道之术，痛加惩禁。俗遂变。庆元四年（1198）为广东提刑。永乐大典卷七千八百九十四引临汀志有传，明弘治刑八闽通志卷三十八亦有传。直斋书录解题卷八谓晔尝修鄞江志八卷。
<br>　　南歌子
<br>　　腰下重金贵，眉间一点黄。定知从此庆非常。况有阴功宜寿、等天长。
<br>　　乞得仙家酒，来称诞日觞。乃翁阿母醉何妨。行见诸郎接武、上明光。
<br>　　满庭芳
<br>　　翠竹阴团，绿荷芗嫩，朝来和气盈盈。薰风楼阁，玉燕梦初成。便有功名壮志，持符节，麟虎频。更归来后，挂冠神武，四海□高名。
<br>　　今年，方八十，莱衣舞处，岨拜霞觥。想竹歌递奏，鼎沸欢声。何用渠渠颂祝，自应合、福禄安荣。丹台上，玉清山籍，金字注长生。
<br>　　醉蓬莱
<br>　　算当年紫府，乘兴霓车，世间游戏。符节功名，谩略儿小试。自挂衣冠，旋栽松菊，占水云佳致。九人年高，重重恩渥，丝纶光贲。
<br>　　十里西湖，九霞仙酿，举劝吾翁，诞辰一醉。窦氏阴功，筹彭篯久视。啸傲壶中，燕超尘外，此乐谁能继。庭砌年年，斑斓□济，朱颜见喜。
<br>　　耍鼓令
<br>　　化日长。政莺语，啭新篁。到处园林垂绿幄，槐风细，梅雨凉。见庭户，瑞霭回翔。拥真仙，鸾驭临华堂。阗阗珠履争相庆，笙箫奏，绮筵张，捧玉觞。好深酌九霞浆，舞袖弓弯呈妙态，更（以下缺）
<br>
<br> 
<br>
<br>邵元实
<br>　　据词中“入神州”云云，元实当为南渡后人。
<br>　　水调歌头
<br>　　双阙步云尾，六阁上鳌头。侍臣冠底，英英人物是君侯。闻道东皇深意，回想西清往事，早晚启金瓯。丹扆伫宏略，黄阁待名流。
<br>　　九秋天，千岁日，一樽酬。策勋黄石，相期茅土更封侯。稳扈钩陈天仗，净扫搀抢氛祲，按辔入神州。收了卢龙塞，却访赤松游。
<br>
<br> 
<br>
<br>卑叔文
<br>　　据词中“复恢舆地”云云，叔文盖南宋人。“卑”原作“”。永乐大典卷二千八百零六卑字韵（见中华书局影印本第三十五册），“卑”即作“”。今从。以大典、诗渊成书年代相近之故。
<br>　　喜迁莺
<br>　　寿邵太尉
<br>　　春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。
<br>　　和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。
<br>
<br> 
<br>
<br>臧鲁子
<br>　　据词中“恢复神州”云云，鲁子当为南宋人。
<br>　　满庭芳
<br>　　澹露零空，好风光袂，月华飞入觥筹。青莲碧藕，芡实与鸡头。笑傲纶巾羽扇，有如此、人物风流。西湖上，不妨游戏，民富自封侯。
<br>　　骈蕃。新宠渥，弃华延阁，领事园丘。看木牛流马，恢复神州。万里凉霄浩渺，使星共、南极光浮。从今好，一秋长醉，直醉过千秋。
<br>　　鹧鸪天
<br>　　虎踞龙蟠万古雄。横飞一节大江东。今归定作鸾坡客，笔底山川定不穷。
<br>　　吟柳絮，赋东风。年年春在建章宫。天教随佛生人世，恰似河沙寿我公。
<br>　　满庭芳
<br>　　露洗银潢，风来玉宇，正当□□□□。□□□阁，争看拥冰轮。共指银河影里，依稀见、执斧仙人。还知么，天教此夕，嵩岳再生申。
<br>　　夤缘，当阃寄，高明洞物，爽气侵云。记广寒宫殿，曾对高真。玉兔捣馀灵药，霞觞化、万种花春。嫦娥嘱，愿公难老，长似月精神。
<br>
<br> 
<br>
<br>陈秉文
<br>　　据词中“山涌银涛”云云，作者所云之皇州，乃临安。作者盖南宋人。又，光绪江西通志卷二十一谓秉文上饶人，政和二年（1112）进士，与此词作者似为二人。
<br>　　满庭芳
<br>　　山涌银涛，屏间绣山献，太平今日皇州。共惟京牧，昭裔本宗周。好是王春正月，维岳降，膺此神休。尧阶下，蓂存八荚，长庆八千秋。
<br>　　优游。兼国计，丰财重谷，首善承流。更刑清讼简，政入歌讴。已副貂蝉眷宠。夸中外，耸动□讴。居恩重，苍生望切，好个富民侯。
<br>
<br> 
<br>
<br>谈羲仲
<br>　　据词中“苕川”、“龙光近”云云，作者盖南宋人。查喜泰吴兴志，吴兴谈氏不乏人。今词中及“苕川”，不知羲仲是否为吴兴人。
<br>　　满庭芳
<br>　　星宿呈祥，溪山钟秀，果然生此真贤。冰清玉润，还称岁寒天。正是梅梢酝雪，探江南，春信先傅。庭轩爽，涓涓皎月，今夜十分圆。
<br>　　开筵。称寿处，歌尘飞动，舞袖蹁跹。愿公与椿松，对阅天年。第恐宏才重望，不容暂吟醉苕川。龙光近，行看凤诏，来自日华边。
<br>　　点绛唇
<br>　　冰雪神人，岁寒时节迎初诞。照溪梅绽。秀岭孤松远。
<br>　　香雾氤氲，不放重帘卷。歌声缓。酒杯深劝。此会年年见。
<br>
<br> 
<br>
<br>王高
<br>　　自“千枝蔓仙牒”句言，水调歌头其一所寿之人，当为赵姓者。自“散在苕溪霅水，讴歌颂儿童”句言，其所寿之人，当为知吴兴者。今考谈钥嘉泰吴兴志，北宋知吴兴者无赵氏，南宋氏赵者颇多。高盖南宋人。
<br>　　水调歌头
<br>　　千枝蔓仙牒，眉宇肖苍龙。就中天赋英杰，玉磬照金钟。满袖春风和气，散在苕溪霅水，讴歌闹儿童。好个庙堂样，貂弁马头公。
<br>　　烛如椽，香似雾，宴蓬瀛。我家寿酒须信，不与世间同。昨夜欢传清禁，今日黄堂歌舞，千载一相逢。来岁五云里，宣劝折黄封。
<br>　　又
<br>　　今夕是何夕，南极见祥光。自天飘下佳气，五色覆黄堂。为借盐梅妙手，蹔对袴襦欢颂，森戟护凝香。馀事剩吟咏，金薤灿琳琅。
<br>　　眷田园，松径旧，菊畦荒。欲乘风驭归去，策杖纵相羊。物外乾坤自在，壶里无尘日月，千岁傲羲皇。天意未应许，军国要平章。
<br>
<br> 
<br>
<br>江袤
<br>　　袤，原作“”，当为“袤”之误。宋史卷二百八艺文志七有江袤集二十卷，不传；其作者当即此江袤。袤字仲长，号谷嵓，见宋徐光溥自号录。衢州开化人。见北山小集卷三十三江仲举墓志铭。
<br>　　蝶恋花
<br>　　身世谁人知觉梦。阳焰空花，尽被三彭弄。可但运机畦上瓮。由来不了轻根重。
<br>　　休要寻文披大洞。丹鼎屯蒙，养取元珠动。意马此时何用鞚。长生自与天齐共。
<br>
<br> 
<br>
<br>华岳
<br>　　岳字子西，自号翠微，贵池人。为武学生。韩侂胄当国，上书论侂胄。侂胄下之大理。侂胄诛，复入学登第，为殿前司官属，郁不得志。谋去丞相史弥远，下临安狱，杖死东市。宋史卷四百五十五入中忠义传。有翠微南征录传世。永乐大黄卷九千七百六十三有华赵二先生南征录，先录岳诗，次录赵希蓬诗；诗渊各册录华、赵诗甚多，华倡赵和，其第二十三、二十五册，录有华、赵词多首，亦华倡赵和。与今传本不同。
<br>　　瑞鹧鸪
<br>　　挑尽银缸半夜花。拍帘风劲卷龙沙。香传梅福深深意，春在钱塘小小家。
<br>　　鸳被关闲才子恨，莺簧初转史君夸。归来醉体娇无力，压尽名园无限花。
<br>　　又
<br>　　华月楼前见玉容。凤钗斜褪鬓云松。梅花体态香凝雪，杨柳腰肢瘦怯风。
<br>　　几向白云寻楚□，难凭红叶到吴宫。别来风韵浑如旧，犹相逢是梦中。
<br>　　满江红
<br>　　自古称稀，须信道、人生七十。当七月、庆生佳节，更逢七夕。丹鼎麻姑两转，蟠桃王母无双实。更竹林、作者茂芝兰，俱无敌。
<br>　　持觞劝，辰拱北。阴功在，头俱黑。况轲亲教子，同声战国。九万鹏程当不二，八千椿寿看逾一。愿从今、屈指再从头，山中日。
<br>　　菩萨蛮
<br>　　玉纤倒把罗纨扇。屏山半倚羞人见。回首忽相逢。桃花生嫩红。
<br>　　见了娇无语。还向屏山去。略略转秋波。客愁无奈何。
<br>　　念奴娇
<br>　　倚藤临水，照丰姿自笑，天然丘壑。利鞅名缰成底事，空把此身缠缚。李杜文章，良平事业，且束之高阁。浩然归去，暮霞残照零落。
<br>　　闻道西北埃尘，东南形胜，次第清河岳。此等功名尘世事，与我初无关红。十里松萝，一蓑烟雨，说甚扬州鹤。倚栏长啸，玉轮飞上天角。
<br>　　满江红
<br>　　懒取冠儿，只偏带、一枝翠柏。记刺指、封书罗带，尚馀残血。愁入柳眉云黛蹙，汗凝桃脸胭脂湿。把玉纤、掩定古词名，猜谁识。
<br>　　瓶已坠，宁无缺。盟已负，难成匹。念当年亭院，画楼东北。烛影烧残蝴蝶梦，縠纹皱起鸳鸯翼。叹如今、憔翠忆前欢，重门隔。
<br>　　霜天晓角
<br>　　裙儿六幅，谁染秋波绿。一搦柳腰两过，樽前粲粲玉。
<br>　　暑气消烦溽。日月飞车轴。线幕黄帘风露。那堪人在天北。
<br>　　蝶恋花
<br>　　叶底无风池面静。掬水佳人，拍破青铜镜。残月朦胧花弄影，新梳斜插乌云鬓。
<br>　　拍索闷怀添酒兴。旋撷园蔬，随分成盘饤。说与翠微休急性，功名富贵皆前定。
<br>　　南歌子
<br>　　粉絮飘琼树，摇花结玉池。蕊仙滕六逞瑰奇。都把银河细剪、做花飞。
<br>　　小院风声急，歌楼酒力微。闷中犹记去年时。呵手牵人相伴、塑狮儿。
<br>　　望江南
<br>　　罗雾薄、绀绿拥重重。八幅宝香薰锦绣，一床烟浪卷芙蓉。屏翠叠东风。
<br>　　云点缀，香汗透玲珑。螺髻松松沾玉润，樱唇浅浅印珠红。人在翠华中。
<br>　　霜天晓角
<br>　　情刀无属刂。割尽相思肉。说后说应难尽，除非是、写成轴。
<br>　　帖儿烦付祝。休对傍人读。恐怕那懑知后，和它也泪瀑漱。
<br>　　又
<br>　　蒲帆十幅。飞破秋江绿。天际彩虹千丈，阑干外、泻寒玉。
<br>　　一雨收残溽。云山开画轴。试问故人何处，青楼在画桥北。
<br>　　满江红
<br>　　正秋容万里，十分明洁。后羿久忘逃去处，东方尚忆来年月。但无端、燕贺赋声诗，容凡客。
<br>　　又
<br>　　庙社如今，谁复问、夏松殷柏。最苦是、二江涂脑，两淮流血。壮士气虹箕斗贯，征夫汗马兜鍪湿。问孙吴、黄石几编书，何曾识。
<br>　　青玉锁，黄金阙。车万乘，骓□匹。看长驱万里，直冲燕北。禹地悉归龙虎掌，尧天更展鹍鹏翼。指凌烟、去路复何忧，关山隔。
<br>　　渔家傲
<br>　　昨夜寿星朝北极。牵牛织女排筵席。闻有谪仙先一夕。方知得。几流倬底人生日。
<br>　　慷慨英雄当路识。鹗书已凝循京秩。试问遐龄谁与敌。回土力绎。撇头添个长长十。
<br>　　水调歌头
<br>　　蓂荚才开六，宝历已当千。人间收尽繁溽，凉意入虞弦。说道荐衡交剡，更值生申佳节，喜色动闾阎。终夜望银汉，文宿贯台躔。
<br>　　定燕秦，封晋魏，信当然。处处红莲开幕，曹掾岂能淹。见说玉堂飞诏，已许金闺通籍，蓬岛伴神仙。来岁寿卮酒，应醉御炉烟。
<br>　　又
<br>　　万里楚天阔，一点寿星明。庭语以识歌舞，拍拍□秋声。会过牛郎六夕，圆欠嫦娥一夜，此际是佳辰。□□□□□，□□□□□。
<br>　　赉予说，□神岳，庆生申。□领仓符，□兼漕节握藩旌。但□闽山建水，无地不阳春。今日范滂刘宴，来岁周公伊尹，元化斡洪钧。北阙中书今，南极老人星。
<br>　　满江红
<br>　　帘拍风颠，云共雨，商量欲雪。愁不寐、兽炉灰冷，寸肠千结。罗带只贪珠泪濞，金钗不整乌云侧。对菱花、空自敛双蛾，伤离别。
<br>　　心下事，凭谁说。愁与恨，如山积。被傍人调闻，呢龟成鳖。塞雁来时空怅望，梅花开后无消息。恨薄情、拚却与分飞，还重忆。
<br>
<br> 
<br>
<br>赵希蓬
<br>　　希蓬，诗渊亦时作希逢。宋史卷二百二十二宗室世系表八有赵希逢，属宋太祖第四子秦王德芳房。希蓬与华岳唱和甚多，有华赵二先生南征录（见永乐大典卷九千七百六十三引），今不传。诗渊第十册至第二十四册，载华、赵唱和甚多。又，刘克庄后村千家诗有希逢九日舟中等诗多首。
<br>　　瑞鹧鸪
<br>　　强将纸帐醉梅花。千动应知作热沙。梦逐梨云迷去路。曲随杨柳到伊家。
<br>　　客怀暗遣心头恨，醉眼休将口上夸。清晓酒醒人不见，离愁片片逐飞花。
<br>　　又
<br>　　把定离觞不肯斟。闻君未醉尽衷情。丁香空结千般恨，柳线难萦一片心。
<br>　　只把文章酬素愿，莫贪歌舞阻归程。凭君试问湘江竹，班是阿谁旧染成。
<br>　　又
<br>　　长亭无路对孤斟。自古离家三日情。慷慨要酬平昔志，猖狂休起少年心。
<br>　　兰闺寂寂空回首，松盖亭亭认去程。展转清宵成不寐，巫山有梦几时成。
<br>　　又
<br>　　温柔乡里睹春容。无语闲将脚带松。魂梦阳台迷暮雨，丰姿洛浦挹仙风。
<br>　　追陪梅下黄昏路，仿佛槐安富贵宫。旧恨上心空有感，扫除全付一杯中。
<br>　　念奴娇
<br>　　功名宝贵，算到头，怎免委沟填壑。曳钓抱琴秋水畔，肯与微官空缚。五亩苍阴，一丘寒碧，说甚凌烟阁。静观物理，从他荣悴开落。
<br>　　任待入谷鸣雏，不须歆艳，免使朝南岳。修竹长松常与伴，更有寒梅堪约，夜且三更，西风万籁，入耳悲猿鹤。从头洗去，更无一点圭角。
<br>　　蝶恋花
<br>　　昼永无人深院静。一枕春醒，犹未忺临镜。帘卷新蟾光射影。连忙掠起鬔鬆鬓。
<br>　　对景沉吟嗟没兴。薄幸不来，空把杯盘饤。休道妇人多水性。今宵独自言无定。
<br>　　南歌子
<br>　　玉立亭亭树，水澌小小池。园林遍地幻珍奇。战罢奇鳞无数、满天飞。
<br>　　云冻风威惨，天低月色微。红绡暖帐浅斟时。那更樽前清韵、听歌儿。
<br>　　霜天晓角
<br>　　枕痕如属刂。一线红生肉。睡起娇羞无语，远山坐对横轴。
<br>　　烧香频祷祝。偷把简儿读。字在那人何在，泪珠飞下蔌蔌。
<br>　　满江红
<br>　　干结青铜，根走石、参天古柏。最好是、苍阴不怕，火云如血。雪里直疑神物护，雨馀任待霜皮湿。但只愁、涧底老风烟，无人识。
<br>　　栋梁用，知难缺。轮囷辈，俱非匹。望长松万丈，徂徕山北，一种刚姿雕样劲，共扶大厦翚斯翼。便作舟、归去也何愁，蓬莱隔。
<br>　　又
<br>　　休羡莺花，春富贵、韶光九十。最好是、清秋时候，人间何夕。天上紫云车趣驾，殿中青鸟音传实。正女牛、南极一齐明，光相敌。
<br>　　诗在手，堂趋北。染毫处，池翻黑。看回鸾飞诰，宠封新国。福比箕畴兼备五，寿除彭祖千中一。更好将、大衍数重推，来复日。
<br>　　又
<br>　　七叶蓂开，正祈巧、穿针时节。织女不骖王母驾，谪生名阅。鹤算七旬书宝箓，鹊桥千丈飞银阙。更玳筵、银烛照红妆，神仙列。
<br>　　歌宛转，莺调舌。番舞袖，风回雪。对寿觞频劝，寿星明洁。今日汉宫千岁药，明年唐殿长生月。问班衣、戏彩是何人，蓝袍客。
<br>　　又
<br>　　缟兔黔乌，送不了、人间昏晓。问底事、红尘野马，浮生扰扰。万古末来千古往。人生得失知多少。叹荣华、过眼只须臾，如风扫。
<br>　　篱下菊，门前柳。身外事，杯中酒。肯教它萧瑟，负持螯手。漠漠江南天万里，白云入望何时到。倚西风、吼彻剑花寒，频搔首。
<br>　　菩萨蛮
<br>　　何人四座环歌扇。平生有限何曾见。今日忽遭逢，流霞映脸红。
<br>　　此恨凭谁语，梦逐巫山去。对景苦奔波，其如愁思何。
<br>　　渔家傲
<br>　　怪见台星离紫极。果然揆左还虚席。明日人间逢七夕。真难得。生贤特也涓良日。
<br>　　饤坐侯鲭人罕识。流璃都把宾筵秩。寿祝乔松谁与敌。珠络绎。樽前一列金钗十。
<br>　　水调歌头
<br>　　熟见蟠桃几，岁阅大椿千。鞭鸾间出簇拥，仙仗蔼丝弦。落尽纨罗习气，都把诗书酝籍，忧念到闾阎。人物降嵩岳，文采焕奎躔。
<br>　　抟扶摇，游汗漫，气飘然。珠曹莲区区，州县步难淹。鹗荐交腾当路，凤诏飞来伊夕，称寿萃群仙。事业登黄阁。图绘上凌烟。
<br>　　满江红
<br>　　劲节刚姿，谁与比、岁寒松柏。几度欲、排云呈腹，叩头流血。杜老爱君□谩苦，贾生流涕衣空湿。为国家、子细计安危，渊然识。
<br>　　英雄士，非全阙。东南富，尢难匹。却甘心修好，无心逐北。螳怒空横林影臂，鹰扬不展秋空翼。但只将、南北限藩篱，长江隔。
<br>　　又
<br>　　海阔何人，工剪水、飞花作雪。刚不北、秋高风劲，露凝霜结。遍地直疑琼玉砌，对人恍在珠玑侧。比寻常、万翠与千红，浑然别。
<br>　　梁园内，都林说。蓝关路，堆如积。把行人冻得，头颅如鳖。翡翠帘中杯潋滟，销金帐里姑情息。偶兴来、访戴起山阴，真相忆。
<br>
<br> 
<br>
<br>程伯春
<br>　　据词中“请看襄汉”云云，伯春或为理宗时人。理宗时，蒙古南进，襄汉为边防重地。
<br>　　水调歌头
<br>　　寿边守
<br>　　功名果何物，天欲付英豪。请看襄汉，今日谁驾六灵鳌。阅礼崇诗元帅，大纛高牙临塞，砥柱一洪涛。百辟拱辰极，欢动赭黄袍。
<br>　　策无遗，勋益著，德弥高。定知阳报，谢庭兰玉付儿曹。秀发如君独擅，浑似当年幼度，文武素兼韬。岁岁长为寿，霞液荐蟠桃。
<br>
<br> 
<br>
<br>连久道
<br>　　久道，已见“全”。中兴以来绝妙词选卷十有小传。
<br>　　水调歌头
<br>　　游洞霄赋
<br>　　雨后烟景绿，春水涨桃长。系舟溪上、笋舆十里踏平沙。路转峰回，好处无数，青荧玉树，缥缈羽人家。楼观倚空碧，水竹湛清华。
<br>　　纵幽寻，飞蜡屐，上苍霞。古仙何在，空馀金灶委岩洼。它日傥然归老，乞取一庵云卧，随分了生涯。底用更辛苦，九转炼黄芽。
<br>
<br> 
<br>
<br>赵良玉
<br>　　良玉，宋宗室。属太宗六子镇王元偓房。见宋史卷二百三十三宗室世系表十九。
<br>　　满庭芳
<br>　　红杏香中，绿杨影里，画桥春水泠泠。深沉院满，风送卖花声。又是清明近也，粉墙畔，时有迁莺。当此际，人传天上，特降玉麒麟。
<br>　　风云。今会遇，名邦坐抚，入侍严宸。更儿孙兰玉，都是宁馨。脆管繁弦竞奏，蕙炉袅，沉水烟轻。华筵罢，江城回首，一点寿星明。
<br>
<br> 
<br>
<br>赵孟谦
<br>　　孟谦，太祖四子燕王德昭十代孙。见宋史卷二百十七宗室世系表三。
<br>　　减字木兰花
<br>　　荣魁鹗荐。一举南宫膺妙选。人物规模。楚楚吾家千里驹。
<br>　　彩衣持酒。更祝二亲无限寿。父子荣迁。俱侍玉皇香案前。
<br>
<br> 
<br>
<br>张明中
<br>　　明中有言志集，不传。诗渊自第十册至第二十四册，录明中或明中言志集之诗，多达十馀首。贺新郎词，永乐大典卷七千三百二十九郎字韵引宋张敬斋诗集亦收，“全”录入。又，文渊阁书目（读画斋丛书本）卷十月字号：“张敬斋言志录（原注：一部一册阙）。”则张敬斋即明中。又，宋徐光溥自号录载，张延祚，自号敬斋，则明中或为延祚之字。
<br>　　贺新郎
<br>　　卓茕欧阳子。是江山、毓秀钟灵，异才间世。恰则韶光三月暮，蓂叶尧阶有四，正天启、悬弧盛事。金鸭亭亭书云篆，散非烟、南极真仙至。来为尔，荐嘉瑞。
<br>　　神清洞府丹书字。拥笙歌、绮席高张，更罗珠翠。个里长春人不老，仙籍玉环暗记。但判取、醄醄沉醉。拟作新诗八千首，待一年、一献称俾尔。耆而艾，昌而炽。
<br>
<br> 
<br>
<br>刘克庄
<br>　　克庄，“全”已见。
<br>　　卜算子
<br>　　纤软小腰身，明秀天真面。淡画修眉小作春，中有相思怨。
<br>　　昔立向人羞，颜破因谁倩。不比阳台梦里逢，亲向尊前见。
<br>　　又
<br>　　梅岭数枝春，疏影斜临水。不借芳华只自香，娇面长如洗。
<br>　　还把最繁枝，过与偏怜底。试把鸾台子细看，何似丹青里。
<br>
<br> 
<br>
<br>赵处澹
<br>　　处澹号南村，温州人。官知录。清乾隆刊东瓯诗存卷七有传。东瓯诗存收处澹诗多首。
<br>　　渔歌子
<br>　　丁山烟雨晚濛濛。柳岸苍波着短蓬。飞鸟白，断云红。一曲清歌淡月中。
<br>　　又
<br>　　雨睛山色堆蓝。桥外人家分两三。缘溪北，远溪南，片片闲云趁落帆。
<br>
<br> 
<br>
<br>方岳
<br>　　岳，“全”已见。
<br>　　满江红
<br>　　壬子生日
<br>　　晓傍苍崖，滴寒露、研朱点易。五十四卦为归妹，惟幽人吉。彼美人兮春上下，如吾徒者山南北。辨一生、坚壁卧烟霞，诗无敌。
<br>　　人间世，胶中漆。功名事，刀头蜜。放乾坤醉眼，看朱成碧。曾共梅花相尔汝，尽教雪后无消息。莫怕寒、容易嫁东风，春狼藉。
<br>　　水调歌头
<br>　　癸丑生日
<br>　　老子兴不浅，归矣复言归。不知归又何处，知我者何希。幸有青山一片，付与白云千载，便可乐渔矶。且尽一杯酒，春瓮晓生肥。
<br>　　倩梅花，邀涧叟，醉林扉。五年今已如此，莫倚
<br>　　健于飞。日月笼中双鸟，今古人间一马，五十五年非。归去不归去，未了北山薇。
<br>　　满庭芳
<br>　　甲寅生日
<br>　　雨带苍烟，须粘残雪，几年今日秋崖。梅花篱落，不减旧情怀。更觉神仙有分，一条冰、羽客这阶。朝真外，研朱点易，风露滴松钗。
<br>　　蓬莱。清浅未，吾将游戏，月坞云斋。已相期汗漫，鹤蜕青鞋。一念人间尘土，为雏孙、留醉茅柴。今而后，村书杂字，尽有老生涯。
<br>　　江城子
<br>　　几年诗骨雪槎牙。痼烟霞。老生涯。五十八翁，堪喜亦堪嗟。忽忆香山居士语，还失笑，较争些。
<br>　　荒寒梅坞月横斜。短篱遮。野人家。枝北枝南，须有两三花。紧闭竹门传语客，那得暇，尽由他。
<br>　　哨遍
<br>　　括盘谷序
<br>　　盘谷者何，环以两山，隐者盘旋。吾友人，惟李愿居之。曰人生我知之矣。大丈夫，名声昭于时世。庙朝归佐吾天子。其在外，旗旄呵前，弓矢塞途，供给如许。更争研列屋自闲居，有长袖飘风翳轻裾。便体轻声，半颊曲眉，取怜得意。
<br>　　噫。吾岂逃之。是皆有命非吾事。吾退而野处，濯清泉坐嘉树。幸钓水有鲜、采山可茹，起居惟适之安耳。尽车服不维，谁加刀锯，熟如无毁无誉。彼公卿奔走口嗫嚅。贤不肖于人又何如。乃为歌、与之如醉。歌云：盘谷幽只。缭曲深而窈。其泉可濯可湘。清泚盘乐，乐无央只。膏我车只秣我驹，将于盘、从子游只。
<br>　　水调歌头
<br>　　和罗足赠示
<br>　　醉石午阴合，高枕听松声。人间俯仰今古，一笑几亏盈。检校牛衣无恙，问讯鸥盟故在，身后底须名。甚矣吾衰矣，老气不能英。
<br>　　酒犹堪，寻逸少，对公荣。帝乡知在何处，烟水老吟情。屋后屋前青嶂，村北村南黄犊，付于短歌行。留得荷锄手，未觉负平生。
<br>　　浣溪沙
<br>　　饯腊
<br>　　太乙东皇欲转钧。玄冥连夜碾归轮。冰痕不动玉粼粼。
<br>　　酒气力消寒气力，梅精神是雪精神。相将好去转头春。
<br>　　又
<br>　　迎春
<br>　　看见娇黄拂柳芽。狠银幡谁亸髻蟠鸦。一帘睛色满天涯。
<br>　　冰缕未醒连夜酒。雪篱留得去年花。东风也肯过吾家。
<br>　　又
<br>　　守岁
<br>　　暖入屏炉一笑融。灯花成穟缀钗虫。醉微微莫睡匆匆。
<br>　　宝炷烧残银鸭暖，雪花飞起玉麟红。春风不等五更钟。
<br>　　又
<br>　　贺正
<br>　　晓色才分笑语喧。诏鸦飞下九重天。琼幡雪柳拜花前。
<br>　　最后屠苏人老大，搀先菡萏玉婵娟。一年年胜一年年。
<br>　　沁园春
<br>　　和赵尉重九
<br>　　渺渺西风，独产空山，吾亦快哉。尽两蓬霜雪，竹深藏径，半畦烟水，菘晚生台。看作么生，管他谁子，紧闭柴门不要开。且容卧，夕阳祓，秋雨蒿莱。
<br>　　一筇两屦徘徊。也不问白衣来不来。莫向黄花，谈身外事。已将白日，付掌中杯。金悄琵琶，银街叱拨，毕竟面横三尺埃。之人者，断无诗问柳。有暇寻梅。
<br>　　又
<br>　　再和韵
<br>　　客有谓予，野眺何如，予曰可哉。乃携酒怀鱼，共寻秋径，乘风化鹤，感慨荒台。能几重阳，已无老子，人世何妨笑口开。苍崖下，有二犁膏雨，十亩汗莱。
<br>　　掉头只么低回。彼轩冕时来自傥来。夜半饭牛，无心扣角，霜前擘蟹，有手持杯。野屋云深，帝城书断，坚卧三年一砚埃。赢得底是，唐诗晋帖，潜菊逋梅。
<br>　　又
<br>　　和赵尉
<br>　　冰雪之崖，云日之溪，有黄冠师。问北里南邻，谁家有酒。东冈西埯，何处无诗。骨相猿猱，心情鸥鹭，着在空山亦不辞。君知不，那贫犹易忍，懒最难医。
<br>　　谓予何许人斯。也自恐梅花未必知。笑白日贯虹，
<br>　　于今老矣，青山骑犊，何相如之。许大乾坤，亡无今古，不奈人生七十稀。谁与者，其天台种秫，地脉耘芝。
<br>　　又
<br>　　再和
<br>　　五字其城，百斛其兵，吾能进师。笑半世虚名，虚逃处乎酒。一双闲手，聊寄于诗。老去离支，兴来硉兀，犹解高歌与楚辞。终未肯，放陶巾入务，阮屐寻医。
<br>　　问君何取于斯。语鸥鹭莫令儿辈知。尽空谷烟寒，适堪高卧，闪村雨暗，子欲何之休上青冥，且烹黄犊，此味人间知者稀。吾与汝，是方干后叶，赵子灵芝。
<br>　　又
<br>　　春感
<br>　　花汝知乎，风雨一春，岛瘦郊寒。笑红杏村庄，久狐山屐，缘杨溪寺，未识吟鞍。才有相携，径须醉
<br>　　去，何必年时素所欢。且住持，荼蘼芍药，并与题看。
<br>　　癯仙露吸风餐。尽雪白髭须颜渥丹。方唤觳觫，耕云半岛，号沉冥子，卧月三间。衮衮诸人悠悠千古，老眼观之匹似闲。苍崖外，但留些诗，付与方干。
<br>　　最高楼
<br>　　寿王贰卿
<br>　　秋好处，晚节一篱香。几日又重阳。有老人。星现羲皇上。指癯仙、家近斗牛傍。久无心，青玉案，紫荷囊。
<br>　　更五岁，伏生书始授。又五岁，武公诗始就。浑未觉，鬓眉苍。便宣麻文德谁云老，问挂冠武一何忙。要人知，霜髓换，碧瞳方。
<br>
<br> 
<br>
<br>郭子正
<br>　　子正，“全”已见。
<br>　　永遇乐
<br>　　多积阴功，后蒙天报，荣贵长久。一片灵台。丹青要画，画请看人间秀，慈仁雅着，延永松年，内鼎有丹方就。想除非，真的高人，五福自然兼有。
<br>　　从来义方，今见公辅，量运夔龙居后。承此门风，相传世业，都是经邦手。狂歌将意，知公难老，永助庆堂尊酒。有重重，腰金孙子，继来献寿。
<br>
<br> 
<br>
<br>朱子厚
<br>　　子厚，“全”已见。
<br>　　菩萨蛮
<br>　　酴醾浴罢温香玉。牡丹睡起歌云绿。弹压属东阳。留春在庆堂。
<br>　　简端新组绶。辉映烟岚秀。妙曲倩清妍。祝君无尽年。
<br>
<br> 
<br>
<br>张埴
<br>　　诗渊第二十三册引“宋张埴情性集”书生村诗卷一首，中有“我看后村诗，未许后生到”之句。其年代较刘克庄为晚。埴字养直，号卢滨，吉水人。早游湖湘间，有诗名。有以奇士目之者。见光绪吉水县志卷三十七张埴传。
<br>　　失调名
<br>　　小轩生日
<br>　　玉宇风清，金茎露爽，五日新秋。正好小轩，相逢初主，七十边头。
<br>　　满前白髮翛翛。有抱得曾孙弄否。从此长看，星明南极，人醉西楼。
<br>
<br> 
<br>
<br>汪元量
<br>　　元量，“全”已见。
<br>　　瑞鹧鸪
<br>　　内家雨宿日辉辉。夹遥桃花张锦机。黄纛软舆抬圣母，红罗凉伞罩贤妃。
<br>　　龙舟缥缈摇红影，羯鼓喧哗撼绿漪。阿监柳亭排燕处，美人門把玉箫吹。
<br>　　汉宫春
<br>　　春苑赏牡丹
<br>　　玉砌雕栏。见吴宫西子，一笑嫣然。舞困人间半亸，艳粉争妍。珠帘尽卷，看人间、金屋神仙。歌队里，霞裾袅娜，百般轿态堪怜。
<br>　　别有一枝仙种，更同心并蒂，来奉君筵。猩蜃若教解语，曲谱应传。柘黄独步，昼笼睛，锦幄张天。试剪插，金瓶千朵，醉时细看婵娟。
<br>　　瑶花
<br>　　天中树木，高耸玲珑，向濯缨亭曲。繁枝缀玉。开朵朵九出。飞琼环簇。唐昌曾见，有玉女、来送春目，更月夜、八仙相聚。素质粲然幽独。
<br>　　江淮倦客再游，访后土琼基，树已倾覆，攀条掐干，细嗅来、尚有微微清馥。却疑天上列燕赏，催汝归速。恐后时、重谪人间，只剩把铅华妆束。
<br>　　莺啼序
<br>　　宫中新进黄莺
<br>　　檀栾宫墙数仞，敞朱帘绣户，正春暖、飘拂和风，衮入红尘香雾。见丝柳青青，袅娜如学宫腰舞。有黄莺、恰恰飞来，一梭金羽。
<br>　　小巧身儿，锦心绣口，圆滑遽如许。避人，渐飞入琼林藏身，桃杏深处。对银屏、珠圆翠陈，隔叶底、恣歌金缕。忽群妃，拍手惊飞，奋然高举。
<br>　　晓来雨湿，花娜柳垂，误投罗网去。缓缓访、六宫寻问，玉纤争握。放入金笼，眼娇眉妩。身如旅
<br>　　琐，无心求友。烟窗分影光阴里，听蛮声，似怨还如诉。
<br>　　青山隔断，红妆满眼，谁怜一匊。幽恨难吐，沉香拂拂。亭北阑干，已得君王顾。但暗忆、西湖美景，雨色晴光，入翠穿红，巧转娇语。莺莺休怨天家，已赠金衣公子。生前号这恩荣，物类将何补。妖黄白奏词臣，为尔翻成，太平乐府。
<br>　　失调名
<br>　　宫人鼓瑟奏霓裳曲
<br>　　绿荷初展。海榴花半吐，绣帘高卷。整顿朱弦，奏霓裳初遍，音清意远。恍然在广寒宫殿，窈窕柔情，绸缪细意，闲愁难剪。
<br>　　曲中似哀似怨。似梧桐叶落，秋雨声颤。岂待闻铃，自泪珠如霰。春纤罢按，早心已笑慵歌懒。脉脉凭栏，槐阴转午，轻摇歌扇。
<br>　　长相思
<br>　　阿哥儿。阿姑儿。两个天生一对儿。偷吹玉琯儿。笑些儿。话些儿。罗带同心双绾儿。团团似月儿。
<br>　　忆秦娥
<br>　　笑盈盈。晓妆扫出长眉青。长眉青。双开雉扇，六曲鸳屏。
<br>　　少年心在尚多情。酒边银甲弹长筝。弹长筝。碧桃花下，醉到三更。
<br>　　又
<br>　　雪霏霏。蓟门冷落人行稀。人行稀。秦娥渐老，着破宫衣。
<br>　　强将纤指按金徽。未成曲调心先悲。心先悲。更无言语，玉箸双垂。
<br>　　又
<br>　　天沉沉。香罗拭泪行穷阴。左霜右雪，冷气难禁。
<br>　　几回相忆成孤斟。塞边鞞鼓愁人心。愁人心。北鱼南雁，望到而今。
<br>　　又
<br>　　水悠悠。长江望数据无归舟。无归舟。欲携斗酒，怕上高楼。
<br>　　当年出塞拥貂裘。更听马上弹箜篌。弹箜篌。万般哀怨，一种离愁。
<br>　　又
<br>　　风声恶。个人蕉萃凭高阁。凭高阁。相思无尽，泪珠偷落。
<br>　　锦书欲寄鸿难托。那堪更听边城角。边城角。又添烦恼，又添萧索。
<br>　　又
<br>　　如何说。人生自古多离别。多离别。年年辜负，海棠节。娇娇独坐成愁绝。胡笳吹落关山月。关山月。春来秋去，几番圆缺。
<br>　　又
<br>　　马萧萧。燕支山中风飘飘。风飘飘。黄昏寒雨，直是无憀。
<br>　　玉人何处教吹箫。十年不见心如焦。心如焦。彩笺难寄，水远山遥。
<br>　　人月圆
<br>　　钱塘江上春潮急，风卷锦帆飞。不堪回首，离宫别馆，杨柳依依。
<br>　　蓟门听雨，燕台听雪，寒入宫衣。娇鬟慵理，香肌瘦损，红泪双垂。
<br>　　太常引
<br>　　四月初八日庆六十
<br>　　广寒宫殿五云边。看天上、烛金莲。香袅御炉烟。拥彩仗、千官肃然。
<br>　　世间玉母，月中仙子，花甲一周天。乐指沸华年，更福寿，千年万年。
<br>　　婆罗门引
<br>　　四月八日谢太后庆七十
<br>　　一生富贵，岂知今日有离愁。锦帆风力难收。望断燕山蓟水，万里到幽州。恨病馀双眼，冷泪交流。
<br>　　行年已休。岁七十、又平头。梦破争银屏金屋，此意悠悠。几度口口，见青冢，虚名不足留。且把酒、细听箜篌。
<br>　　锦瑟清商引
<br>　　玉窗夜静月流光。提鸳弦、先奏清商。天外塞鸿飞呼，群夜渡潇湘。风回处，戛玉铿金，翩翻作新势，声声字字，历历锵锵。忽低颦有恨此意极凄凉。
<br>　　炉香帘栊正清洒，转调促柱成行。机籁杂然鸣素手，击碎琳琅。翠云深梦里昭阳。此心长。回顾穷阴绝漠，片影悠扬。那昭君更苦，香泪湿红裳。
<br>　　玉楼春
<br>　　度守愍忌长春宫斋醮
<br>　　咸淳十载聪明帝。不见宋家陵寝废。暂离绛阙九重天，飞过黄河丈水。
<br>　　长春宫殿仙璈沸。嘉会今辰为愍忌。小儒百拜酹霞觞，寡妇孤儿流血泪。
<br>　　又
<br>　　赋双头牡丹
<br>　　帝乡春色浓于雾。认遣双环堆绣户。金张公子总封侯，姚魏弟兄皆列土。
<br>　　碧纱窗下修花谱。交颈鸳鸯娇欲语。绛绡新结转官球，桃李仆奴何足数。
<br>　　丁无悔
<br>　　待考。
<br>　　满庭芳
<br>　　道格天渊，令行海岳，凛然名德尊崇。云烟千里，分付笑谈中。川后波神效职，潮声细、一鉴涵空。风樯便，蛮珠贾舶，累译更遥通。
<br>　　雍容。廊庙手，著龟先见，日月精忠。自丛机初解，眷渥尤隆。共道奇宠福艾，衮衣到，宁久居东。谯门晓，高牙大纛，辉映醉颜红。
<br>　　又
<br>　　偃屋霜清，棱层烟碧，玲珑移在人间。山光林色，常伴主人闲。元有仙风道骨，无心趁、玉简朝班。归来赋，不因五斗，谈笑挂衣冠。
<br>　　尤难。谁不羡，商山橘乐，湄水渔竿。引相君王子，助发幽欢。满泛寿觞多祝，南溟共、比海波澜。君知否，庙堂有意，相与问寒岩。
<br>
<br> 
<br>
<br>杨再可
<br>　　待考。
<br>　　喜迁莺
<br>　　腊天初晓，庆五色瑞云，华轩呈绕。紫府真人，丹台仙伯，合降世间荣耀。彩笔素题，篇翰未减，家声词藻。秀眉宇，俊丰标阀阅，声名都好。
<br>　　富贵长欢笑。此际锦堂，移下蓬莱岛。妙舞蹁跹，清歌宛转，两行翠娥燕赵。劝饮百千钟酒，岁岁朱颜不老。春近也，看香红又怕，小桃开了。
<br>
<br> 
<br>
<br>刘仲讷
<br>　　待考。
<br>　　水调歌头
<br>　　昨夜乘秋兴，长啸驭清风。飘然玉宇虚廊，忽到广寒宫。解后姮娥相见，为问中秋诞节，奇特世难同。底事长庚梦，独占此宵中。
<br>　　呼金免，寻玉策，检前踪。自从盘古有月，便有此仙翁。公向人间游戏，月在天衢来往，清气每相通。明月既无尽，公寿亦无穷。
<br>
<br> 
<br>
<br>蒋思恭
<br>　　待考。
<br>　　水调歌头
<br>　　寿张运使
<br>　　紫府掣金钥，银汉夜乘槎。老仙暂驻幢节，来佐玉皇家。翠髮朱颜好在，肘后有方医国，宝鼎养丹砂。谈笑功名了，身退饭胡麻。
<br>　　游物外，聚紫脑，炼青芽。星垣寓直有子，曾步八砖花。来岁称觞寿宴，衮绣彩衣交映，重荐枣如瓜。夜首拾瑶草，长啸卧烟霞。
<br>　　又
<br>　　风流九霞客，名在五云乡。十年出入华禁，簪橐奉君王。黄伞西清日转，宝月红鸾影里，长近赭袍光。彩笔赓歌处，殿阁有馀凉。
<br>　　跨秋风，凌宝鼎，笑芝房。人间争识奇贵，妙帖焕名章。莫羡碧幢金印，换取玉堂清琐，翰墨看淋浪。岁岁宫壶酒，雨露带天香。
<br>
<br> 
<br>
<br>张成可
<br>　　待考。
<br>　　洞仙歌
<br>　　薰风池阁，八叶蓂初展。紫府当年侍香案。见蟠桃频着子，偷荐瑶觞，贪醉寐，谪向人间未满。
<br>　　青禽传近信，催赴仙班，怪我尘缘未能断。爱吴中山色好，抹日批风，蓑共笠，纵有金章不换。待驾鹤遨访访蓬壶，问海水从来，几番增减。
<br>
<br> 
<br>
<br>丁仲远
<br>　　待考。
<br>　　醉蓬莱
<br>　　正霜融日暖，风淡寒轻，小春时候。后苑疏梅早放，数枝开就。知是花工，预回春气，与作仙翁寿。君看侯门，祥云锁戟，瑞烟笼昼。
<br>　　天赋麒麟风骨，尽道德耀宗盟，名高星斗。两郡甘棠，惠爱传民口。宣室思贤，锋车促召，行矣应非久。衣锦归来，双亲笑喜，朱颜如旧。
<br>
<br> 
<br>
<br>真知柔
<br>　　待考。
<br>　　水龙吟
<br>　　春寿太守
<br>　　碧霄彩旆铃，应南极星躔光火祭。巍巍名阀，芳传汉相，貂蝉炳焕。德莹冰壶，量包沧海，神钟岩电。向宝储内阁，英摽才华，声猷著膺宸眷。
<br>　　荐领名都屏翰，更循良、歌腾畿甸。峻专剧郡，荣登法从，光生尧殿。密勿论思，雍容启活，荣华独冠。愿年年长见，兰芽玉喷，柳梢金嫩。
<br>
<br> 
<br>
<br>张时甫
<br>　　待考。
<br>　　玉楼春
<br>　　寿平江陈守
<br>　　姑苏台上春光发。菊老寒轻午未歇。人言太守是龚黄，天为吾君生稷契。
<br>　　月良庆会俱良月。万岁千秋同瑞节。明朝仙领趣是提鳌，十万人家齐卧辙。
<br>　　玉楼春
<br>　　蟠桃十月惊春早。春到玉梅枝上小。和羹人物应时生，天上骑鲸生风沼。
<br>　　万家宝篆祥烟晓。竞祝史君长不老。夜来南极照元台，见说沙堤新筑了。
<br>
<br> 
<br>
<br>李朝卿
<br>　　待考
<br>　　玉楼春
<br>　　摘仙暂下金銮殿。开宴瑶池春未晚。飞琼南舞锦靴寒，弄玉吹箫银字暖。
<br>　　寿觞阿母年年劝，犹道碧桃尚浅。花开更待几东风，应见华千岁换。
<br>　　玉楼春
<br>　　炉烟不断腾金兽。香雾入帘波影皱。秋堂锦度艳群仙，不惜绮罗萦舞袖。
<br>　　昼弦素管春风手，娇妙如花轻似柳。劝君须尽眼中欢，绿酒十分千秋寿。
<br>　　玉楼春
<br>　　厌玉为浆麟作□。玉树琼葩长不谢。翠帘绣暖燕归来，宝鸭花香蜂上下。
<br>　　沙堤佩马催公驾，月白风清天不夜。重来赫赫照岩郎，不动堂堂凝泰华。
<br>　　小重山
<br>　　春正浓时月正圆。华堂初燕喜，雨真仙。霞衣相对旧貂蝉。人间少，福寿子孙贤。
<br>　　□□佳非烟。花光羞粉艳，敢争妍。笑歌里捧金舡。深深愿，松柏永同坚。
<br>　　鹧鸪天
<br>　　万里霜空爽气高。翩翩天雁薄云霄。佳祥已协当年梦，岂但非熊可珥貂。
<br>　　金笏带，紫花袍。朱衣双引玉宸朝。百年富贵须平步，仍有功名信史褒。
<br>　　西江月
<br>　　盛德须知异禀，天教占尽秋光。一轮明月照华堂。荐寿笙歌嘹亮。
<br>　　座上簪缨并列，庭前兰玉成行。只应难老胜松篁。五福人间供。
<br>　　踏莎行
<br>　　月挂琼钩，日添绣线。绮花翻浪重帘卷。风传环珮晓珊珊，画堂羯鼓催开宴。
<br>　　翠缕香凝，玉膏酒滟。仙翁莫拆玻璃满。同衔丹诏下云电。千秋长在黄金殿。
<br>　　鹧鸪天
<br>　　九购箫低彩雾高。鸾车鹤驭下层宵。天教来辅长生帝，宝殿千秋侍赭袍。
<br>　　飞急召，促归朝。沙路稳为马蹄娇。功成并画兰台上，奎画重看御赞褒。
<br>
<br> 
<br>
<br>谈元範
<br>　　齐东野语卷十、吴兴备志卷二十八有吴兴人谈重，字元鼎，宁宗时人。不知与元範有无干涉。
<br>　　清玉案
<br>　　虾须帘上银钩小。筵内轻寒绕。红叶征香侵语笑。金钗珠履，风萧龟鼓，疑是蓬莱岛。
<br>　　萱堂日日春生貌。嫩绿休然鬓边好。赋得修龄应不少。年年长见。画梁双燕，楼外青袍草。
<br>
<br> 
<br>
<br>倪翼周
<br>　　待考。
<br>　　青玉案
<br>　　烟浓水淡荷香浅。近翠幕、疗弦管，逸气棱层冲碧汉。绝无凡骨，炼成铅鼎，未许童颜换。
<br>　　长门深锁文君院。前度蛮笺泪痕满。为问乘槎人不远。只消丹桂，一枝分付，早早随伊愿。
<br>　　又
<br>　　四时令节惟重九。况此日、缝佳偶。金菊已花杯有酒。瑶池宴罢，一枝斜插，好作渊明友。
<br>　　翠眉淡淡匀宫柳。比似年时更清瘦。双绾带儿新结就。长情恩爱。随家俭约，素与君同寿。
<br>　　又
<br>　　薰风解尽吾民愠。正蓬渚芳遍。昨夜商周生伊旦。从来仁者，仲尼称寿，更捧金杯劝。
<br>　　我有诗词三百卷。待留取、频频献。且看明年秋欲半。紫薇花下，绿槐阴外，天语颁新宴。
<br>　　又
<br>　　熙春堂下花无数。红紫映、桃溪路。蝶往蜂来知几许。翠筠亭外，绿阳堤畔，时听娇莺语。
<br>　　绮筵罗列开樽俎。况总是、神仙侣。竞举笙歌持玉醑。介公眉寿，年年此日，常与花为主。
<br>
<br> 
<br>
<br>段倚
<br>　　待考。
<br>　　醉蓬莱
<br>　　正星杓首舍，月律开祥，嗣兴芳序。梦协长庚，诞清朝仪羽。运继姬周，庆流嵩岳，认再生申甫。职尹京华，功宣国计，声猷兼著。
<br>　　子建文章，懿侯宗范，叔度襟怀，紫芝眉宇。燕启佳辰，满东风兰雾。脆管繁丝，绣茵檀板，会饭中仙侣，世仰真贤，朝尊大老，长亲尧主。
<br>
<br> 
<br>
<br>贺及
<br>　　待考。
<br>　　新荷叶
<br>　　莲萼飘香，金乍扇轻凉。郁郁葱葱，瑞烟萦绕华堂。星辰孕秀，良霄梦、吉协熊祥。紫芝眉宇，莹然如峙圭璋。
<br>　　忠孝传芳，集庆门、奕世簪裳。他日岩廊，致君直上虞唐。百千椿算，争期并、鹤老龟长。年年今日，会拚一醉觥觞。
<br>
<br> 
<br>
<br>傅伯达
<br>　　待考。
<br>　　沁园春
<br>　　白帝司权，炎宫回驭，一叶报秋。正银河高泻，金风乍扇，冰轮将满，火伞初收。吴越传芳，斗牛钟秀，间世生贤谁与俦。那堪更负。过人才气，济世谋猷。
<br>　　风流花县优游，有善政廉名达郡侯。鹗书朝荐，泥封幕召，荣登闺籍，平步瀛洲。歌驻行云，舞翻回雪，寿酒深倾碧玉瓯。从今愿，愿龄齐鼻祖，名在丹丘。
<br>
<br> 
<br>
<br>郑达可
<br>　　待考。
<br>　　满庭芳
<br>　　肥绽梅红，嫩翻荷绿，微凉时起青蘋。人间福艾，都属老人星。累建高牙大纛，循良治、是处彬彬。棠阴里，丰碑纪德，仁爱浃生民。
<br>　　纶巾。风物裹，一筇征倚，傲睨寰瀛。况清朝黄髮，尢急咨询。第恐商山芝客，岂容便、蝉蜕功名。他时看，腰横玉带，朱紫列云仍。
<br>　　念奴娇
<br>　　嫩凉如水，正一天风露，秋容如沐。明日中秋今夜月，千月清辉光足。周室姬公，唐家元轨，来亨人间福。老人星瑞，光芒南照檐曲。
<br>　　行看裂土分茅，朱颜青鬓，好称腰横玉。便挽银河斟北斗，倾作千钟醽。子舍荣华，孙枝赫奕，茂盛同松竹。尊前欢笑，竞将椿算为祝。
<br>
<br> 
<br>
<br>臧馀庆
<br>　　待考。
<br>　　南歌子
<br>　　橘里风烟好，壶中日月长。松身鹤髮自安强。应有老人呈瑞、动光芒。
<br>　　酒饮无边酒，香烧不断香。从今乞与醉为乡。更醉百年三万、六千场。
<br>　　鹧鸪天
<br>　　天与君王管晏才。尚书两曳履声来。今朝望省楼头看，已有台星照斗魁。
<br>　　金蹀躞，玉崔嵬。天香满袖早朝回。中书尚享无穷考，长揖南风醉寿杯。
<br>　　又
<br>　　寿菊才开三四葩。秋光着意主人家。清香未许人间识，先占重阳醉紫霞。
<br>　　儿绿绶，母金花。斑衣庭下乐无涯。要知他日中书考，细数沙堤堤上沙。
<br>　　感皇恩
<br>　　消息近春来，东风还又。先借椒盘劝金斗。坐间和气，压尽一番梅柳。掖庭频寓直，君恩厚。
<br>　　天佑两宫，南山齐寿。况有仙丹在公手。论功医国，合在药王之右。不妨千岁饮，长生酒。
<br>　　又
<br>　　南岳有真仙，人间祥瑞。酒量诗豪世无比。晚年林下，做个清闲活计。诮如千岁鹤，巢云际。
<br>　　此日大家，广排筵会。酒劝千钟莫辞醉。昔时彭祖，寿年八百馀岁。十分才一分。那里暨。
<br>　　又
<br>　　交广出沉香，路遥难致。何况卑人更不易。寿星香帕，我又几曾识置。有般祝寿底，忒仡戏。
<br>　　剪下一张，池州表纸。捻得轻圆更滑腻。五双纸捻，管打十个喷嚏。□□□□儿，一百岁。
<br>
<br> 
<br>
<br>胡于
<br>　　待考。
<br>　　鹧鸪天
<br>　　寿
<br>　　去日清霜菊满丛。归来高柳絮缠空。长驱万里山收瘅，径度层波海不风。
<br>　　阴德遍，岭西东。天教慈母寿无穷。遥知今夕称觞处，衣彩还将衣绣同。
<br>　　又
<br>　　阿母蟠桃下记春。长沙星里寿星明。金花罗纸新裁诏，俱叶傍行别绶经。
<br>　　同犬子，祝龟龄。天教二老鬓长青。明年今日称觞处，更有孙枝满谢庭。
<br>　　又
<br>　　楚楚吾家千里驹。老人心事正开渠。风流不减庭前玉，爱惜真如掌上珠。
<br>　　纡绿绶，荐方壶。老人沉醉弟兄扶。问将何物为儿寿，付与家传万卷书。
<br>　　又
<br>　　袅袅薰风响珮环。广寒仙子跨清鸾。谁教瑞世仪周间，自赋多才继小山。
<br>　　铃阁静，画堂闲。衮衣象服镇团栾。年年此日觞处，留待菖蒲驻玉颜。
<br>
<br> 
<br>
<br>申国章
<br>　　待考。
<br>　　鹧鸪天
<br>　　十载分符衣绣衣。裳阴处处浙东西。政成已可书银笔，词鹿仍堪付雪儿。
<br>　　春未半，日方迟。御沟金袅柳如丝。风池留得梅花住，欲与先生荐寿卮。
<br>
<br> 
<br>
<br>陈日章
<br>　　待考。
<br>　　鹧鸪天
<br>　　风乐清虚息万缘。逍遥真是地行仙。徙他玉带金鱼贵，听我纶巾羽扇便。
<br>　　倾九酝，祝长年。休辞潋滟十分舡。来年此日称觞处，定有重孙戏膝前。 
<br>
<br> 
<br>
<br>李景良
<br>　　待考。
<br>　　鹧鸪天
<br>　　清晓祥云绕碧天。老人星忽下南躔。庭兰共酌长生酒，持上华堂彩侍前。
<br>　　开绮席，舞朱颜。轻红莲叶荐金盘。沉香小院浑先暑，更有杯传数百年。
<br>
<br> 
<br>
<br>张思济
<br>　　待考。
<br>　　鹧鸪天
<br>　　衣润红绡梅欲黄。几年欢意属华堂。红颜阿母逢占虺，班鬓儿童尽举觞。
<br>　　麟作脯，玉为浆。从今三万六千场。桑麻休说桑田变，自是经门日月长。
<br>
<br> 
<br>
<br>李夫人
<br>　　以下三词，乃分别出现，不知为几人作，诗渊皆谓“宋李夫人”作。今姑系为一人之作。
<br>　　减字木兰花
<br>　　幕天席地，瑞脑香浓笙歌沸。
<br>　　白纻衣轻。鹓髮霜髯照座照。
<br>　　轻簪小珥。却是人间真富贵。
<br>　　好着丹青。画与人间作寿星。
<br>　　蝶恋花
<br>　　急鼓疏钟声报晓。楼上今朝，卷起重帘早。环珮珊珊香袅袅。尘埃不到如蓬岛。
<br>　　何用珠玑相映照。韵胜形清，自有天然好。莫向尊前辞醉倒。松枝鹤骨偏宜老。
<br>　　瑞鹧鸪
<br>　　新晴庭院暑风轻。瑞气朝来特地清。霞帔羽衣筠竹杖，萱堂真有寿星明。
<br>　　自来忠孝传家世，所以芳兰满户庭。簪笏成行称寿处，老来皆已鬓星星。
<br>
<br> 
<br>
<br>张藻
<br>　　待考。
<br>　　望海潮
<br>　　露零金井，尘清玉宇，双蓂呈瑞新秋。佳气郁葱，祥烟缭绕，玉门初诞风流。宾客竞回眸。庆虎头食肉，燕颔封侯。骨相非凡，便宜谈笑上瀛洲。
<br>　　青衫莫欢淹留。有儿孙兰玉，不负箕裘。莲幕向来，花城今日，不妨小试良筹。名姓在金瓯。看佩珂鸣玉，促侍宸旒。直待功成名遂，归作赤松游。
<br>
<br> 
<br>
<br>胡文卿
<br>　　待考。
<br>　　虞美人
<br>　　枢庭喜庆生辰到。仙伯离蓬岛。鲁台云物正呈祥。绣线工夫从此、日添长。
<br>　　满斟绿醑深深功。岁岁长相见。蟠桃结子几番红。笑赏清歌声调、叶黄钟。
<br>　　又
<br>　　香烟绕遍兰堂宴。香鸭珠帘卷。香风转后送韶音。香酝佳筵今日、庆佳辰。
<br>　　香山烧尽禽飞放。香袖佳人唱。香醪满满十分斟。香信传时延寿、保千春。
<br>　　又
<br>　　寿香烟篆金炉细。寿细邀宾至。寿筵两畔列红妆。寿曲仙音一品、舞霓裳。
<br>　　寿星高挂生祥瑞。寿祝长生意。寿杯满劝庆遐龄。寿比南山松柏、永长春。
<br>　　又
<br>　　香云佳气交盘结。又庆生申节。满堂簪绂奉霞觞。瑞应台躔南极、见光亡。
<br>　　心田积累阴功足。来受人天福。从今几度见河清。笑傲壶中日月、镇长春。
<br>　　又
<br>　　昨霄南极星光现。今日开华宴。朱颜翠鬓占春多。且向博山香袅、卷金荷。
<br>　　龟游鹤舞千年寿。更酌千钟酒。满庭佳客捧殷勤。此日蒲菊新绿、瓮头春。
<br>　　阮郎归
<br>　　良辰佳景列华筵。笙歌奏管弦。位居荣显子孙贤。功名事双全。
<br>　　庆祝寿，拜尊前。重重福禄坚。愿如彭祖寿齐年。金杯劝寿仙。
<br>　　又
<br>　　谢娘诗礼有家风。吹窗清昼同。笑言偕老与梁鸿。闺门喜气融。
<br>　　来月殿，下珠宫。人间春意浓。一尊仙酝祝芳容。蟠桃千岁红。
<br>　　又
<br>　　薰风吹尽不多云。晓天如水清。哦松庭院忽闻笙。帘疏香篆明。
<br>　　兰玉盛，凤和鸣。家声留汉庭。狨鞍长傍九重城。年年双鬓青。
<br>
<br> 
<br>
<br>杨道居
<br>　　待考。
<br>　　蝶恋花
<br>　　气禀五行天瑟秀。瑞见枢延，况是黄钟奏。日影量来添午昼。柳梅消息年时候。
<br>　　红粉吹香帘幕秀。深院笙歌，劝饮金钟酒。乐事赏心千岁有。黑头做三公有。
<br>
<br> 
<br>
<br>史佐尧
<br>　　待考。
<br>　　苏幕遮
<br>　　柳重金，梅褪玉。昴宿呈祥，符应生公族。盖世功名夸九牧。黼衮褒扬，庆阀辉南北。
<br>　　赐宫醪，分笃。天与长生，谩把仙椿祝。好继平阳腾茂躅。富贵千秋，饮听瑶池曲。
<br>
<br> 
<br>
<br>徐去非
<br>　　待考。
<br>　　满庭芳
<br>　　凤历书元，龟图画泰，瑞蓂两两初开。舞风仙子，飞雪拥春来。平荡人间险秽，端为你没点尘埃。清明世，冰辉太洁，鸥鹭莫惊猜。
<br>　　儿孙，同劝寿，桃添西阆，兰绕南陔。看琼玉妆成，万瓦楼台。飘酒风流枚满盏，浑疑醉，月影蓬莱。从今去，诗高未老，点化尽多才。
<br>　　锦被堆
<br>　　一种两容仪，红共白、交映南枝。紫霞仙指冰翁语。花如醉玉，香同臭雪，别样风姿。
<br>　　相守岁寒期。春造化、密与天知。羞将脂粉隈桃李，独先结实，还同戴胜，归宴瑶池。
<br>　　卷珠帘
<br>　　祥景飞光痛绣。流庆昆台，自是神仙胃。谁遣阳和放春透。化工重入丹青手。
<br>　　云筝锦瑟争为寿。玉带金鱼，共愿人长久。偷取蟠桃荐芳酒。更看南极星朝斗。
<br>
<br> 
<br>
<br>舒大成
<br>　　待考。
<br>　　点绛唇
<br>　　祝寿筵开，华堂深映花如绣。瑞烟喷兽。帘幕香风透。
<br>　　一点台星，化作人间秀。韶音奏。两行红袖。争劝长生酒。
<br>
<br> 
<br>
<br>贾少卿
<br>　　待考。
<br>　　临江仙
<br>　　月寺星轺尘梦断。如今平地仙人。烟霞卷起旧精神。香焚金鸑鷟，书奏玉麒麟。
<br>　　闻道枫宸求侍从，看庆命重新。且将负月剩酬身。樽中长有酒，花下不辜春。
<br>
<br> 
<br>
<br>陆汉广
<br>　　待考。
<br>　　江城子
<br>　　绿莺庭院燕莺啼。绣帘垂。瑞烟霏。一片竹箫，风过彩云低。疑是蕊宫仙子降，翻玉袖，舞瑶姬。
<br>　　冰姿玉质自清奇。看孙枝。列班衣。画鼓新歌，喜映两疏眉。袖里蟠桃花露湿，应不惜，醉金卮。
<br>
<br> 
<br>
<br>王阜民
<br>　　待考。
<br>　　临江仙
<br>　　家法从来师静治，赵张高掩前踪。清才八斗继宗风。年年正月尾，桃李满城中。已把长江成九酝，请将太白浮公。更移春槛向房栊。有花虽解语，莫负锦薰笼。
<br>
<br> 
<br>
<br>霍安人
<br>　　待考。
<br>　　感皇恩
<br>　　十月小春天，梅飘香细。九叶尧蓂已呈瑞。寿阳仙子，暂降羽衣环珮。林间风味，别人难比。
<br>　　齐眉共庆，劝声鼎沸。有子知书继家世。兼金五福，行被君恩宠贲。愿祈龟鹤算，千千岁。
<br>　　醉蓬莱
<br>　　正朱明时候，院宇清和，庆逢佳节。梦应熊罴，尧蓂翻三叶。罗绮如云，寿杯争劝，竞起歌新阕。瑞气氤氲，祥云缭绕，玉炉频爇。
<br>　　溪室封功，几多勋业，首冠今朝，一时英杰。得配侯门，岂不惭疏拙。彩凤和鸣，早膺荣所以。增盛斑衣列。福禄无穷，年过卫武，辉光阀阅。
<br>　　满庭芳
<br>　　桐叶霜干，芦花风软，晓来一色新秋。碧光无际，良夜月明楼。瑞应长庚入梦，钟奇秀、特产贤侯。堪夸处，雄姿英发，连箭射双雕。
<br>　　回头。思往事，皂囊三进，豪气冲牛。记前回凤诏，空下南洲。冷笑浮云坠甑，鲈鱼美、归老扁舟。祝君寿，青山不尽，绿水自悠悠。
<br>
<br> 
<br>
<br>希叟
<br>　　待考。
<br>　　瑞鹤仙
<br>　　燕堂秋未老。正木犀香散，芙蓉红小。门阑瑞烟绕。望银河月暗，寿星偏照。碧霞道要。有真人、亲传最妙。况桃源旧约，重寻鬓髮，胜如年少。
<br>　　缥缈。六铢衣降，九转丹成，五云齐到。十洲三岛。神仙路，终须到。对芝兰玉树，宝杯交劝，何惜玉山醉倒。看乘鸾跨鹤，归来洞天未晓。
<br>
<br> 
<br>
<br>沈元实
<br>　　待考。
<br>　　水调歌头
<br>　　金关五云时，玉座太微间。凌虚新就燕间，宣唤待臣班。丹扆坐移前席，禁漏声传高阁，喜气满龙颜。天语眷畴昔，政路稳跻攀。
<br>　　酒如渑，香袅穗，寿南山。橙黄橘绿，樽前辉映菊花团。清晓晾风凝霜，晴昼秋光满院，岁岁奉君。待看云台画，荣观侈人寰。
<br>
<br> 
<br>
<br>游子蒙
<br>　　待考。
<br>　　满江红
<br>　　春玉苍山，屏星暖、佳辰难得。看柳眼梅金，全似海沂春色。和气欢声俄尔许，祥烟瑞霭今何夕。是风流、儒雅黑头公，悬孤日。
<br>　　福不尽，贵无敌。愿岁岁，见华席。捧霞觞称寿，寿如南极。见说蟠桃正发，柔风暖日瑶池碧。待他年、结了欲成时，留君摘。
<br>　　又
<br>　　雪远坞霜林，一夜报、春归消息。看是处、春回柳眼，粉匀梅额。和气已欣回北陆，寿星更喜明南极。问四井、节物奉谁欢，辽东客。
<br>　　熊梦旦，非常日。珠履闹，金钗密。指双溪千顷，其斟琼液。不用殷勤千岁祝，姓名己上神仙籍。但时从、王母借蟠桃，躬亲摘。
<br>
<br> 
<br>
<br>贾逋
<br>　　待考。
<br>　　清平乐
<br>　　薰梅染柳。借得东君手。柳色梅香到樽前，摅写才华八斗。
<br>　　当年占梦佳辰。今年乐事万新。日侍玉皇香案，钧天日月常春。
<br>
<br> 
<br>
<br>吴文若
<br>　　待考。
<br>　　蝶恋花
<br>　　玉宇生凉秋恰半。月到今霄分外清光满。兔魄呈祥冰禾彡烂。广寒仙子生华旦。
<br>　　聪慧风流天与擅，淑质冰婆，本是飞琼伴。□领彩衣椿祝劝。蟠桃待熟瑶池宴。
<br>
<br> 
<br>
<br>去非
<br>　　宋人名或字以“去非”称者甚多。陈与义字去非。“全”有冯去非。诗渊有“宋实斋王去非”；其第十二册又有题紫霞洲之宋人“去非”。本辑又有徐去非。不知孰是。
<br>　　满庭芳
<br>　　龙角辉春，蛾春惊晓，梦阑金翠屏开。异芬薰室，风送蕊仙来。玉女擎香沐浴，人间世、洗彻凡埃。梅开后，留花酝染，清味俗难猜。
<br>　　东君，尤雅爱，传香芳畹，香发庭陔。宁馨满尊前，喜奏瑶台。便好纽为佩王，瀛洲路、同赏蓬莱。蟠桃宴，从今曼倩，三骋奇材。
<br>
<br> 
<br>
<br>潘熊飞
<br>　　待考。
<br>　　南乡子
<br>　　十日后重阳。甘菊阶前满意黄。生日无饯留贺客，何妨。尚有儿曹理寿觞。
<br>　　双鬓已沧浪。休问金门与玉堂。二仲相期三径在，徜佯。何用功成似子房。
<br>
<br> 
<br>
<br>黄庭佐
<br>　　据词中“谁与复神州”云云，作者当为南宋人。其具体年代，待考。
<br>　　水调歌头
<br>　　露着桂枝晓，霜护菊篱秋。无尘玉宇南极，一点瑞光浮。嵩岳精英瑞世，河洛图书寓直，琳馆奉宸游。独袖功名手，谁与复神州。
<br>　　带垂金，头尚黑，紫绮裘。年年今日，灵寿扶出富民侯。应为娉婷一笑，烂醉葡萄新熟，明月满西楼。西北雨峰峙，端五寿山侔。
<br>
<br> 
<br>
<br>赵□
<br>　　参失调名后按语。
<br>　　失调名
<br>　　鱼游春水
<br>　　寸心千里。
<br>
<br> 
<br>
<br>吴氏
<br>　　宋史卷一百六十一艺文七：“吴氏符川集一卷（原注：不知名）。”“全”有“吴氏”，及王安石之妻；“全”又有“吴氏”，及妇人：均非此吴氏。此吴氏，为注朱淑真断肠诗集者南宁人郑元佐所引，其生活年代，当在郑元佐之前，具体年代待考。又郑元佐在注文中，亦引符川集中诗。
<br>　　失调名
<br>　　立春
<br>　　剪新幡儿，斜搬插真穆髻。
<br>　　南乡子
<br>　　楼台里，春风淡荡。
<br>　　又
<br>　　乍卷珠帘新燕入。
<br>　　多丽
<br>　　几声天外归鸿。
<br>　　渔家傲
<br>　　鶗鴂一声初报晓。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
