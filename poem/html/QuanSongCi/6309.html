<HTML>
<HEAD>
<TITLE>全宋词 卷033 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷033</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷033</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-06&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6309"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷033')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷033]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【吕本中】
<br>
<br>采桑子
<br>
<br>恨君不似江楼月，南北东西。南北东西。只有相随无别离。恨君却似江楼月，暂满还亏。暂满还亏。待得团团是几时。
<br>
<br>采桑子
<br>
<br>乱红夭绿风吹尽，小市疏楼。细雨轻鸥。总向离人恨里收。年年春好年年病，妾自西游。水自东流。不似残花一样愁。
<br>
<br>西江月
<br>
<br>渺渺风吹月上，濛濛雾挟霜回。百年心事老相催。人在夕阳落外。
<br>
<br>有梦常嫌去远，无书可恨来迟。一杯浊酒两篇诗。小槛黄花共醉。
<br>
<br>西江月
<br>
<br>酒罢悠扬醉兴，茶烹唤起醒魂。却嫌仙剂点甘辛。冲破龙团气韵。
<br>
<br>金鼎清泉乍泻，香沈微惜芳薰。玉人歌断恨轻分。欢意厌厌未尽。
<br>
<br>朝中措
<br>
<br>病香无力傍栏干。风雨送春还。一枕晓来清梦，无人说似西山。
<br>
<br>匆匆笑语，时时邂逅，草草杯盘。莫谓杂花时候，便忘梅蕊冲寒。
<br>
<br>南歌子
<br>
<br>驿路侵斜月，溪桥度晓霜。短篱残菊一枝黄。正是乱山深处、过重阳。
<br>
<br>旅枕元无梦，寒更每自长。只言江左好风光。不道中原归思、转凄凉。
<br>
<br>虞美人
<br>
<br>梅花自是于春懒。不是春来晚。看伊开在众花前。便道与春无分、结因缘。
<br>
<br>风前月下频相就。笑我如伊瘦。几回冲雨过疏篱。已见一番青子、缀残枝。
<br>
<br>虞美人
<br>
<br>平生臭味如君少。自是君难老。似侬憔悴更谁知。只道心情不似、少年时。
<br>
<br>春风也到江南路。小槛花深处。对人不是忆姚黄。实是旧时风味、老难忘。
<br>
<br>浣溪沙
<br>
<br>暖日温风破浅寒。短青无数簇幽栏。三年春在病中看。
<br>
<br>中酒心情浑似梦，探花时候不曾闲。几年芳信隔秦关。
<br>
<br>浣溪沙
<br>
<br>共饮昏昏到暮鸦。不须春日念京华。迩来沈醉是生涯。
<br>
<br>不是对君犹惜醉，只嫌春病却怜他。愿为蜂采落残花。
<br>
<br>长相思
<br>
<br>要相忘。不相忘。玉树郎君月艳娘。几回曾断肠。
<br>
<br>欲下床。却上床。上得床来思旧乡。北风吹梦长。
<br>
<br>减字木兰花
<br>
<br>去年今夜。同醉月明花树下。此夜江边。月暗长堤柳暗船。故人何处。带我离愁江外去。来岁花前。又是今年忆去年。
<br>
<br>菩萨蛮
<br>
<br>客愁不到西池路。残春又逐花飞去。今日傍池行。新荷昨夜生。
<br>
<br>故人千虑绕。不道书来少。去住隔关河。长亭风雨多。
<br>
<br>菩萨蛮
<br>
<br>高楼只在斜阳里。春风淡荡人声喜。携客不嫌频。使君如酒醇。
<br>
<br>花光人不会。月色须君醉。月色与花光。共成今夜长。
<br>
<br>菩萨蛮
<br>
<br>登楼一望南山雪。使君风味如新月。月向雪前明。主人今夜情。
<br>
<br>平生相与意。老病犹堪记。对酒为君欢。酒杯嫌未宽。
<br>
<br>踏莎行
<br>
<br>雪似梅花，梅花似雪。似和不似都奇绝。恼人风味阿谁知，请君问取南楼月。
<br>
<br>记得旧时，探梅时节。老来旧事无人说。为谁醉倒为谁醒，到今犹恨轻离别。
<br>
<br>清平乐
<br>
<br>故人何处。同在江南路。百种旧愁分不去。枉被落花留住。旧愁百种谁知。除非是见伊时。最是一春多病，等闲过了酴醿。
<br>
<br>渔家傲
<br>
<br>小院悠悠春未远。牡丹昨夜开犹浅。珍重使君帘尽卷。风欲转。绿阴掩映栏干晚。
<br>
<br>记得旧时清夜短。洛阳芳讯时相伴。一朵姚黄□髻满。情未展。新来衰病无人管。
<br>
<br>生查子
<br>
<br>残春雾雨余，小院黄昏后。说道觅新词，把酒来相就。
<br>
<br>酴醿插髻云，岁岁长如旧。不是做词迟，却怕添伊瘦。
<br>
<br>满江红
<br>
<br>东里先生，家何在、山阴溪曲。对一川平野，数间茅屋。昨夜冈头新雨过，门前流水清如玉。抱小桥、回合柳参天，摇新绿。
<br>
<br>疏篱下，丛丛菊。虚檐外，萧萧竹。叹古今得失，是非荣辱。须信人生归去好，世间万事何时足。问此春、春酝酒何如，今朝熟。
<br>
<br>浪淘沙
<br>
<br>柳色过疏篱。花又离披。旧时心绪没人知。记得一年寒食下，独自归时。
<br>
<br>归后却寻伊。月上嫌迟。十分斟酒不推辞。将为老来浑忘却，因甚沾衣。
<br>
<br>浪淘沙
<br>
<br>柳塘新涨。艇子操双桨。闲倚曲楼成怅望。是处春愁一样。傍人几点飞花。夕阳又送栖鸦。试问画楼西畔，暮云恐近天涯。
<br>
<br>生查子（离思）
<br>
<br>双双小凤斜，淡淡鸦儿稳。一曲渭城歌，柳色饶春恨。离觞洗别愁，酒尽愁难尽。宝瑟雁纵横，谁寄天涯信。
<br>
<br>生查子（离思）
<br>
<br>人分南浦春，酒把阳关盏。衣带自无情，顿为离人缓。愁随苦海深，恨逐前峰远。更听断肠猿，一似闻弦雁。
<br>
<br>蝶恋花（春词）
<br>
<br>巧语娇莺春未暮。杨柳风流，恰过池塘雨。芳草满庭花满树。无情胡蝶飞来去。
<br>
<br>睡起小奁香一缕。玉篆回纹，等个人分付。桃叶不言人不语。眉尖一点君知否。
<br>
<br>如梦令（忆旧）
<br>
<br>海雁桥边春苦。几见落花飞絮。重到柳行西，懒问画楼何处。凝伫。凝伫。十顷荷花风雨。
<br>
<br>宣州竹（墨梅）
<br>
<br>小溪蓬底湖风重。吹破凝酥动。一枝斜映庾门深。冷淡无言香泛、月华清。已经轻瘦谁为共。魂绕徐熙□。耻同桃李困春容。肯向毫端开发、雨云中。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【赵鼎】
<br>
<br>蝶恋花
<br>
<br>部员外郎，谪监长道之白石镇）
<br>
<br>一朵江梅春带雪。玉软云娇，姑射肌肤洁。照影凌波微步怯。暗香浮动黄昏月。
<br>
<br>谩道广平心似铁。词赋风流，不尽愁千结。望断江南音信绝。陇头行客空情切。
<br>
<br>蝶恋花（河中作）
<br>
<br>尽日东风吹绿树。向晚轻寒，数点催花雨。年少凄凉天付与。更堪春思萦离绪。
<br>
<br>临水高楼携酒处。曾倚哀弦，歌断黄金缕。楼下水流何处去。凭栏目送苍烟暮。
<br>
<br>虞美人令（冯翊送信道舅先归桐宫）
<br>
<br>魂消目断关山路。曾送雕鞍去。而今留滞古陪京，还是一尊芳酒、送君行。
<br>
<br>吾庐好在条山曲。三径应芜没。诛茅为我补东篱。会待新春残腊、也来归。
<br>
<br>怨春风（闺怨）
<br>
<br>宝鉴菱花莹。孤鸾慵照影。鱼书蝶梦两浮沈，恨恨恨。结尽丁香，瘦如杨柳，雨疏云冷。
<br>
<br>宿醉厌厌病。罗巾空泪粉。欲将远意托湘弦，闷闷闷。香絮悠悠，画帘悄悄，日长春困。
<br>
<br>点绛唇（春愁）
<br>
<br>香冷金炉，梦回鸳帐余香嫩。更无人问。一枕江南恨。
<br>
<br>消瘦休文，顿觉春衫褪。清明近。杏花吹尽。薄暮东风紧。
<br>
<br>人月圆（中秋）
<br>
<br>连环宝瑟深深愿，结尽一生愁。人间天上，佳期胜赏，今夜中秋。
<br>
<br>雅歌妍态，嫦娥见了，应羡风流。芳尊美酒，年年岁岁，月满高楼。
<br>
<br>河传（以石曼卿诗为之）
<br>
<br>年年桃李。渺关河一梦，飞花空委。鸿去燕来，锦字参差难寄。敛双眉、山对起。
<br>
<br>娇波泪落妆如洗。独倚高楼，日日春风里。江水际。天色无情，似送离怀千里。
<br>
<br>燕归梁（为人生日作）
<br>
<br>绰约彤霞降紫霄。是仙子风标。湘裙明佩响琼瑶。散馥郁、暗香飘。
<br>
<br>小春十月寒犹浅，妆粉弄梅梢。秦楼风月待吹箫。舞双鹤、醉蟠桃。
<br>
<br>减字木兰花（和倅·车韵。因以送之）
<br>
<br>笔端红翠。造化工夫春有意。云梦涵胸。好去蓬山十二重。天街追骑。催唤谪仙泥样醉。电扫云空。百斛明珠咳唾中。
<br>
<br>好事近（倅·车还阙，分得茶词）
<br>
<br>兰烛画堂深，歌吹已终瑶席。碾破密云金缕，送蓬莱归客。看看宣诏未央宫，草诏侍宸极。拜赐一杯甘露，泛天边春色。
<br>
<br>贺圣朝（锁试府学夜坐作）
<br>
<br>断霞收尽黄昏雨。滴梧桐疏树。帘栊不卷夜沈沈，锁一庭风露。
<br>
<br>天涯人远，心期梦悄，苦长宵难度。知他窗外促织儿，有许多言语。
<br>
<br>乌夜啼
<br>
<br>檐花点滴秋清。寸心惊。香断一炉沈水、一灯青。
<br>
<br>凉宵永。孤衾冷。梦难成。叶叶高梧敲恨、送残更。
<br>
<br>浣溪沙（美人）
<br>
<br>艳艳春娇入眼波。劝人金盏缓声歌。不禁粉泪揾香罗。
<br>
<br>暮雨朝云相见少，落花流水别离多。寸肠争奈此情何。
<br>
<br>画堂春（春日）
<br>
<br>空笼帘影隔垂杨。梦回芳草池塘。杏花枝上蝶双双。春昼初长。
<br>
<br>强理云鬟临照，暗弹粉泪沾裳。自怜容艳惜流光。无限思量。
<br>
<br>浪淘沙（次韵史东美洛中作）
<br>
<br>归计信悠悠。归去谁留。梦随江水绕沙洲。沙上孤鸿犹笑我，萍梗飘流。
<br>
<br>与世且沈浮。要便归休。一杯消尽一生愁。傥有人来闲论事，我会摇头。
<br>
<br>水调歌头（甲辰九月十五日夜饮独乐见山台坐中作）
<br>
<br>屋下疏流水，屋上列青山。先生跨鹤何处，窈窕白云间。采药当年三径，只有长松绿竹，霜吹晚萧然。举酒高台上，仿佛揖群仙。
<br>
<br>转银汉，飞宝鉴，溢清寒。金波万顷不动，人在玉壶宽。我唱君须起舞，要把嫦娥留住，相送一杯残。醉矣拂衣去，一笑渺人寰。
<br>
<br>双翠羽（三月十三日夜饮南园作。旧名念奴娇）
<br>
<br>小园曲径，度疏林深处，幽兰微馥。竹坞无人双翠羽，飞触珊珊寒玉。更欲题诗，晚来孤兴，却恐伤幽独。不如花下，一尊芳酒相属。
<br>
<br>慨念故国风流，杨花春梦短，黄粱初熟。卷白千觞须劝我，洗此胸中荣辱。醉揖南山，一声清啸，休把《离骚》读。迟留归去，月明犹挂乔木。
<br>
<br>河传（秋夜旅怀）
<br>
<br>秋光向晚，叹羁游坐见。年华将换。一纸素书，拟托南来征雁。奈雪深、天更远。
<br>
<br>东窗皓月今宵满。浅酌芳尊，暂倩嫦娥伴。应念夜长，旅枕孤衾不暖。便莫教、清影转。
<br>
<br>满江红（丁未九月南渡，泊舟仪真江口作）
<br>
<br>惨结秋阴，西风送、霏霏雨湿。凄望眼、征鸿几字，暮投沙碛。试问乡关何处是，水云浩荡迷南北。但一抹、寒青有无中，遥山色。
<br>
<br>天涯路，江上客。肠欲断，头应白。空搔首兴叹，暮年离拆。须信道消忧除是酒，奈酒行有尽情无极。便挽取、长江入尊罍，浇胸臆。
<br>
<br>鹧鸪天（建康上元作）
<br>
<br>客路那知岁序移。忽惊春到小桃枝。天涯海角悲凉地，记得当年全盛时。
<br>
<br>花弄影，月流辉。水精宫殿五云飞。分明一觉华胥梦，回首东风泪满衣。
<br>
<br>浣溪沙（建康次韵范元长送邢子方）
<br>
<br>惜别怀归老不禁。一年春事柳阴阴。日下长安何处是，碧云深。
<br>
<br>已恨梅花疏远信，休传桃叶怨遗音。一醉东风分首去，两惊心
<br>
<br>如梦令（建康作）
<br>
<br>烟雨满江风细。江上危楼独倚。歌罢楚云空，楼下依前流水。迢递。迢递。目送孤鸿千里。
<br>
<br>好事近（杭州作）
<br>
<br>杨柳曲江头，曾记彩舟良夕。一枕楚台残梦，似行云无迹。青山迢递水悠悠，何处问消息。还是一年春暮，倚东风独立。
<br>
<br>点绛唇（惜别）
<br>
<br>惜别伤离，此生此念无重数。故人何处。还送春归去。
<br>
<br>美酒一杯，谁解歌金缕。无情绪。淡烟疏雨。花落空庭暮。
<br>
<br>琴调相思令（思归词）
<br>
<br>归去来。归去来。昨夜东风吹梦回。家山安在哉。
<br>
<br>酒一杯。复一杯。准拟愁怀待酒开。愁多肠九回。
<br>
<br>望海潮（八月十五日钱塘观潮）
<br>
<br>双峰遥促，回波奔注，茫茫溅雨飞沙。霜凉剑戈，风生阵马，如闻万鼓齐挝。儿戏笑夫差。谩水犀强弩，一战鱼虾。依旧群龙，怒卷银汉下天涯。
<br>
<br>雷驱电炽雄夸。似云垂鹏背，雪喷鲸牙。须臾变灭，天容水色，琼田万顷无瑕。俗眼但惊嗟。试望中仿佛，三岛烟霞。旧隐依然，几时归去泛灵槎。
<br>
<br>花心动（偶居杭州七宝山国清寺冬夜作）
<br>
<br>江月初升，听悲风、萧瑟满山零叶。夜久酒阑，火冷灯青，奈此愁怀千结。绿琴三叹朱弦绝，与谁唱、阳春白雪。但遐想、穷年坐对，断编遗册。
<br>
<br>西北欃枪未灭。千万乡关，梦遥吴越。慨念少年，横槊风流，醉胆海涵天阔。老来身世疏篷底，忍憔悴、看人颜色。更何似、归欤枕流漱石。
<br>
<br>洞仙歌
<br>
<br>空山雨过，月色浮新酿。把盏无人共心赏。漫悲吟、独自捻断霜须，还就寝、秋入孤衾渐爽。
<br>
<br>可怜窗外竹，不怕西风，一夜潇潇弄疏响。奈此九回肠，万斛清愁，人何处、邈如天样。纵陇水、秦云阻归音，便不许时闲，梦中寻访。
<br>
<br>乌夜啼（中秋）
<br>
<br>雨余风露凄然。月流天。还是年时今夜、照关山。
<br>
<br>收别泪。持杯起。问婵娟。问我扁舟流荡、几时还。
<br>
<br>满庭芳（九日用渊明二诗作）
<br>
<br>靡靡流光，凄凄风露，小园草木初凋。杳然尘影，爽气界天高。爱此佳名重九，随宜对、秋菊持醪。登临处，哀蝉断响，燕雁度云霄。
<br>
<br>闲谣。情缅邈，相寻万化，人世徒劳。念胸中百虑，何物能消。欲致颓龄不老，和金茎、一醉陶陶。君休问，千年事往，聊与永今朝。
<br>
<br>好事近（雪中携酒过元长）
<br>
<br>春色遍天涯，寒谷未知消息。且共一尊芳酒，看东风飞雪。太平遗老洞霄翁，相对两华发。一任醉魂飞去，访琼瑶宫阙。
<br>
<br>好事近（再和）
<br>
<br>羁旅转飞蓬，投老未知休息。却念故园春事，舞残红飞雪。危楼高处望天涯，云海寄穷发，只有旧时凉月，照清伊双阙。
<br>
<br>好事近（再和）
<br>
<br>一炷鼻端香，方寸浪平风息。汲取玉池春水，点红炉微雪。年来都以酒相妨，进退只毫发，却道醉乡深处，是三山神阙。
<br>
<br>好事近（再和）
<br>
<br>烟雾锁青冥，直上九关一息。姑射有人相挽，莹肌肤冰雪。骑鲸却下大荒来，天风乱吹发。慨念故人非是，漫尘埃城阙。
<br>
<br>少年游（山中送春）
<br>
<br>三月正当三十日，愁杀醉吟翁。可奈青春，太无情甚，归去苦匆匆。
<br>
<br>共君今夜不须睡，尊酒且从容。说与楼头，打钟人道，休打五更钟。
<br>
<br>贺圣朝（两辰岁生日作）
<br>
<br>花光烛影春容媚。香生和气。纷纷儿女拜翁前，劝犀尊金醴。（家酿名，出《真诰》。）
<br>
<br>凌烟图画，王侯富贵，非翁雅意，愿翁早早乞身归，对青山沈醉。
<br>
<br>贺圣朝（道中闻子规）
<br>
<br>征鞍南去天涯路。青山无数。更堪月下子规啼，向深山深处。
<br>
<br>凄然推枕，难寻新梦，忍听伊言语。更阑人静一声声，道不如归去。
<br>
<br>醉蓬莱（庆寿）
<br>
<br>破新正春到，五叶尧蓂，弄芳初秀。翦彩然膏，灿华筵如昼。家庆图中，老莱堂上，竞祝翁遐寿。喜气欢容，光生玉斝，香霏金兽。
<br>
<br>谁会高情，淡然声利，一笑尘寰，万缘何有。解组归来，访渔樵朋友。华发苍颜，任从老去，但此情依旧。岁岁年年，花前月下，一尊芳酒。
<br>
<br>小重山
<br>
<br>漠漠晴霓和雨收。长波千万里，拍天流。云帆烟棹去悠悠。西风里，归兴满沧州。
<br>
<br>谩道醉忘忧。荡高怀远恨，更悲秋。一眉山色为谁愁。黄昏也，独自倚危楼。
<br>
<br>惜双双（梅）
<br>
<br>度陇信音谁与寄。肠断江南千里。深雪前村里。一枝昨夜传芳意。
<br>
<br>冷蕊暗香空旖旎。也应是、春来憔悴。风度将谁比。忆曾插向香罗□。
<br>
<br>西江月（过福唐留别故人）
<br>
<br>世态浮云易变，时光飞箭难留。五年重见海东头。只有交情似旧。
<br>
<br>未尽别来深意，难堪老去离愁。青山迢递水悠悠。明日扁舟病酒。
<br>
<br>行香子
<br>
<br>草色芊绵。雨点阑斑。糁飞花、还是春残。天涯万里，海上三年。试倚危楼，将远恨，卷帘看。
<br>
<br>举头见日，不见长安。谩凝眸、老泪凄然。山禽飞去，榕叶生寒。到黄昏也，独自个，尚凭阑。
<br>
<br>醉桃园（送春）
<br>
<br>青春不与花为主。花正开时春暮。花下醉眠休诉。看取春归去。
<br>
<br>莺愁蝶怨春知否。欲问春归何处。只有一尊芳醑。留得青春住。
<br>
<br>浪淘沙（九日会饮分得雁字）
<br>
<br>霜露日凄凉。北雁南翔。惊风吹起不成行。吊影苍波何限恨，日暮天长。
<br>
<br>为尔惜流光。还是重阳。故人何处舣危樯。寄我相思千点泪，直过潇湘。
<br>
<br>浪淘沙
<br>
<br>玉宇洗秋晴。凉月亭亭。梦回孤枕琐窗明。何处飞来三弄笛，风露凄清。
<br>
<br>曾看玉纤横。苦爱新声。由来百虑为愁生。此夜曲中闻折柳，都是离情。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【向子諲】
<br>
<br>满庭芳
<br>
<br>花为多，戏作是词，当邀徐师川诸公同赋。）
<br>
<br>月窟蟠根，云岩分种，绝知不是尘凡。琉璃剪叶，金粟缀花繁。黄菊周旋避舍，友兰蕙、羞杀山樊。清香远，秋风十里，鼻观已先参。
<br>
<br>酒阑。听我语，平生半是，江北江南。经行处、无穷绿水青山。常被此花相恼，思共老、结屋中间。不因尔，芗林底事，游戏到人寰。
<br>
<br>满庭芳（岩桂芗林改张元功所作）
<br>
<br>瑟瑟金风，团团玉露，岩花秀发秋光。水边一笑，十里得清香。疑是蕊宫仙子，新妆就、娇额涂黄。霜天晚，妖红丽紫，回首总堪伤。
<br>
<br>中央。孕正色，更留明月，偏照何妨。便高如兰菊，也让芬芳。输与芗林居士，微吟罢、闲据胡床。须知道，天教尤物，相伴老江乡。
<br>
<br>蓦山溪（绍兴乙卯，大雪行鄱阳道中）
<br>
<br>瑶田银海。浩色难为对。琪树照人间，晓然是、华严境界。万年松径，一带旧峰峦，深掩覆，密遮藏，三昧光无碍。金毛狮子，打就休惊怪。片片上红炉，且不可、将情作解。有无不道，泯绝去来今，明即暗，暗还明，只个长不昧。
<br>
<br>蓦山溪（王明之曲，芗林易置十数字歌之）
<br>
<br>挂冠神武。来作烟波主。千里好江山，都尽是，君恩赐与。风勾月引，催上泛宅时，酒倾玉，鲙堆雪，总道神仙侣。蓑衣箬笠，更着些儿雨。横笛两三声，晚云中、惊鸥来去。欲烦妙手，写入散人图，蜗角名，蝇头利，着甚来由顾。
<br>
<br>蓦山溪（老妻生日作，十一月初七日）
<br>
<br>一阳才动，万物生春意。试与问宫梅，到东合花枝第几。疏疏淡淡，冷艳雪中明，无俗调，有真香，正与人相倚。非烟非雾，瑞色门阑喜。再拜引杯长，看两颊、红潮欲起。天教难老，风鬓绿如云，对玉笥，与芗林，岁岁花前醉。
<br>
<br>水龙吟（绍兴甲子上元有怀京师）
<br>
<br>华灯明月光中，绮罗弦管春风路。龙如骏马，车如流水，软红成雾。太一池边，葆真宫里，玉楼珠树。见飞琼伴侣，霓裳缥缈，星回眼、莲承步。
<br>
<br>笑入彩云深处。更冥冥、一帘花雨。金钿半落，宝钗斜坠，乘鸾归去。醉失桃源，梦回蓬岛，满身风露。到而今江上，愁山万叠，鬓丝千缕。
<br>
<br>水龙吟
<br>
<br>登连辉观。梁使君遣酒，仍与北梨俱醉芗林堂上，相与联句云：西北通无路，东南偶共期，穿林行鸟路、踏雪噍鹅梨。吴大年方病起，不能同此乐。得大年水龙吟词，过之。夜归，月色如昼，亦赋一首）
<br>
<br>梦回寒入衾裯，晓惊忽堕瑶林里。穿帷透隙，落花飞絮，难穷巧思。着帽披裘，挈壶呼友，倚空临水。望琼田不尽，银涛无际，浮皓色、来天地。
<br>
<br>遥想吴郎病起。政冷窗、微吟拥鼻。持笺赠我，新词绝唱，珠零玉碎。余兴追游，清芬坐对，高谈倾耳。晚归来，风扫停云，万里月华如洗。
<br>
<br>八声甘州（中秋前数夕，久雨方晴）
<br>
<br>恨中秋、多雨及晴景，追赏且探先，纵玉钩初上，冰轮未正，无奈婵娟。饮客不来自酌，对影亦清妍。任笑芗林老，雪鬓霜髯。
<br>
<br>好在章江西畔，有凌云玉笥，空翠相连。懒崎岖林麓，则窈窕溪边。自断此生休问，愿瓮中、长有酒如泉。人间是，更谁得似，月下尊前。
<br>
<br>八声甘州（丙寅中秋对月）
<br>
<br>扫长空、万里静无云，飞镜上天东。欲骑鲸与问，一株丹桂，几度秋风。取水珠宫贝阙，聊为洗尘容。莫放素娥去，清影方中。
<br>
<br>玄魄犹余半璧，便笙篁万籁，尊俎千峰。况十分端正，更鼓舞衰翁。恨人生、时乎不再，未转头、欢事已沈空。多酌我，岁华好处，浩意无穷。
<br>
<br>水调歌头
<br>
<br>公幕府间。从游者，洪驹父、徐师川、苏伯固父子、李商老兄弟。是夕登临，赋咏乐甚。俯仰三十九年，所存者，余与彦章耳。绍兴戊辰再闰，感时抚事，为之太息。因取旧诗中师川一二语，作是词。）
<br>
<br>闰余有何好，一年两中秋。补天修月人去，千古想风流。少日南昌幕下，更得洪徐苏李，快意作清游。送日眺西岭，得月上东楼。
<br>
<br>四十载，两人在，总白头。谁知沧海成陆，萍迹落南州。忍问神京何在，幸有芗林秋露，芳气袭衣裘。断送余生事，惟酒可忘忧。
<br>
<br>水调歌头
<br>
<br>复赋一首，庶异时不为堂上生客耳）
<br>
<br>我生六十四，四度闰中秋。碧天千里如水，明月更如流。照我洛滨诗伯，携手仟卿廛隐，阆苑与同游。人醉玉相倚，不肯下琼楼。
<br>
<br>芗林老，章江上，几回头。剩欲探鹤瀛海，聊下越王州。直入白云深处，细酌仙人九酝，香雾尽侵裘。共看一笑粲，以写我心忧。
<br>
<br>水调歌头（再用前韵答任令尹）
<br>
<br>飘飘任公子，爽气欲横秋。向日携诗过我，知不是凡流。筑室清江西畔，巧占一川佳处，剩士日追游。邀我出门去，柱月上新楼。
<br>
<br>烂银盘，从树杪，出云头。好是风流从事，同醉入青州。须信人生如幻，七十古来稀有，销得几狐裘。谁似芗林老，无喜亦无忧。
<br>
<br>洞仙歌（中秋）
<br>
<br>碧天如水，一洗秋容净。何处飞来大明镜。谁道斫却桂，应更光辉，无遗照，泻出山河倒影。
<br>
<br>人犹苦余热，肺腑生尘，移我超然到三境。问姮娥、缘底事，乃有盈亏，烦玉斧、运风重整。教夜夜、人世十分圆，待拚却长年，醉了还醒。
<br>
<br>满江红（奉酬曾端伯使君，兼简赵若虚监郡）
<br>
<br>雁阵横空，江枫战、几番风雨。天有意、作新秋令，欲鏖残暑。篱菊岩花俱秀发，清氛不断来窗户。共欢然、一醉得黄香，仍叔度。
<br>
<br>尊前事，尘中去。拈花问无人语。芗林顾灵照，笑抚庭树。试举似虎头城太守，想应会得玄玄处。老我来、懒更作渊明，闲情赋。
<br>
<br>虞美人
<br>
<br>以送之。时正之被召）
<br>
<br>淮阳堂上曾相对。笑把姚黄醉。十年离乱有深忧。白发萧萧同见、渚江秋。
<br>
<br>履声细听知何处。欲上星辰去。清寒初溢暮云收。更看碧天如水、月如流。
<br>
<br>虞美人
<br>
<br>兼示开元栖隐二老）
<br>
<br>银山堆里庐山对。舟子愁如醉。笑看五老了无忧。大觉胸中云梦、气横秋。
<br>
<br>若人到得归元处。空一齐销去。直须闻见泯然收。始知大江东注、不会流。
<br>
<br>虞美人
<br>
<br>语答之，兼示栖隐宁老）
<br>
<br>澄江霁月清无对。鲁酒何须醉。人怜贫病不堪忧。谁识此心如月、正含秋。
<br>
<br>再三涝漉方知处。试向波心去。迢迢空劫勿能收。谩道从来天地、与同流。
<br>
<br>虞美人（梅花盛开，走笔戏呈韩叔夏司谏）
<br>
<br>江头苦被梅花恼。一夜霜须老。谁将冰玉比精神。除是凌风却月、见天真。
<br>
<br>情高意远仍多思。只有人相似。满城桃李不能春。独向雪花深处、露花身。
<br>
<br>蝶恋花（和曾端伯使君，用李久善韵）
<br>
<br>洲上百花如锦绣。水满池塘，更作溅溅溜。断送风光惟有酒。苦吟不怕因诗瘦。
<br>
<br>寻壑经丘长是久。晚晚归来，稚子柴门候。万事付之醒梦后，眉头不为闲愁皱。
<br>
<br>蝶恋花
<br>
<br>亦次其韵）
<br>
<br>岩桂秋风南埭路。墙外行人，十里香随步。此是芗林游戏处。谁知不向根尘住。
<br>
<br>今日对花非浪语。忆昨明光，早辱君王顾。生怕青蝇轻点污。思鲈何似思花去。
<br>
<br>鹧鸪天（寿太夫）
<br>
<br>戏彩堂深翠幕张。南颸特地作微凉。葵花向日枝枝似，蓂草忘忧日日长。
<br>
<br>门有庆，福无疆。老人星与酒生光。殷勤更假天吴手，倾泻西江入寿觞。
<br>
<br>鹧鸪天（番禺齐安郡王席上赠故人）
<br>
<br>台埭初逢两妙年。瑶林玉树倚风前。疏梅影里春同醉，红芰香中月一船。
<br>
<br>长怅恨，短因缘。空余胡蝶梦相连。谁知瘴雨蛮烟地，重上襄王玳瑁筵。
<br>
<br>鹧鸪天（豫章郡王席上）
<br>
<br>两个鸳鸯波上来。一□杨柳掌中回。已愁共雪因风去，更着繁弦急管催。
<br>
<br>含浅笑，劝深杯。桃花气暖眼边开。司空常见风流惯，输与山翁醉玉摧。
<br>
<br>鹧鸪天（绍兴己未归休后赋）
<br>
<br>露下风前处处幽。官黄如染翠如流。谁将天上蟾宫树，散作人间水国秋。
<br>
<br>香郁郁，思悠悠。几年魂梦绕江头。今朝得到芗林醉，白发相看万事休。
<br>
<br>鹧鸪天
<br>
<br>芗林居士卡筑清江，乃杨遵道光禄故居也。昔文安先生之所可，而竹木池馆，亦甚似之。其子孙与两苏、山谷从游。所谓百花洲者，因东坡而得名，尝为绝句以纪其事。后戏广其声，为是词云）
<br>
<br>莫问清江与洛阳。山林总是一般香。两家地占西南剩，可是前人例姓杨。
<br>
<br>石作枕，醉为乡。藕花菱角满池塘。虽无中岛霓裳奏，独鹤随人意自长。
<br>
<br>鹧鸪天（有怀京师上元，与韩叔夏司谏、王夏卿侍郎、曹仲谷少卿同赋）
<br>
<br>紫禁烟花一万重。鳌山宫阙倚晴空。玉皇端拱彤云上，人物嬉游陆海中。
<br>
<br>星转斗，驾回龙。五侯池馆醉春风。而今白发三千丈，愁对寒灯数点红。
<br>
<br>鹧鸪天（戏韩叔夏）
<br>
<br>只有梅花似玉容。云窗月户几尊同。见来怨眼明秋水，欲去愁眉淡远峰。
<br>
<br>山万叠，水千重。一双胡蝶梦能通。都将泪作梅黄雨，尽把情为柳絮风。
<br>
<br>鹧鸪天（老妻生日）
<br>
<br>玉篆题名在九天。而今且作地行仙。挂冠神武归休后，同醉芗林是几年。
<br>
<br>龟游泳，鹤蹁跹。疏梅修竹两清妍。欲知福寿都多少，阁皂清江可比肩。
<br>
<br>鹧鸪天（咏红梅）
<br>
<br>江北江南雪未消。此花独步百花饶。青枝可爱难为杏，绿叶初无不是桃。
<br>
<br>多态度，足风标。蕊球仙子醉红潮。绝怜竹外横斜处，似与芗林慰寂寥。
<br>
<br>鹧鸪天（绍兴壬戌中秋前数夕与杨谨仲,鲁子明,刘曼容及子驹兄弟待月新桥）
<br>
<br>驾月新成碧玉梁。青天万里泻银潢。广寒宫里无双树，无热池边不尽香。
<br>
<br>承露液，酿秋光。直须一举累千觞。不知世路风波恶，何似芗林气味长。
<br>
<br>鹧鸪天（绍兴戊辰岁闰中秋）
<br>
<br>明月光中与客期。一年秋半两圆时。姮娥得意为长计，织女欢盟可恨迟。
<br>
<br>瞻玉兔，倒琼彝。追怀往事记新词。浩歌直入沧浪去，醉里归来凝不知。
<br>
<br>鹧鸪天（曾端伯使君自处守移帅荆南，作是词戏之）
<br>
<br>赣上人人说故侯。从来文采更风流。题诗谩道三千首，别酒须拚一百筹。
<br>
<br>乘画鹢，衣轻裘。又将春色过荆州。合江绕岸垂杨柳，总学歌眉叶叶愁。
<br>
<br>减字木兰花
<br>
<br>远弟来自龙舒，张师言寄声相问，有怀其人）
<br>
<br>青松翠筱。一夜欹倾如醉倒。残腊能佳。落尽梅花见雪花。诗岩酒岛。何日登临同笑傲。未老还家。饱历年华有鬓华。
<br>
<br>减字木兰花
<br>
<br>公下世。此词，公之绝笔也）
<br>
<br>斜红叠翠。何许花神来献瑞。粲粲裳衣。割得天孙锦一机。真香妙质。不耐世间风与日。着意遮围。莫放春光造次归。
<br>
<br>阮郎归（绍兴乙卯大雪行鄱阳道中）
<br>
<br>
<br>江南江北雪漫漫。遥知易水寒。同云深处望三关。断肠山又山。
<br>
<br>天可老，海能翻。消除此恨难。频闻遣使问平安。几时鸾辂还。
<br>
<br>秦楼月
<br>
<br>芳菲歇。故园目断伤心切。伤心切。无边烟水，无穷山色。可堪更近乾龙节。眼中泪尽空啼血。空啼血。子规声外，晓风残月。
<br>
<br>少年游（别韩叔夏）
<br>
<br>去年同醉，酴醿花下，健笔赋新词。今年君去，酴醿欲破，谁与醉为期。
<br>
<br>旧曲重歌倾别酒，风露泣花枝。章水能长湘水远，流不尽、两相思。
<br>
<br>西江月（番禺赵立之郡王席上）
<br>
<br>风响蕉林似雨，烛生粉艳如花。客星乘兴泛仙槎。误到支机石下。
<br>
<br>欢喜地中取醉，温柔乡里为家。暖红香雾闹春华。不道风波可怕。
<br>
<br>西江月
<br>
<br>已，无心即了"之句，戏作是词答之）
<br>
<br>见处莫教认著，无心慎勿沈空。本无背面与初终。说了还同说梦。
<br>
<br>欲识芗林居士，真成渔父家风。收丝垂钓月明中。总是神通妙用。
<br>
<br>西江月
<br>
<br>足慰平生。时拜御书芗林之赐，因成长短句，寄朱子发、范元长、陈去非翰林三学士，以资玉堂中一笑）
<br>
<br>得意穿云度水，及时斫玉分金。兹游了却未来心。怪我归迟一任。
<br>
<br>居士何如学士，翰林休笑芗林。个中真味少知音。不是清狂太甚。
<br>
<br>西江月
<br>
<br>（事，中原俶扰，故庐不得返，卜居清江之五柳坊。绍兴癸丑罢帅南海，即弃官不仕。乙卯起，以九江郡复转漕江东，入为户部侍郎。辞荣避谤，出守姑苏。到郡少日，请又力焉，诏可，且赐舟曰泛宅，送之以归。己未暮春。复还旧隐。时仲舅李公休亦辞春陵郡守致仕，喜赋是词：）
<br>
<br>五柳坊中烟绿，百花洲上云红。萧萧白发两衰翁。不与时人同梦。
<br>
<br>抛掷麟符虎节，徜徉江月林风。世间万事转头空。个里如如不动。
<br>
<br>西江月
<br>
<br>（取古人语以况此花，称为著题。余三十年前，与晁之道、狄端叔诸公醉皇建院东武襄家，酴醿甚盛，各赋长短句。独记余浣溪沙一首云："翠羽衣裳白玉人。不将朱粉污天真。清风为伴月为邻。枕上解随良夜梦，壶中别是一家春。同心小绾更尖新。"真成梦事。此垞此花不殊，而心情老懒，无复当时矣，勉强作是词云：）
<br>
<br>红退小园桃杏，绿生芳草池塘。谁教芍药殿春光。不似酴醿官样。
<br>
<br>翠盖更蒙珠幰，薰炉剩熨沈香。娟娟风露满衣裳。独步瑶台月上。
<br>
<br>西江月（老妻生日，因取芗林中所产异物，作是词以侑觞）
<br>
<br>几见芙蓉并蒂，忽生三秀灵芝。千年老树出孙枝。岩桂秋来满地。
<br>
<br>白鹤云间翔舞，绿龟叶上游戏。齐眉偕老更何疑。个里自非尘世。
<br>
<br>南乡子（大雪韩叔夏坐中）
<br>
<br>梅与雪争姝。试问春风管得无。除却个人多样态，谁如。细把冰姿比玉肤。
<br>
<br>一曲倒金壶。既醉仍烦翠袖扶。同向凌风台上看，何如。且与芗林作画图。
<br>
<br>浣溪沙（宝林山间见兰）
<br>
<br>绿玉丛中紫玉条。幽花疏淡更香饶。不将朱粉污高标。
<br>
<br>空谷佳人宜结伴，贵游公子不能招。小窗相对诵《离骚》。
<br>
<br>浣溪沙
<br>
<br>（为姑苏郡守，浩然有归志，因广其声为浣溪沙，示姑苏诸友）
<br>
<br>乐在烟波钓是闲。草堂松桂已胜攀。梢梢新月几回弯。
<br>
<br>一碧太湖三万顷，屹然相对洞庭山。狂风浪起且须还。
<br>
<br>浣溪沙（戏呈牧庵舅）
<br>
<br>进步须于百尺竿。二边休立莫中安。要知玄露没多般。
<br>
<br>花影镜中拈不起，蟾光空里撮应难。道人无事更参看。
<br>
<br>浣溪沙
<br>
<br>瞳日，争插新桃换旧符。"东坡诗云："老去怕看新历日，退归拟学旧桃符。"古今绝唱也。吕居仁诗有"画角声中一岁除。平明更饮屠苏酒"之句，政用以为故事耳。芗林退居之士年，戏集两公诗，辄以鄙意足成浣溪沙，因书以遗灵照）
<br>
<br>爆竹声中一岁除。东风送暖入屠苏。瞳瞳晓色上林庐。
<br>
<br>老去怕看新历日，退归拟学旧桃符。青春不染白髭须。
<br>
<br>浣溪沙（岩桂花开不数日谢去每恨不能挽留。近得海上方可作炉薰颇耐久）
<br>
<br>醉里惊从月窟来。睡余如梦蕊宫回。碧云时度小崔嵬。
<br>
<br>疑是海山怜我老，不论时节遣花开。从今休数返魂梅。
<br>
<br>浣溪沙（老妻生日）
<br>
<br>星斗昭回自一天。疏梅池畔斗清妍。蟠桃正熟藕如船。
<br>
<br>叶上灵龟来瑞世，林间白鹤舞胎仙。春秋不记几千年。
<br>
<br>浣溪沙（堂前岩桂犯雪开数枝，色如杏黄，适当老妻生朝，作此以侑觞）
<br>
<br>瑞气氤氲拂水来。金幢玉节下瑶台。江梅岩桂一时开。
<br>
<br>不尽秋香凝燕寝，无边春色入尊罍。临风嗅蕊共裴回。
<br>
<br>浣溪沙（和曾吉甫韵呈宋景晋待制。宋有二袓）
<br>
<br>绿绕红围宋玉墙。幽兰林下正芬芳。桃花气暖玉生香。
<br>
<br>谁道广平心似铁，艳妆高韵两难忘。苏州老矣不能狂。
<br>
<br>浣溪沙（再用前韵寄曾吉甫运使）
<br>
<br>霭霭停云覆短墙。夭夭临水自然芳。猗猗无处着清香。
<br>
<br>珍重蓦山溪句好，尊前频举不相忘。濠梁梦蝶尽春狂。
<br>
<br>浣溪沙（简王景源、元渤伯仲）
<br>
<br>南国风烟深更深。清江相接是庐陵。甘棠两地绿成阴。
<br>
<br>九日黄花兄弟会，中秋明月故人心。悲欢离合古犹今。
<br>
<br>浣溪沙
<br>
<br>短句赠行）
<br>
<br>樽俎风流意气倾。一杯相属忍催行。离歌更作断肠声。
<br>
<br>衮衮大江前后浪，娟娟明月短长亭。水程山驿总关情。
<br>
<br>生查子
<br>
<br>天上得灵根，不是凡花数。清似水沉香，色染蔷薇露。芗林月冷时，玉笋云深处。归梦托秋风，夜夜江头路。
<br>
<br>生查子（绍兴戊午姑苏郡斋怀归赋）
<br>
<br>我爱木中犀，不是凡花数。清似水沈香，色染蔷薇露。
<br>
<br>芗林月冷时，玉笋云深处。归梦托秋风，夜夜江头路。
<br>
<br>生查子（与客醉岩桂下，落蕊忽堕酒杯中）
<br>
<br>月姊倚秋风，香度青林杪。吹堕酒杯中，笑靥撩人小。
<br>
<br>芗林万事休，独此情未了。醉里又题诗，不觉花前老。
<br>
<br>临江仙（绍兴庚申，老妻生日。幼女灵照生于是岁。女子亦有弄璋之喜）
<br>
<br>新月低垂帘额，小梅半出檐牙。高堂开燕静无哗。麟孙凤女，学语正咿哑。
<br>
<br>宝鼎剩熏沈水，琼彝烂醉流霞。芗林同老此生涯。一川风露，总道是仙家。
<br>
<br>七娘子
<br>
<br>山围水绕高唐路。恨密云、不下阳台雨。雾阁云窗，风亭月户。分明携手同行处。
<br>
<br>而今不见生尘步。但长江、无语东流去。满地落花，漫天飞絮。谁知总是离愁做。
<br>
<br>减字木兰花
<br>
<br>维摩住处。竟日缤纷花似雨。更有难忘。十里清芬扑鼻香。当年疏傅。借问赐金那用许。何似归艎。宝墨光芒万丈长。
<br>
<br>减字木兰花
<br>
<br>年年岩桂。恰恰中秋供我醉。今日重阳。百树犹无一树香。且倾白酒。赖有茱萸枝在手。可是清甘。绕遍东篱摘未堪。
<br>
<br>清平乐
<br>
<br>有留人意。拂叶攀花无限思。露湿浓香满袂。别来过了秋光。翠帘昨夜新霜。多少月宫闲地，姮娥与借余芳。"因赋一首）
<br>
<br>幽花无外。心与芗林会。绿发相看今老矣。不作浅俗气味。露叶<艹疑>々生光。风梢泛泛飘香。称意中秋开了，余情犹及重阳。
<br>
<br>清平乐（岩桂盛开，戏呈韩叔夏司谏）
<br>
<br>吴头楚尾。踏破瓦鞋底。万壑千岩秋色里。不耐恼人风味。而今老我芗林。世间百不关心。独喜爱香韩寿，能来同醉花阴。
<br>
<br>清平乐（奉酬韩叔夏）
<br>
<br>薄情风雨。断送花何许。一夜清香无觅处。却返云窗月户。醉乡面米为春。荆州富贵中人。肯入芗林净社，玉山屡倒芳茵。
<br>
<br>清平乐（赠韩叔夏）
<br>
<br>银钩虿尾。一似钟繇字。吏部文章麟角起。自是惊人瑞世。西垣准拟挥毫。不须苦续离骚。政看翻阶红药，无忘丛桂香醪。
<br>
<br>清平乐（答赵彦正使君）
<br>
<br>人间尘外。一种寒香蕊。疑是月娥天上醉。戏把黄云挼碎。使君坐啸清江。腾芳飞誉无双。兴寄小山丛桂，诗成扉几明窗。
<br>
<br>清平乐（郑长卿资政惠以龙焙绝品。余方酿芗林春色恨不得持去戏有此赠）
<br>
<br>芗林春色。杯面云腴白。醉里不知天地窄。真是人间欢伯。风流玉友争妍。酪奴可与忘年。空诵少陵佳句，饮中谁与俱仙。
<br>
<br>更漏子（雪中韩叔夏席上）
<br>
<br>小窗前，疏影下。鸾镜弄妆初罢。梅似雪，雪如人。都无一点尘。
<br>
<br>暮江寒，人响绝。更着朦胧微月。山似玉，玉如君。相看一笑温。
<br>
<br>点绛唇
<br>
<br>俗呼点绛唇）
<br>
<br>绿水青山，一轮明月林梢过。有谁同坐。妙德毗卢我。
<br>
<br>石女高歌，古调无人和。还知么。更没别个。且莫分疏破。
<br>
<br>点绛唇（代净众老）
<br>
<br>此夜中秋，不向光影门前过。披衣得坐。无佛众生我。
<br>
<br>没鼓打皮，借问今几和。还知么。就中两个。鼻孔谁穿破。
<br>
<br>点绛唇（代香严荣老）
<br>
<br>不昧本来，太虚明月流辉过。令行独坐。高下都由我。
<br>
<br>玉轸园弦，谁对秋风和。还知么。老庞一个。识得机关破。
<br>
<br>点绛唇（代栖隐昙老）
<br>
<br>折脚铛中，二时粥饭随缘过。东行西坐。不识而今我。
<br>
<br>坏尽田园，终日且婆和。还知么。锥也无个。肘露衣衫破。
<br>
<br>点绛唇（复自和）
<br>
<br>不挂一裘，世间万事如风过。忘缘兀坐。皮袋非真我。
<br>
<br>随色摩尼，朱碧如何和。还知么。从来只个。千古扑不破。
<br>
<br>点绛唇（别代净众）
<br>
<br>荆棘林中，浪夸好手曾穿过。不起于坐。□塞虚空我。
<br>
<br>问路台山，婆子随声和。还知么。石桥老个。些子平窥破。
<br>
<br>点绛唇（别代香严）
<br>
<br>春浪桃花，禹门三尺平跳过。死生不坐。变化须归我。
<br>
<br>山起南云，北雨声相和。还知么。点点真个。块土何曾破。
<br>
<br>点绛唇（别代栖隐）
<br>
<br>脱落皮肤，故人南岳峰前过。只知闲坐。千圣难窥我。
<br>
<br>明月澄潭，谁唱复谁和。还知么。锦鳞没个。莫触清光破。
<br>
<br>点绛唇（别自和）
<br>
<br>绿水池塘，笑看野鸭双飞过。正当呆坐。纫鼻须还我。
<br>
<br>尽日张弓，许久无人和。还知么。难得全个。不免须明破。
<br>
<br>点绛唇（世传《水月观音词》，徐师川恶其鄙俗，戏作一首似之）
<br>
<br>冰雪肌肤，靓妆喜作梅花面。寄情高远。不与凡尘染。
<br>
<br>玉立峰前，闲把经珠转。秋风便。雾收云卷。水月光中见。
<br>
<br>点绛唇（重九戏用东坡先生韵）
<br>
<br>无热池南，岁寒亭上开新宴。青山芳甸。尽入真如观。
<br>
<br>举酒高歌，人在秋天半。晴空远。寒江影乱。何处飞来雁。
<br>
<br>点绛唇
<br>
<br>病卧秋风，懒寻杯酒追欢宴。梦游都甸。不改当年观。
<br>
<br>故旧雕零，天下今无半。烟尘远。泪珠零乱。怕问随阳雁。
<br>
<br>点绛唇
<br>
<br>今日重阳，强挼青蕊聊开宴。我家几甸。试上连辉观。
<br>
<br>忆着酺池，古塔烟霄半。愁心远。情随云乱。肠断江城雁。
<br>
<br>点绛唇（重阳后数日，菊墩始有花。与诸友再登，赋第四首）
<br>
<br>莫问重阳，黄花满地须游宴。休论夷甸。且作江山观。
<br>
<br>百岁光阴，屈指今过半。霜天晚。眼昏花乱。不见书空雁。
<br>
<br>点绛唇（王景源使君宠示岩桂长短句，拟和一首）
<br>
<br>春蕙秋兰，断岩空谷终难近。何如逸韵。十里香成阵。
<br>
<br>倾盖论交，白首情无尽。因君问。新声玉振。更觉花清润。
<br>
<br>点绛唇（再赋示王景源使君）
<br>
<br>璧月光辉，万山不隔蟾宫树。金风玉露。水国秋无数。
<br>
<br>老子情钟，欲向香中住。君王许。龙鸾飞舞。送到归休处。
<br>
<br>点绛唇（再次王景源使君韵，赋第三首）
<br>
<br>明月山头，古香吹堕青林底。世情无味。伴我千岩里。
<br>
<br>诗老风流，也向花留意。歌新拟。调高难比。半坐分君醉。
<br>
<br>采桑子（芗林为牧庵舅作）
<br>
<br>霜须七十期同老，云水之乡。总挂冠裳。闲里光阴一倍长。况逢菊靥篱边笑，风露中香。报答秋光。自有仙人九酝觞。
<br>
<br>一落索
<br>
<br>春风吹断前山雨。行云归去。暂来须信本无心，回首了无寻处。
<br>
<br>欲问个中玄路。阿谁能语。澄江霁月却深知，把此意、都分付。
<br>
<br>如梦令
<br>
<br>水之法，乃神仙术也。其香着人不灭，名曰芗林秋露。李长吉诗亦云："山头老桂吹古香。"戏作二阕，以贻好事者（二之一）
<br>
<br>欲问芗林秋露。来自广寒深处。海上说蔷薇，何似桂华风度。高古。高古。不著世间尘污。
<br>
<br>如梦令（二之二）
<br>
<br>谁识芗林秋露。胜却诸天花雨。休更觅曹溪，自有个中玄路。参取。参取。滴滴要知落处。
<br>
<br>卜算子
<br>
<br>临镜笑春风，生怕梅花妒。疑是西湖处士家，疏影横斜处。江静竹娟娟，绿绕青无数。独许幽人子细看，全胜墙东路。
<br>
<br>卜算子（中秋欲雨还晴，惠力寺江月亭用东坡先生韵示诸禅老寄徐师川枢密）
<br>
<br>雨意挟风回，月色兼天静。心与秋空一样清，万象森如影。何处一声钟，令我发深省。独立沧浪忘却归，不觉霜华冷。
<br>
<br>卜算子（重阳后数日避乱行双源山间，见菊复用前韵。时以九江郡恳辞未报）
<br>
<br>时菊碎榛丛，地僻柴门静。谁道村中好客稀，明月和清影。天地一蘧庐，梦事慵思省。若个知余懒是真，心已如灰冷。
<br>
<br>卜算子（督战淝水，再用前韵第三首示青草堂）
<br>
<br>胶胶扰扰中，本体元来静。一段澄明绝点埃，世事如泡影。歇即是菩提，此语须三省。古首无人著脚行，禾黍秋风冷。
<br>
<br>卜算子（复自和赋第四首）
<br>
<br>千古一灵根，本妙元明静。道个如如已是差，莫认风番影。枯木夜堂深，默坐时观省。月落乌鸡出户飞，万里关河冷。
<br>
<br>三字令
<br>
<br>春尽日，雨余时。红蔌蔌，绿漪漪。花满地，水平池。烟光里，云影上，画船移。
<br>
<br>纹鸳并，白鸥飞。歌韵响，酒行迟。将我意，入新诗。春欲去，留且住，莫教归。
<br>
<br>长相思（绍兴戊辰闰中秋）
<br>
<br>年重月，月重光。万瓦千林白似霜。扁舟入醉乡。
<br>
<br>山苍苍。水茫茫。严濑当时不是狂。高风引兴长。
<br>
<br>南歌子
<br>
<br>柳眼风前动，梅心雪后寒。年光浑似雾中看。报答风光无处、可为欢。
<br>
<br>一曲聊收泪，三杯强自宽。新愁不耐上眉端。怕见长安归路、懒凭栏。
<br>
<br>减字木兰花
<br>
<br>无穷白水。无限芰荷红翠里。几点青山。半在云烟晻霭间。移舟横截。卧看碧天流素月。此意虚徐。好把芗林入画图。
<br>
<br>南歌子
<br>
<br>江左称岩桂，吴中说木犀。水沈为骨郁金衣。却恨疏梅恼我、得香迟。
<br>
<br>叶借山光润，花蒙水色奇。年年勾引赋新诗。应笑芗林冷淡、独心知。
<br>
<br>南歌子（绍兴辛酉病起）
<br>
<br>病著连三月，谁能慰老夫。萧萧短发不胜梳。风里支离欲倒、要人扶。
<br>
<br>秋月明如水，岩花忽起予。旋篘白酒入盘盂。报答风光不醉、更何如。
<br>
<br>南歌子
<br>
<br>喜甚，因赋是词云）
<br>
<br>我入三摩地，人疑小有天。君王送老白云边。不用丹青图画、上凌烟。
<br>
<br>喜揽澄清辔，能同载酒船。相逢忽谩别经年。好是两身强健、在尊前。
<br>
<br>桂殿秋
<br>
<br>秋色里，月明中。红旌翠节下蓬宫。蟠桃已结瑶池露，桂子初开玉殿风。
<br>
<br>朝中措（王景源使君生日坐上偶作）
<br>
<br>满城腊雪净无埃。触处是花开。天上琼林珠树，谁知夜半移来。
<br>
<br>黄堂荐寿，请君著意，和气潜回。化作一江春酒，都将注入尊罍。
<br>
<br>菩萨蛮
<br>
<br>天仙醉把真珠掷。荷翻写入玻璃碧。雨过酒尊凉。红蕖苒苒香。
<br>
<br>飞来双白鹭。屡作僛僛舞。山鸟起清歌。晚来情更多。
<br>
<br>好事近（绍兴辛未病起见梅）
<br>
<br>多病卧江干，过尽春花秋叶。又见横斜疏影，弄阶前明月。呼儿取酒据胡床，尚喜知时节。宜与老夫情厚，有鬓边残雪。
<br>
<br>好事近（用前韵答邓端友使君）
<br>
<br>风劲入平林，扫尽一林黄叶。惟有长松千丈，挂娟娟霜月。使君和气动江城，疑是芳菲节。忽到小园游戏，见南枝如雪。
<br>
<br>减字木兰花（登望韵亭）
<br>
<br>两峰对起。象阙端门云雾里。千嶂排空。虎节龙旂指顾中。箫韶妙曲。我试与听音韵足。借问谁传。松上清风石上泉。
<br>
<br>减字木兰花
<br>
<br>翠鬟双小。绿绮朱弦心未了。画戟森间。玉子纹楸手共谈。不妨扶老。未说他年无限笑。且要忘忧。莫问今朝胜几筹。
<br>
<br>减字木兰花（梅花盛开，走笔戏呈韩叔夏）
<br>
<br>腊前雪里。几处梅梢初破蕊。年后江边。是处花开晚更妍。绝知春意。不耐愁何心与醉。更有难忘。宋玉墙头婉婉香。
<br>
<br>减字木兰花（韩叔夏席上戏作）
<br>
<br>谁知莹澈。惟有碧天云外月。一见风流。洗尽胸中万斛愁。剩烧蜜炬。只恐夜深花睡去。想得横陈。全是巫山一段云。
<br>
<br>减字木兰花
<br>
<br>千山万水。望极不知何处是。小院回廊。梦去相寻未觉长。绝怜清瘦。雪里梅梢春未透。常记分携。雨后梨花晓尚啼。
<br>
<br>减字木兰花
<br>
<br>去年端午。共结彩丝长命缕。今日重阳。同泛黄花九酝觞。经时离缺。不为莱菔髭似雪。一笑逢迎。休觅空青眼自明。
<br>
<br>§江北旧词
<br>
<br>满庭芳（政和癸巳滁阳作，其年京师大雪）
<br>
<br>天宇长闲，飞仙狂醉，挼云碎玉沈空。谢家庭院，争道絮因风。不怕寒生宝粟，深调护、犀幕重重。瑶林里，疏梅献笑，小萼露轻红。
<br>
<br>瑞龙。香绕处，云间弦管，尘外帘栊。须烂醉流霞，莫诉千钟。闻道蟠桃正好，蓬瀛路、消息潜通。飞琼伴，偷将春色，分付入芳容。
<br>
<br>水调歌头（赵伯山席上见梅）
<br>
<br>天公深藏巧，雪里放春回。不到闲花凡草，都付与疏梅。独立水边林下，萧萧冰容孤艳，清瘦玉腰支。触拨暗香动，风味欲愁谁。
<br>
<br>姮娥携，青女过，夜阑时。瑶冠琼珮，粲然一笑亦何奇。剩欲举觞对饮，不怕月明霜重，寒色著人衣。只恐邻笛起，化作玉尘飞。
<br>
<br>梅花引（戏代李师明作）
<br>
<br>花如颊。梅如叶。小时笑弄阶前月。最盈盈。最惺惺。闲愁未识、无计定深情。十年空省春风面。花落花开不相见。要相逢。得相逢。须信灵犀，中自有心通。
<br>
<br>梅花引
<br>
<br>同杯勺。同斟酌。千愁一醉都推却。花阴边。柳阴边。几回拟待、偷怜不成怜。伤春玉瘦慵梳掠。抛掷琵琶闲处著。莫猜疑。莫嫌迟。鸳鸯翡翠，终是一双飞。
<br>
<br>殢人娇（钱卿席上赠侍人轻轻）
<br>
<br>白似雪花，柔于柳絮。胡蝶儿、镇长一处。春风骀荡，蓦然吹去。得游丝、半空惹住。
<br>
<br>波上精神，掌中态度。分明是、彩云团做。当年飞燕，从今不数。只恐是、高唐梦中神女。
<br>
<br>玉楼春（宛丘行□□□□之园见梅对雪）
<br>
<br>记得江城春意动。两行疏梅龙脑冻。佳人不用辟寒犀，踏雪穿花云鬓重。
<br>
<br>真珠旋滴留人共。更爇沈香暖金凤。只今梅雪可怜时，都似绿窗前日梦。
<br>
<br>玉楼春（文缜、倪巨济、王元衷、苏叔党宴张子实家。侍人贺全真妙绝一时）
<br>
<br>云窗雾阁春风透。蝶绕蜂围花气漏。恼人风味恰如梅，倚醉腰肢全是柳。
<br>
<br>细传一曲情偏厚。淡扫两山缘底皱。归时好月已沈空，只有真香犹满袖。
<br>
<br>鹧鸪天（与徐师川同过叶梦授家）
<br>
<br>小院深明别有天。花能笑语柳能眠。雪肌得酒于中暖，莲步凌波分外妍。
<br>
<br>钗燕重，髻荷偏。两山斜叠翠连娟。朝云无限矜春态，暮雨情知更可怜。
<br>
<br>鹧鸪天（宣和己亥代人赠别）
<br>
<br>斗帐欢盟不计年。谁知蓦地远如天。何曾一霎离心上，怎得而今在眼前。
<br>
<br>鱼不断，雁相连。可无小字寄芳笺。薄情已是抛人去，更与新愁到酒边。
<br>
<br>鹧鸪天（同前）
<br>
<br>说著分飞百种猜。泥人细数几时回。风流可惯曾孤冷，怀抱如何得好开。
<br>
<br>垂玉箸，下香阶。凭肩小语更兜鞋。再三莫遣归期误，第一频教入梦来。
<br>
<br>鹧鸪天
<br>
<br>浅浅妆成淡淡梅。见梅忆着傍妆台。书无鸿雁如何寄，肠断摧归作么回。
<br>
<br>千种恨，百般猜。为伊怀抱几时开。可堪江上风头恶，不放朝云入梦来。
<br>
<br>鹧鸪天
<br>
<br>几处秋千懒未收。花梢柳外出纤柔。霞衣轻举疑奔月，宝髻欹倾若坠楼。
<br>
<br>争缥缈，斗风流。蜂儿蛱蝶共嬉游。朝朝暮暮春风里，落尽梨花未肯休。
<br>
<br>踏莎行（政和丙申九江道中）
<br>
<br>霭霭朝云，矜春态度。楚宫梦断寻无路。欲将尊酒遣新愁，谁知引到愁深处。
<br>
<br>不尽长江，无边细雨。只疑都把愁来做。西山总不解遮栏，随春直过东湖去。
<br>
<br>鹊桥仙
<br>
<br>合卺风流，擘钗情态，压倒痴牛騃女。今年云外果深期，想却笑、人间离苦。
<br>
<br>萦愁叠恨，青山绿水，杳杳重重无数。寻常犹有梦能来，到此夜、无寻梦处。
<br>
<br>虞美人（政和丁酉下琵琶沟作）
<br>
<br>濛濛烟树无重数。不碍相思路。晚云分外欲增愁。更那堪疏雨、送归舟。
<br>
<br>雨来还被风吹去。陨泪多如雨。拟题双叶问离忧。怎得水随人意、肯西流。
<br>
<br>虞美人
<br>
<br>去年不到琼花底。蝶梦空相倚。今年特地趁花来。却甚不教同醉、过花开。
<br>
<br>花知此恨年年有。也伴人春瘦。一枝和泪寄春风。应把旧愁新怨、入眉峰。
<br>
<br>虞美人（宣和辛丑）
<br>
<br>去年雪满长安树。望断扬州路。今年看雪在扬州。人在蓬莱深处、若为愁。
<br>
<br>而今不恨伊相误。自恨来何暮。平山堂下旧嬉游。只有舞春杨柳、似风流。
<br>
<br>虞美人
<br>
<br>绮窗人似莺藏柳。巧语春心透。声声清切入人深。一夜不知两鬓、雪霜侵。
<br>
<br>何时月下歌金缕。醉看行云住。懒将幽恨寄瑶琴。却倩金笼鹦鹉、递芳音。
<br>
<br>更漏子（题赵伯山青白轩，时王丰父、刘长因同赋）
<br>
<br>竹孤青，梅酽白。更着使君清绝。梅似竹，竹如君。须知德有邻。
<br>
<br>月同高，风同调。月底风前一笑。翻碎影，度微香。与人风味长。
<br>
<br>更漏子
<br>
<br>鹊桥边，牛渚上。翠节红旌相向。承玉露，御金风。年年岁岁同。
<br>
<br>懒飞梭，停弄杼。遥想彩云深处。人咫尺，事关山。无聊独倚栏。
<br>
<br>鹊桥仙（七夕）
<br>
<br>澄江如练，远山横翠，一段风烟如画。层楼杰阁倚晴空，疑便是、支矶石下。
<br>
<br>宝奁琼鉴，淡匀轻扫，纤手弄妆初罢。拟将心事问天公，与牛女、平分今夜。
<br>
<br>南歌子（代张仲宗赋）
<br>
<br>碧落飞明镜，晴烟幂远山。扁舟夜下广陵滩。照我白萍红蓼、一杯残。
<br>
<br>初望同盘饮，如何两处看。遥知香雾湿云鬟。凭暖琼楼十二、玉栏干。
<br>
<br>鹊桥仙
<br>
<br>飞云多态，凉颸微度，都到酒边歌处。冰肌玉骨照人寒，更做弄、一帘风雨。
<br>
<br>同盘风味，合欢情思，不管星娥猜妒。桃花溪水接银河，与占断、鹊桥归路。
<br>
<br>南歌子（郭小娘道装）
<br>
<br>缥缈云间质，轻盈波上身。瑶林玉树出风尘。不是野花凡草、等闲春。
<br>
<br>翠羽双垂珥，乌纱巧制巾。经珠不动两眉颦。须信铅华销尽、见天真。
<br>
<br>南歌子
<br>
<br>梁苑千花乱，隋堤一水长。眼前风物总悲凉。何况眉头心上、不相忘。
<br>
<br>因梦聊携手，凭书续断肠。已惊蝴蝶过东墙。更被风吹鸿雁、不成行。
<br>
<br>卜算子（岁见梅追和一首，终恨有儿女子态耳）
<br>
<br>竹里一枝梅，雨洗娟娟静。疑是佳人日暮来，绰约风前影。新恨有谁知，往事何堪省。梦绕阳台寂寞回，沾袖余香冷。
<br>
<br>菩萨蛮
<br>
<br>鸳鸯翡翠同心侣。惊风不得双飞去。春水绿西池。重期相见时。
<br>
<br>长怜心共语。梦里池边路。相见不如新。花应解笑人。
<br>
<br>菩萨蛮（政和丙申）
<br>
<br>娟娟明月如霜白。鳌山可是蓬山隔。恨不及春风。行云处处同。
<br>
<br>暖香红雾里。一笑谁新喜。知得远愁无。春衫有泪珠。
<br>
<br>菩萨蛮
<br>
<br>袜儿窄剪鞋儿上。纹鸳并影双双好。微步巧藏人。轻飞洛浦尘。
<br>
<br>前回深处见。欲近还相远。心事不能知。教人直是疑。
<br>
<br>南歌子
<br>
<br>雨过林峦静，风回池阁凉。窥人双燕语雕梁。笑看小荷翻处、戏鸳鸯。
<br>
<br>共饮菖蒲细，同分彩线长。今朝真不负风光。绝胜几年飞梦、绕高居。
<br>
<br>减字木兰花（政和癸巳）
<br>
<br>几年不见。胡蝶枕中魂梦远。一日相逢。鹦鹉杯深笑靥浓。欢心未已。流水落花愁又起。离恨如何。细雨斜风晚更多。
<br>
<br>秦楼月
<br>
<br>虫声切。柔肠欲断伤离别。伤离别。几行清泪，界残红颊。玉阶白露侵罗袜。下帘却望玲珑月。玲珑月。寒光凌乱，照人愁绝。
<br>
<br>生查子（与王丰父、郑曼卿兄弟嵩山道中）
<br>
<br>月在两山间，人在空明里。山色碧于天，月色光于水。
<br>
<br>心闲物物幽，心动尘尘起。莫向动中来，长愿闲如此。
<br>
<br>生查子
<br>
<br>春心如杜鹃，日夜思归切。啼尽一川花，愁落千山月。
<br>
<br>遥怜白玉人，翠被余香歇。可惯独眠寒，减动丰肌雪。
<br>
<br>生查子
<br>
<br>近似月当怀，远似花藏雾。好是月明时，同醉花深处。
<br>
<br>看花不自持，对月空相顾。愿学月频圆，莫作花飞去。
<br>
<br>生查子
<br>
<br>春山和恨长，秋水无言度。脉脉复盈盈，几点梨花雨。
<br>
<br>深深一段愁，寂寂无行路。推去又还来，没个遮栏处。
<br>
<br>生查子（赠陈宋邻）
<br>
<br>娟娟月入眉，整整云归鬓。镜里弄妆迟，帘外花移影。
<br>
<br>斜窥秋水长，软语春莺近。无计奈情何，只有相思分。
<br>
<br>生查子
<br>
<br>相思懒下床，春梦迷胡蝶。入柳又穿花，去去轻如叶。
<br>
<br>可堪岐路长，不道关山隔。无赖是黄鹂，唤起空愁绝。
<br>
<br>望江南（八月十四日望为寿，近有弄璋之庆）
<br>
<br>微雨过，庭院净无尘。天上秋期明日是，人间月影十分清，真不负佳辰。
<br>
<br>称寿处，香雾绕花身。玉兔已成千岁药，桂华更与一枝新。喜气满重闉。
<br>
<br>浣溪沙
<br>
<br>冰雪肌肤不受尘。脸桃眉柳暖生春。手搓梅子笑迎人。
<br>
<br>欲语又休无限思，暂来还去不胜颦。梦随胡蝶过东邻。
<br>
<br>西江月
<br>
<br>微步凌波尘起，弄妆满镜花开。春心掷处眼频来。秀色著人无耐。
<br>
<br>旧事如风无迹，新愁似水难裁。相思日夜梦阳台。减尽沈郎衣带。
<br>
<br>点绛唇（南昌送范帅）
<br>
<br>丹凤飞来，细传日下丝纶语。使君归去。已近沙堤路。
<br>
<br>风叶露花，秋意浓如许。江天暮。离歌轻举。愁满西山雨。
<br>
<br>丑奴儿（宣和辛丑）
<br>
<br>无双亭下琼花树，玉骨云腴。倾国称姝。除却扬州是无处。天教红药来参乘，桃李先驱。总作花奴。举拥红遮到玉都。
<br>
<br>如梦令
<br>
<br>午夜凉生翠幔。帘外行云撩乱。可恨白萍风，欲雨又还吹散。肠断。肠断。楚梦惊残一半。
<br>
<br>好事近（中秋前一日为寿）
<br>
<br>小雨度微云，快染一天新碧。恰到中秋佳处，是芳年华日。冰轮莫做九分看，天意在今夕。先占广寒风露，怕姮娥偏得。
<br>
<br>好事近（怀安郡王席上）
<br>
<br>初上舞裀时，争看袜罗弓窄。恰似晚霞零乱，衬一钩新月。折旋多态小腰身，分明是回雪。生怕因风飞去，放真珠帘隔。
<br>
<br>采桑子
<br>
<br>人如濯濯春杨柳，彻骨风流。脱体温柔。牵系多情尽未休。最怜恰恰新眠起，云雨初收。斜倚琼楼。叶叶眉心一样愁。
<br>
<br>清平乐（滁阳寄邵子非诸友）
<br>
<br>云无天净。明月端如镜。乌鹊绕枝栖未稳。零露垂垂珠陨。扁舟共绝潮河。秋风别去如梭。今夜凄然对影，与谁斟酌姮娥。
<br>
<br>浣溪沙
<br>
<br>花想仪容柳想腰。融融曳曳一团娇。绮罗丛里最妖娆。
<br>
<br>歌罢碧天零影乱，舞时红袖雪花飘。几回相见为魂销。
<br>
<br>浣溪沙（赵总怜以扇头来乞词，戏有此赠。赵能著棋、写字、分茶、弹琴）
<br>
<br>艳赵倾燕花里仙。乌丝阑写永和年。有时闲弄醒心弦。
<br>
<br>茗碗分云微醉后，纹楸斜倚髻鬟偏。风流模样总堪怜。
<br>
<br>浣溪沙（王称心效颦，亦有是请，再用前韵赠之）
<br>
<br>曾是襄王梦里仙。娇痴恰恰破瓜年。芳心已解品朱弦。
<br>
<br>浅浅笑时双靥媚，盈盈立处绿云偏。稀人心是尽人怜。
<br>
<br>浣溪沙
<br>
<br>一夜凉颸动碧厨。晓庭飞雨溅真珠。玉人睡起倚金铺。
<br>
<br>云髻作堆初未整，柳腰如醉不胜扶。天仙风调世间无。
<br>
<br>浣溪沙
<br>
<br>（政和壬辰正月豫章龟潭作，时徐师川、洪驹父、汪彦章携酒来作别）
<br>
<br>璧月光中玉漏清。小梅疏影水边明。似梅人醉月西倾。
<br>
<br>梅欲黄时朝暮雨，月重圆处短长亭。旧愁新恨若为情。
<br>
<br>浣溪沙（连年二月二日出都门）
<br>
<br>人意天公则甚知。故教小雨作深悲。桃花浑似泪胭脂。
<br>
<br>理棹又从今日去，断肠还似去年时。经行处处是相思。
<br>
<br>浣溪沙（政和癸巳仪真东园作）
<br>
<br>花样风流柳样娇。雪中微步过溪桥。心期春色到梅梢。
<br>
<br>折得一枝归绿鬓，冰容玉艳不相饶。索人同去醉金蕉。
<br>
<br>浣溪沙
<br>
<br>守得梅开著意看。春风几醉玉栏干。去时犹自惜余欢。
<br>
<br>雨后重来花扫地，叶间青子已团团。凭谁寄与蹙眉山。
<br>
<br>浣溪沙（酴醿和狄相叔韵赠陈宋邻）
<br>
<br>翡翠衣裳白玉人。不将朱粉污天真。清风为伴月为邻。
<br>
<br>枕上解随良夜梦，壶中别是一家春。同心小绾更尖新。
<br>
<br>浣溪沙
<br>
<br>两点春山入翠眉。一□杨柳作腰肢。语音娇软带儿痴。
<br>
<br>犹省当来求识面，隔帘清唱倒琼彝。真成相见说当时。
<br>
<br>浣溪沙
<br>
<br>姑射肌肤雪一团。掺掺玉手弄冰纨。著人情思几多般。
<br>
<br>水上月如天样远，眼前花似镜中看。见时容易近时难。
<br>
<br>浣溪沙
<br>
<br>云外遥山是翠眉。风前杨柳入腰肢。凌波微步袜尘飞。
<br>
<br>倚醉传歌留客处，佯嗔不语殢人时。风流态度百般宜。
<br>
<br>浣溪沙（许南叔席上）
<br>
<br>百斛明珠得翠蛾。风流彻骨更能歌。碧云留住劝金荷。
<br>
<br>取醉归来因一笑，恼人深处是横波。酒醒情味却知么。
<br>
<br>相见欢
<br>
<br>亭亭秋水芙蓉。翠围中。又是一年风露、笑相逢。
<br>
<br>天机畔。云锦乱。思无穷。路隔银河犹解、嫁西风。
<br>
<br>相见欢
<br>
<br>桃源深闭春风。信难通。流水落花余恨、几时穷。
<br>
<br>水无定。花有尽。会相逢。可是人生长在、别离中。
<br>
<br>相见欢
<br>
<br>腰肢一缕纤长。是垂杨。泥泥风中衣袖、冷沈香。
<br>
<br>花如颊。眉如叶。语如簧。微笑微颦相恼、过回廊。
<br>
<br>最高楼
<br>
<br>无双亭下，琼树正花敷。玉骨莹云腴。已知倾国无能比，除非天上有仙姝。到扬州才见，是处俱无。比碧桃、也无二朵，算丹桂、止是一株。千万卉，尽花奴。天教芍药来骖乘，一春桃李作先驱。尽红遮绿拥驻江都。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
