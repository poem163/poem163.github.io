<HTML>
<HEAD>
<TITLE>全宋词 卷061 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/QuanSongCi/">《全宋词》</a> <FONT color=#BCB6A0>&gt;&gt;</font> 全宋词 卷061</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋词 卷061</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-07&nbsp;&nbsp;文章类别:《全宋词》&nbsp;&nbsp;阅读次数:<script language=javascript src="../../hits.php?articleid=6337"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋词 卷061')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋词 卷061]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
  
<br>
<br>【李处全】
<br>
<br>水调歌头（丁丑岁，吴门为外舅蒋宣卿寿）
<br>
<br>金节照南国，画戟壮陪都。严谯鼓角霜晓，雄胜压全吴。葱茜采香古径，缥缈折梅新奏，春事早关渠。谁识使君意，行乐与民俱。
<br>
<br>披绣幌，薰宝篆，引琼酥。黄堂当暇，宾幕谈笑足欢娱。看取十行丹诏，遥指五云深处，归路接亨衢。玉佩映鸳缀，不老奉轩虞。
<br>
<br>水调歌头（送王景文）
<br>
<br>上马趣携酒，送客古朱方。秋风斜日山际，低草见牛羊。酩酊不知更漏，但见横江白露，清映月如霜。平睨广寒殿，谁说路歧长。
<br>
<br>醉还醒，时起舞，念吾乡。江山尔尔，回首千载几兴亡。一笑书生事业，谁信管城居士，不换碧油幢。好在中冷水，击楫奏伊凉。
<br>
<br>水调歌头
<br>
<br>明月浸瑶碧，河汉水交流。偏来照我，知我白发不胜愁。客里山中三载，枕上人间一梦，曾忆到瀛洲。矫首蓬壶路，两腋已飕飕。
<br>
<br>记扁舟，浮震泽，趁中秋。垂虹亭上，与客千里快凝眸。看剑引杯狂醉，饮水曲肱高卧，鹏鷃本同游。起舞三人耳，横笛唤沙鸥。
<br>
<br>水调歌头（冒大风渡沙子）
<br>
<br>落日暝云合，客子意如何。定知今日，封六巽二弄干戈。四望际天空阔，一叶凌涛掀舞，壮志未消磨。为向吴儿道，听我扣舷歌。
<br>
<br>我常欲，利剑戟，斩蛟龟。胡尘未扫，指挥壮士挽天河。谁料半生忧患，成就如今老态，白发逐年多。对此貌无恐，心亦畏风波。
<br>
<br>水调歌头
<br>
<br>春事已如许，柳眼早依依。故园桃李何似，芳蕊想团枝。此地嵩高名里，信美元非吾土，清梦氵厘绕洢。扶杖欲行乐，还使我心悲。
<br>
<br>对琴书，歌一阕，引千卮。昔曾系楫，今日投老叹吾衰。睡起推窗凝睇，失喜柔桑微绿，便拟作春衣。搔首长吟处，此意有谁知。
<br>
<br>水调歌头（咏梅）
<br>
<br>微雨眼明处，春信著南枝。百花头上消息，为我赴襟期。松下凌霜古干，竹外横窗疏影，同是岁寒姿。唤取我曹赏，莫使俗流知。
<br>
<br>对风前，看雪后，总相宜。碧天如洗，何许羌笛月边吹。一段出群标格，合得水仙兄事，千古豫章诗。鼎鼐付佳实，终待麦秋时。
<br>
<br>水调歌头（前遍既出，诸君皆有属和，因自用韵）
<br>
<br>飞雪已传信，端叶未分枝。莫嫌开晚，前月曾付小春期。谁道梳风洗雨，不许调脂弄粉，容易涴天姿。眼界未多见，鼻观已先知。
<br>
<br>昔西湖，今北客，各从宜。要渠烂熳，趣得暖律为渠吹。犹记石亭攀折，浑似扬州观赏，清兴欲寻诗。三嗅不离手，如得和遍时。
<br>
<br>水调歌头（除夕）
<br>
<br>今夕定何夕，今夕岁还除。团栾儿女，尽情灯火照围炉。但惜年从节换，便觉身随日老，踪迹尚沈浮。万事古如此，聊作旧桃符。
<br>
<br>任东风，吹缟鬓，戏臞儒。韶颜壮齿，背人去似隙中驹。杯酌犹倾腊酒，漏箭已传春夜，何处不歌呼。惟愿长穷健，命酹且欢娱。
<br>
<br>水调歌头（处州烟雨楼落成，欲就中秋，后值雨）
<br>
<br>楼观数南国，烟雨压东州。溪山雄胜，天开图画肖瀛洲。
<br>
<br>我破瀛洲客梦，来剖仙都符竹，乐岁又云秋。聊作幻师戏，肯遗后人愁。
<br>
<br>趁佳时，招我辈，共凝眸。君侯胸次邱壑，意匠付冥搜，刻日落成华栋，对月难并清景，千丈素光流。老子兴何极，小子趣觥筹。
<br>
<br>满江红（镇安女兄生日）
<br>
<br>清晓高堂，春晚处、旧红新绿。耸曩昔、蟠桃初种，更并潭菊。强健老人松下鹤，森荣孙子霜中竹。看共持、寿斝祝期颐，倾醹醁。
<br>
<br>烘晴书，炉烟馥。连永夜，笙歌簇。喜一时欢意，何人兼足。早愿诸甥成宅相，便从明岁开汤沐。向年年、今日度新腔，调仙曲。
<br>
<br>临江仙（木犀）
<br>
<br>畴昔方壶游戏地，群仙步履相从。明黄衫子御西风。佩环金错落，羽葆翠璁珑。
<br>
<br>骑鹄翩然归去路，吹箫横度青峰。夜深河汉冷秋容。前驱香十里，飘堕月轮东。
<br>
<br>念奴娇（京口上元雪夜招唐元明）
<br>
<br>一天春意，趁东皇幽赏，重飞端叶。造物有心成伟观，来伴红蕖开彻。桂魄初圆，梅腮全放，节物俱奇绝。冷官门巷，望中北固楼堞。
<br>
<br>遐想篷底高人，拥衾无寐，九曲肠增结。我亦低窗翻蠹纸，失喜瑶花盈尺。拥鼻孤吟，搔头危坐，所欠惟佳客。须君来此，脸纹相对生缬。
<br>
<br>满庭芳（初春）
<br>
<br>乳燕将雏，啼莺求友，江南梅子黄时。欲晴还雨，烟外看成丝。迎袂风来麦陇，吹饼饵、香入书帷。行吟处，溪翁说我，不似去年衰。
<br>
<br>方池。荷出水，朱榴倚槛，粉箨穿篱。有吾曹我辈，把酒寻诗。醉去黑甜一枕，炉烟袅、花影斜晖。家山乐，南窗寄傲，唯有晦罨知。
<br>
<br>鹧鸪天（社日落成烟雨楼二首）
<br>
<br>烟雨溟溟趁落成。只应天欲称佳名。万丝明灭青山映，匹素浓纤氵录水萦。
<br>
<br>民亦乐，美能并。酒杯莫惜十分倾。要知社下平生志，觞政聊须为主盟。
<br>
<br>鹧鸪天
<br>
<br>缥缈危楼百尺雄。淡烟疏雨暗帘栊。偶妨清赏中秋夕，为忆名言玉局翁。
<br>
<br>贤达意，古今同。凉天佳月曾相逢。老蟾一跃三千丈，却唤姮娥驾阆风。
<br>
<br>柳梢青（茶）
<br>
<br>九天圆月。香尘碎玉，素涛翻雪。石乳香甘，松风汤嫩，一时三绝。
<br>
<br>清宵好尽欢娱，奈明日、扶头怎说。整顿秃山，殷勤春露，余甘齿颊。
<br>
<br>柳梢青（汤）
<br>
<br>余甘齿颊。酒□半酣，漏声频促。月下传呼，风前掺别，无因留客。
<br>
<br>丁宁玉笋磨香，为料理、十分醒著。后会何时，前欢未尽，明朝重约。
<br>
<br>朝中措（夜坐有感）
<br>
<br>晦庵四至似天宽。生计有心田。闲弄炉薰茗碗，困寻纸帐蒲团。
<br>
<br>商山橘隐，须弥芥纳，容与湖天。谁笑先生贫窭，东篱无数金钱。
<br>
<br>朝中措（初夏）
<br>
<br>薰风庭院燕双飞。园柳啭黄鹂。是处蜂狂蝶乱，元来绿暗红稀。
<br>
<br>衫笼白苎，琴推绿绮，满眼新诗。好个江南风景，杜鹃犹自催归。
<br>
<br>菩萨蛮（续前意，时溧阳之行有日矣）
<br>
<br>杜鹃只管催归去。知渠教我归何处。故国泪生痕。那堪枕上闻。
<br>
<br>严装吾已具。泛宅吴中路。弭棹唤东邻。江东日暮云。
<br>
<br>菩萨蛮
<br>
<br>（云，三秋桂子，山名载于图经，余顷为郡掾，尝见之）
<br>
<br>晦庵老子修行久。问禅金粟曾回首。截竹是禅机。吹破粟玉枝。
<br>
<br>西湖秋好处。承得昭阳露。香透月轮低。来薰打坐时。
<br>
<br>菩萨蛮（菊花）
<br>
<br>四时皆有司花女。杪秋犹见花如许。想得紫金丹。工夫造化间。
<br>
<br>春莺留弱羽。更渍蔷薇露。莫取落英餐。留供醉眼看。
<br>
<br>浣溪沙（儿辈欲九日词而尚远，用"满城风雨近得阳"填成浣溪沙）
<br>
<br>宋玉应当久断肠。满城风雨近重阳。年年戏马忆吾乡。催促东篱金蕊放，佳人更绣紫萸囊。白衣才到共飞觞。
<br>
<br>西江月（重阳再作）
<br>
<br>窗户风薰端午，楼台月满中秋。阴晴寒暑总无忧。几事不如重九。
<br>
<br>落帽何羞种种，看山都付悠悠。黄花已作醉乡游。梦觉黄花在手。
<br>
<br>西江月（芍药）
<br>
<br>婥々妆楼红袖，亭亭将阃青油。东皇天巧世无俦。定有司花妙手。
<br>
<br>十里香风晓霁，千家绮陌春游。竹西路转古扬州。歌吹只应如旧。
<br>
<br>西江月（二月旦侍女兄游高斋）
<br>
<br>南国一分春色，东窗八面光风。女兄欢笑酒尊同。满眼儿孙群从。
<br>
<br>但愿年愈百岁，何妨时醉千钟。朱颜绿发照青铜。要看如龙如凤。
<br>
<br>生查子（拒霜花）
<br>
<br>庭户晓光中，帘幕秋光里。曲沼绮疏横，几处新妆洗。红脸露轻匀，翠袖风频倚。鸾鉴不须开，自有窗前水。
<br>
<br>生查子（正月十六日周仲先劝酒）
<br>
<br>温柔属东南，和冷经三五。几夜德星明，果应荀陈聚。分虎屈雄姿，展骥淹遐步。除诏已涂芝，便看朝天去。
<br>
<br>减字木兰花（预作菊词，俾歌之，至时以侑酒）
<br>
<br>今年菊早。想到重阳花正好。玉冷金寒。全似东篱挹露看。色庄香重。直与梅花堪伯仲。待唤渊明。三友相从盖为倾。
<br>
<br>减字木兰花（咏木犀）
<br>
<br>谁将翡翠。闲屑黄金摅巧思。缀就花钿。飞上秋云入鬓蝉。一枝斜倚。披拂香风多少意。午镜重匀。娇额妆成宫样新。
<br>
<br>减字木兰花（甲午九月末在婺州韩守坐上和陈尚书韵李处全）
<br>
<br>更生观尽。双璧蒹葭那敢并。四海无人。笑语从容许我亲。平生此客。复与太丘登醉白。病里颦眉。贪看惺惺骑马归。
<br>
<br>相见欢（见月闻笛八月五夜）
<br>
<br>新凉襟袂冷然。乍晴天。风送谁家羌管、月便娟。
<br>
<br>云散尽，秋空碧，玉色悬。洗耳时听三弄、等团圆。
<br>
<br>江城子（重阳）
<br>
<br>一番风雨一番凉。炯秋光。又重阳。潇洒东篱，浑学汉宫妆。今日且须开口笑，花露袤，鬓云香。
<br>
<br>泼醅新取淡鹅黄。趁幽芳。趣飞觞。落帽当时，□发少年狂。万事破除惟有此，尘外客，醉中乡。
<br>
<br>阮郎归（了生朝）
<br>
<br>佳人偏爱菊花天。玉钗金附蝉。歌声缥缈紫云边。博山沈水烟。
<br>
<br>须斗酒，泛觥船。乃翁能百遍。高堂此会看年年。夜深人醉眠。
<br>
<br>忆秦娥（海棠）
<br>
<br>春山寂。佳人凝笑山南陌。山南陌。东风寒浅，绛罗衫窄。阑干倚处云如幕。晚来雨过胭脂滴。胭脂滴。啼妆难劝，且须欢伯。
<br>
<br>忆秦娥
<br>
<br>莺花寂。为渠游冶长安陌。长安陌。今朝风景，酒肠宽窄。锦茵闲把薰笼幂。嫩红倚绿娇如滴。娇如滴。古今高咏，老泉仙伯。
<br>
<br>好事近（茶）
<br>
<br>香雪弄春妍，柳外黄昏池阁。要看月华相映，卷东风帘幕。更倾壶酒伴芳姿，名字胜桑落。直与岭梅兄弟，是醍醐酥酪。
<br>
<br>蓦山溪
<br>
<br>梨花过雨，已是春强半，花恼欲颠狂，兴浑在、秋千架畔。搔头无语，斜日上帘栊，飞上下，语呢喃，又见双双燕。鱼吹细浪，镜面摇歌扇。藉草倒芳尊，衬香茵、落红千片。追奔蜗角，回首醉初醒，逢节物，且欢娱，莫待流年换。
<br>
<br>卜算子
<br>
<br>春事忆松江，江上花无数。一枕匆匆醉梦中，芳草臞庵路。携手度虹梁，洗眼看渔具。盐豉莼羹是处无，早买扁舟去。
<br>
<br>卜算子（即席奉女兄寿）
<br>
<br>芍药斗新妆，杨柳飞轻雪。著意留连不放春，已向东皇说。况是谪仙家，自有长生诀。方士呼来借玉蟾，要吸杯中月。
<br>
<br>诉衷情
<br>
<br>疏烟明淡雨膏如。青入烧痕初。开到无言桃李，春事喜敷腴。
<br>
<br>随杖履，有琴书。酒盈壶。风前花下，睡起醒时，着我篮舆。
<br>
<br>醉蓬莱（毛氏女兄生朝三月二十八日）
<br>
<br>政余春眷眷，首夏骎骎，清和时候。晓色曈昽，瑞霭凝轩牖。著子青梅，袅枝红药，物物俱情厚。绿绮朱弦，檀槽铁拨，华堂称寿。
<br>
<br>季父高怀，庆钟吾姊，富贵长年，自应兼有。更看诸郎，谢砌芝兰秀。蚤晚成名，雁行亲膝，无忌胜如舅。沆瀣朝霞，蓬莱弱水，酿为春酒。
<br>
<br>贺新郎（和俞叔夜七夕）
<br>
<br>秋意生何许。对玉钩、微云避舍，素风吹暑。银汉桥成天路稳，乾鹊声声媚妩。送仙仗、年年须度。离合悲欢多少话，想今宵、缱绻难深诉。千古恨，无新故。
<br>
<br>聊须作意成欢绪。为佳时、金针戏把，翠觞频举。莫念匆匆轻掺袂，天上元无间阻。况好是、新凉庭户。倦客天涯嗟老大，趁珠帘、绣额高楼处。乞些巧，调儿女。
<br>
<br>贺新郎（再和）
<br>
<br>心事知谁许。政吾曹、摛辞弄翰，邀凉蠲暑。节物於人俱可喜，今夕渠媚妩。笑曝腹、书生风度。河鼓天孙非世俗，纵惊云、急雨休轻诉。忆倾盖，便如故。
<br>
<br>良辰欢意宽离绪。称仙家、瑶台缥缈，霓裳掀举。应想尘寰空怅望，月路谁曾隔阻。是处有、绮窗朱户。我爱五湖烟水阔，待扁舟、寻到支机处。访婺女，共女。
<br>
<br>四和香（立春）
<br>
<br>香雪新苞偏胜韵。领袖催花信。华节良辰人有分。看士女、幡垂鬓。
<br>
<br>莫向春风寻旧恨。乐事随方寸。眉寿故应天不吝。浮大白、吾无闷。
<br>
<br>玉楼春（守岁）
<br>
<br>年光箭脱无留计。才过立春还守岁。要知一岁已寻侬，听打个惊人喷嚏。
<br>
<br>椒盘荐寿休辞醉。坐听爆竹浑无寐。明朝末后饮屠苏，白发从渠相点缀。
<br>
<br>南乡子（除夕又作）
<br>
<br>和气作春妍。已作寒归塞地天。岁月翩翩人老矣，华颠。胆冷更长自不眠。
<br>
<br>节物映椒盘。柏酒香浮白玉船。捧劝大家相祝愿，何言。但愿今年胜去年。
<br>
<br>
<br>
<br>
<br>
<br>
<br>
<br>
<br>
<br>
<br>【丘崈】
<br>
<br>水调歌头（登赏心亭怀古）
<br>
<br>一雁破空碧，秋满荻花洲。淮山淡扫，欲颦眉黛唤人愁。落日归云天外，目断清江无际，浩荡没轻鸥。有恨寄流水，无泪学羁囚。
<br>
<br>望石城，思东府，话西州。平芜千里，古来佳处几回秋。歌舞当年何在，罗绮一时同尽，梦幻两悠悠。杯到莫停手，唯酒可忘忧。
<br>
<br>水调歌头（为赵漕德庄寿）
<br>
<br>人物冠江左，正始有遗音。谪仙风味，洒然那受一尘侵。倚马文章天与，霏屑谈辞云委，宣室为虚襟。小驻外台节，聊屈济时心。
<br>
<br>记长庚，曾入梦，恰而今。橙黄橘绿，可人风物是秋深。九日明朝佳节，得得天教好景，供与醉时吟。从此寿千岁，一岁一登临。
<br>
<br>水调歌头（戊戌迓客回程至松江作）
<br>
<br>小队拥龙节，三度过鲈乡。烟波万顷，觳纹轻皱湿斜阳。何处渔舟唱晚，最是芦花风断，欸乃一声长。矫首望空阔，逸兴堕微茫。
<br>
<br>笑尘缨，何日许，濯沧浪。天随甫里，相寻无处一凄凉。
<br>
<br>曾把水光山色，收入烟蓑短艇，胜世作清狂。举酒属公子，富贵未渠央。
<br>
<br>水调歌头（秋日登浮远堂作）
<br>
<br>一叶下林表，秋色满蘅皋。江风吹雨初过，天宇一何高。蜡屐径来堂上，倚杖翛然长啸，万里看云涛。逸兴浩无际，安得驾灵鳌。
<br>
<br>叹吾生，天地里，一秋毫。江山如传，古来阅尽几英豪。回首只今何在，举目依然风景，此意属吾曹。欲去重惆怅，松径冷萧骚。
<br>
<br>水调歌头（鄂渚忆浮远）
<br>
<br>彩舰驾飞鹢，帆影漾江乡。肥梅天气，一声横玉换新阳。惊起沙汀鸥鹭，点破暮天寒碧。极目楚天长。一抹残霞外，云断水茫茫。
<br>
<br>逆清风，歌白雪，和沧浪。枕流亭馆，昔年行处半荒凉。我欲骖风游戏，收拾烟波佳景，一一付词章。闻说洞天好，何处水中央。
<br>
<br>满江红
<br>
<br>驻马江头，聊自放、尘劳踪迹。身渐老、尊前羞见，异乡风物。雪柳垂金幡胜小，钗头又报春消息。记去年、持酒觅新词，人疏隔。
<br>
<br>时序好，今犹昔。携赏处，空追忆。都如梦才觉，悄然难觅。且饮不须论许事，从今煞有佳天色。但官闲、有酒便嬉游，愁无益。
<br>
<br>满江红（和梁漕次张韵）
<br>
<br>玉宇无尘，斜阳外、江楼伫立。人正远、骑鲸南去，笑言难挹。冰雪生寒烟瘴冷，海山著处恩波湿。问碧门、金阙待君来，何时入。
<br>
<br>犹自有，新篇什。应念我，相思急。满乌丝挥遍，麝煤香浥。尊酒相逢佳□□，十年一梦长川吸。想上都、风月未盟寒，追良集。
<br>
<br>满江红（和范石湖）
<br>
<br>十载重游，愧好在、吴中父老。官事里、空然痴绝，竟何曾了。赖有平生知已地，全胜末路依刘表。竟此身、远复雁门踌，宁论早。
<br>
<br>蓬仙语，开朕兆。郇翰洒，增荣耀。倚先声风动，翛然家晓。翘馆每烦尘想□，宾筵更著红妆绕。算从前、得此慰初心，於人少。
<br>
<br>满江红（余以词为石湖寿，胡长文见和，复用韵谢之）
<br>
<br>冠盖吴中，羡来往、风流二老。谈笑处、清风满座，倡酬不了。琪树相鲜昆阆里，玉山高并云烟表。叹□时、顿有古来无，功名早。
<br>
<br>膺帝眷，符梦兆。为国镇，腾光耀。更宁容秀野，醉眠清晓。麟组已联方面重，衮衣行接天香绕。许畸人、巾履奉英游，荣多少。
<br>
<br>满江红（渚宫怀古即事，用二斡韵）
<br>
<br>楚甸云收，歌舞地、依然江渚。嗟往事、豪华无限，梦回何许。翠被那知思玉度，绣褂谩说为行雨。悄不禁、俯仰一凄凉，成千古。
<br>
<br>吴蜀会，襟喉处。据胜势，开天府。著诗书元帅，笑变尊俎。步障月明翻鼓吹，华榱雾湿披窗户。把胜游、都与旧风光，湔尘土。
<br>
<br>满江红（癸亥九日）
<br>
<br>平楚苍然，烟霭外、飞鸿冥灭。身老矣、登临感慨，几时当彻。痛饮从教吹帽落，悲歌莫系壶边缺。自人生、任运复何为，伤情切。
<br>
<br>功名事，休谩说。渠有命，谁工拙。且随宜斗健，强酬佳节。九月从今知几度，试看镜里头如雪。向醉中、赢取万缘空，真蝉脱。
<br>
<br>洞仙歌（为叶梦锡总领寿）
<br>
<br>一番好景，近莺花时候。才过收灯便晴昼。正熊罴、占梦日，戏彩称觞，当此际，须信人间未有。
<br>
<br>光华分瑞节，粉署兰台，谁出如公望郎右。气如虹，才吐凤，指掌功名，余事也，千载犹当不朽。待辟国、清边取封侯，看肘后、黄金印悬如斗。
<br>
<br>洞仙歌（辛卯嘉禾元夕作）
<br>
<br>江城梅柳，惯得春先处。催趁风光上歌舞。见九衢、车马流水如龙，喧笑语，罗绮香尘载路。
<br>
<br>欢娱多暇日，尊俎风流，重见承平旧官府。有多少、佳丽事，堕珥遗簪，芳径里，瑟瑟珠玑翠羽。好惜取、韶华醉连宵，更莫待、收灯酒阑人去。
<br>
<br>洞仙歌（元宵词）
<br>
<br>□□春□，□画□□处。十里红莲照歌舞。望鳌山天际，宝篆翻空，看未了，涌出珠宫贝宇。
<br>
<br>锦江桥那畔，罗绮重重，曲巷深坊暗香度。玉相辉，花并艳，明月随人，归去也，零落珠玑翠羽。先如许、风光更元宵，算却好、图将凤城夸去。
<br>
<br>洞仙歌（庚申乐净锦棠盛开作）
<br>
<br>花中忧物，欲赋无佳句。深染燕脂浅含露。被春寒无赖，不放全开，才半吐，翻与留连妙处。
<br>
<br>人间称绝色，倾国倾城，试问太真似花否。最娉婷，偏艳冶，百媚千娇，谁道许，须要能歌解舞。算费尽、春工到开时，甚却付、连宵等闲风雨。
<br>
<br>洞仙歌（咏金林檎）
<br>
<br>丰肌腻体，雅淡仍娇贵。不与群芳竞姝丽。向琼林珠殿，独占春风，仙仗里，曾奉三宫燕喜。
<br>
<br>低回如有恨，失意含羞，乐事繁华竟谁记。应怜我，空老去，无句酬伊，吟未就，不觉东风又起。镇独立黄昏怯轻寒，这情绪、年年共花憔悴。
<br>
<br>沁园春（以自见云）
<br>
<br>雨趁轻寒，风作秋声，燕归雁来。动天涯羁思，登山临水，惊心节物，极目烟埃。客里逢君，才同一笑，何遽言归如此哉。
<br>
<br>别离久，算不应兴尽，却棹船回。
<br>
<br>主人下榻高斋。更点检笙歌频宴开。便留连不到，迎春见柳，也须小驻，度腊观梅。花上盈盈，闺中脉脉，应念胡麻正好栽。从教去，正危阑望断，小倚徘徊。
<br>
<br>沁园春
<br>
<br>匏系弥年，江北江南，羡君去来。笑山横南浦，朝来爽致，文书堆案，胸次生埃。放旷如君，拘縻如我，试问人生谁乐哉。真难学，是得留且住，欲去须回。
<br>
<br>何时竹屋茅斋。去相傍为邻三径开。撰小窗临水，危亭当巘，随宜有竹，著处须梅。坐读《黄庭》，手援紫荔，一寸丹田时自栽。当余暇，更与君来往，林下徘徊。
<br>
<br>千秋岁（用秦少游韵）
<br>
<br>梅妆竹外。未洗唇红退。酥脸腻，檀心碎。临溪闲自照，爱雪春犹带。沙路晓，亭亭浅立人无对。
<br>
<br>似恨谁能会。迟见江头盖。和鼎事，终应在。落残知未免，韵胜何曾改。牵醉梦。随香欲渡三山海。
<br>
<br>千秋岁
<br>
<br>征鸿天外。风急惊飞退。云彩重，窗声碎。初凝铺径絮，渐卷随车带。凝望处，巫山秀耸寒相对。
<br>
<br>高卧传都会。茅屋倾冠盖。空往事，今谁在。梅梢春意动，泽国年华改。楼上好，与君浩荡浮银海。
<br>
<br>千秋岁
<br>
<br>窥檐窗外。酒力冲寒退。风絮乱，琼瑶碎。凌波争缭绕。点舞相萦带。应惬当，凝香燕寝佳人对。
<br>
<br>恰与花时会。小阴寻芳盖。犹自得，春多在。日烘梅柳竞，翠入山林改。但只恐，别离恨远如云海。
<br>
<br>汉宫春（乙未正月和李汉老韵，简严子文）
<br>
<br>横笛吹梅，记南楼夜月，疏蕊纤枝。香尘软红自暖，不怕寒欺。人归梦悄，怅凭阑、密约深期。身渐老，风流纵在，逢花那似当时。
<br>
<br>东阁占春宜早，甚开迟也似，雪屋疏篱。须公彩毫度曲，锦帐题诗。多应见我，怪尊前、华发其谁。烦道与，巡檐共笑，元是旧日相知。
<br>
<br>汉宫春（和辛幼安秋风亭韵，癸亥中秋前二日）
<br>
<br>闻说瓢泉，占烟霏空翠，中著精庐。旁连吹台燕榭，人境清殊。犹疑未足，称主人、胸次恢疏。天自与，相攸佳处，除今禹会应无。
<br>
<br>选胜卧龙东畔，望蓬莱对起，岩壑屏如。秋风夜凉弄笛，明月邀予。三英笑粲，更吴天、不隔莼鲈。新度曲，银钩照眼，争看阿素工书。
<br>
<br>水龙吟（为建康史帅志道寿）
<br>
<br>蕊珠仙籍标名，绛纱覆玉云霞里。銮坡凤掖，丝絇鸣佩，甘泉近侍。濯柳临春，饤梨照座，绝尘风味。记青蒲、夜半论兵，万人惊诵回天意。
<br>
<br>麟组遥临万里。谈笑处、江山增丽。遐冲坐折，风流余事，唯应燕喜。新筑沙堤，暂占熊梦，恰经长至。过佳长献寿，双旌便好，作朝天计。
<br>
<br>念奴娇
<br>
<br>烛花渐暗，似梦来非梦，今夕何夕。帘幕生香人醉里，家住深深密密。送客难为，独留无计，此意谁知得。相看无语，可怜心绪如织。
<br>
<br>缓辔踏月归来，空余襟袖，有多情脂泽。浅笑轻颦追想处，眼底如今历历。著意新词，於人好语，过后应难必。今宵酒醒，断肠人正愁寂。
<br>
<br>扑蝴蝶（蜀中作）
<br>
<br>鸣鸠乳燕。春在梨花院。重门镇掩。沈沈帘不卷。纱窗红日三竿，睡鸭余香一线。佳眠悄无人唤。
<br>
<br>谩消遣。行云无定，楚雨难凭梦魂断。清明渐近，天涯人正远。尽教闲了秋千，觑著海棠开遍。难禁旧愁新怨。
<br>
<br>祝英台（成都牡丹会）
<br>
<br>聚春工，开绝艳，天巧信无比。旧日京华，应也只如此。等闲一尺娇红，燕脂微点，宛然印、昭阳玉指。
<br>
<br>最好是。乐岁台府官闲，风流剩欢意。痛饮连宵，花也为人醉。可堪银烛烧残，红妆归去，任春在、宝钗云髻。
<br>
<br>江城梅花引（枕屏）
<br>
<br>轻煤一曲染霜纨。小屏山。有无间。宛是西湖，雪后未晴天。水外几家篱落晚，半开关。有梅花、傲峭寒。
<br>
<br>渐看。渐远。水弥漫。小舟轻，去又远。野桥断岸，隐萧寺、□出晴峦。忆得孤山，山下竹溪前。佳致不妨随处有，小窗闲，与词人、伴醉眠。
<br>
<br>西河（饯钱漕仲耕移知婺州奏事，用幼安韵）
<br>
<br>清似水。不了眼中供泪。今宵忍听唱阳关，暮云千里。可堪客里送行人，家山空老春荠。
<br>
<br>道别去、如许易。离合定非人意。几年回首望龙门，近才御李。也知追诏有来时，匆匆今见归骑。
<br>
<br>整弓刀，徒御喜。举离觞、饮酹无味。端的慰人愁悴。想天心，注倚方深，应是日日传宣公来未。
<br>
<br>夜合花
<br>
<br>雨过凉生，风来香远，柳塘池馆清幽。圆荷万柄，芙蓉困倚轻柔。暮霞映，日初收。更满意、绿密红稠。是牵情处，低回照影，特地娇羞。
<br>
<br>惆怅好景难酬。慰家山梦绕，十顷新秋。庭空吏散，依然兴在沧洲。未容短棹轻舟。谩赢得、终日迟留。笑空归去，篮舆路转，月上西楼。
<br>
<br>垂丝钓（戊戌迓客。自入淮南，多所感怆作）
<br>
<br>夕烽戌鼓。悲凉江岸淮浦。雾隐孤城，水荒沙聚。人共语。尽向来胜处。谩怀古。
<br>
<br>问柳津花渡。露桥夜月，吹箫人在何许。缭墙禁禀。粉黛成黄土。惟有江东注。都无虏。似旧时得否。
<br>
<br>黄河清（为史帅寿）
<br>
<br>鼓角清雄占云祲。喜边尘、今度还静。一线乍添，长觉皇州日永。楼外崇牙影转，拥千骑、欢声万井。太平官府人初见，梦三占佳景。
<br>
<br>皇恩夜出天闱，云章粲、凤鸾飞动相映。宝带万钉，与作今朝佳庆。勋业如斯得也，况整顿、江淮大定。这回恰好，归朝去、共调金鼎。
<br>
<br>蓦山溪（为叶总领寿）
<br>
<br>风传芳信，晓色便清霁。帘幕护春寒，篆香温、笙簧韵美。使华容与，星动帝王州，花上脸，柳边眉，竞报占熊喜。欢娱好是，玉塞无尘起，鞭计小迟留，要长折、遐冲万里。传闻有诏，宣室待归来，醹醁满，叵罗深，莫负春葱指。
<br>
<br>鹧鸪天（和严倅二秦同集席上赋）
<br>
<br>怀抱环奇懒叩阍。朝阳独赋远人村。即看飞下芝封诏，曾见趣归金马门。
<br>
<br>今夕饮，拚濡裙。一时尊俎尽诗人。唯余阿买真才劣，醉后犹能写八分。
<br>
<br>鹧鸪天
<br>
<br>陆海蓬壶自有山。光风霁月未应慳。但将歌舞酬佳节，却信阴晴是等闲。
<br>
<br>花照夜，烛烘盘。明年公更酒肠宽。奉陪黄伞传柑宴，莫忘红妆拥座欢。
<br>
<br>鹧鸪天（乙未钱守登君山）
<br>
<br>准拟关门度一秋。强扶衰病起相酬。不辞酩酊还吹帽，自笑髻鬟怯露头。
<br>
<br>江日晚，更迟留。争传五马足风流。论车载酒浑闲事，著笼藏花说未休。
<br>
<br>鹧鸪天（采莲曲）
<br>
<br>两两维舟近柳堤。菱歌迤逦过前溪。曲中自诉衷肠事，岸上行人那得知。
<br>
<br>金齿屐，翠云篦。女萝为带蕙为衣。惜花贪折归时晚，急浆相呼入翠微。
<br>
<br>鹧鸪天（咏绿荔枝）
<br>
<br>玳瑁筵中见绿珠。淡然高韵胜施朱。揉蓝雾雾蔷薇浅，半露冰肌玉不如。
<br>
<br>餐秀色，味肤腴。轻红端合与为奴。只愁宴罢翻成恨，赢得偏怜不似初。
<br>
<br>夜行船（越上作）
<br>
<br>水满平湖香满路。绕重城、藕花无数。小艇红妆，疏帘青盖，烟柳画桥斜渡。
<br>
<br>恣乐追凉忘日暮。箫鼓动、月明人去。犹有清歌，随风迢递，声在芰荷深处。
<br>
<br>夜行船
<br>
<br>聊复戏作以谢。尘务满前，略无佳惟一过目，幸甚。\一舸鸱夷云水路。贪游戏、悄忘尘数。明月长随，清风满载，那向急流争渡。
<br>
<br>邂逅占星来已暮，芝封待、却催归去。倚玉蒹葭，论文尊俎，回首笑谈何处。
<br>
<br>夜行船（和成都王漕巽泽）
<br>
<br>飞舄朝天云作路。长安近、更无程数。梧竹当年，丝纶奕世，咫尺凤池平渡。
<br>
<br>青眼相逢何太暮。眉黄透、却愁君去。官事无多，丰年有暇，莫负赏心佳处。
<br>
<br>夜行船（怀越中）
<br>
<br>万柄荷花红绕路。锦连空、望无层数。照水旌旗，临风鼓吹，行遍月桥烟渡。
<br>
<br>堪笑年华今已暮。身西上、梦魂东去。一曲亭边，五云门外，犹记最花多处。
<br>
<br>临江仙（乙未，高宗庆七十，母氏封宜人作）
<br>
<br>天上玉卮称万寿，人间湛露初匀。种萱堂上阅青春。薰风频送喜，同日拜丝纶。
<br>
<br>班在蕊珠仙缀立，等闲历遍燕秦。紫皇先付与佳名。宜家更宜国，宜子又宜孙。
<br>
<br>感皇恩（庚申为大儿寿）
<br>
<br>时节近中秋，桂花天气。忆得熊罴梦呈瑞。向来三度，恨被一官萦系。今朝称寿，也休辞醉。
<br>
<br>斑衣戏彩，薄罗初试。华发双亲剩欢喜。功名荣贵，未要匆匆深计。一杯先要祝，千百岁。
<br>
<br>蝶恋花（为钱守寿）
<br>
<br>梅子著花当献寿。得得天工，有意还知否。教在岁寒霜雪后。长年不羡松筠茂。
<br>
<br>莫厌杯深歌舞奏。约略丝纶，正是来时候。富贵明年公自有。天香宫烛黄封酒。
<br>
<br>蝶恋花（送岳明州）
<br>
<br>鼓吹东方天欲晓。打彻伊州，梅柳都开了。尽道鄞江春许早。使君未到春先到。
<br>
<br>号令只凭花信报。旗垒精明，家世临淮妙。遥想明年元夕好。玉人更著华灯照。
<br>
<br>蝶恋花（西堂竹阁，日气温然，戏作）
<br>
<br>逼砌筠窗围小院。日照花枝，疏影重重见。金鸭无风香自暖。腊寒才比春寒浅。
<br>
<br>昼景温温烘笔砚。闲把安西，六纸都临遍。茗碗不禁幽梦远。鹊来唤起斜阳晚。
<br>
<br>一翦梅（梅）
<br>
<br>潇洒佳人淡淡妆。特地凌寒，秀出孤芳。雪为肌体练为裳。韵处天姿，不御铅黄。
<br>
<br>古样铜壶湿篆章。浅浸横斜，净几明窗。何妨三弄点苔苍。但有疏枝，依旧清香。
<br>
<br>天仙子
<br>
<br>畏暑只嫌秋较晚。不道玉楼人渐远。此情那解却清凉，肠欲断。愁无限。安得冰壶还照眼。
<br>
<br>妙舞蹁跹歌宛转。走遍京华何处见。清眠无梦到西州，余香浅。银钩软。唯仗锦书聊自遣。
<br>
<br>朝中措（绍兴未太学作）
<br>
<br>晚风斜日折梅花。楼外卷残霞。领略一城春气，华灯十万人家。
<br>
<br>轻衫短帽，风前趁马，月下随车。道个小来脚定，那人笑隔笼妙。
<br>
<br>朝中措
<br>
<br>几回相与叹高才。忽报驭风来。谁道及朝天阙，更能同上春台。
<br>
<br>主人早晚，班聊玉笋，行听连催。湖上饱赓新唱，思堂快泻深杯。
<br>
<br>朝中措
<br>
<br>尊前宾主角多才。亦许我同来。诗思竞翻三峡，酒狂欲拗连台。
<br>
<br>身闲有限，莫辞光景，刻烛相催。沙路即看联辔，上林趁赏流杯。
<br>
<br>菩萨蛮（再登赏心用林子长韵）
<br>
<br>壶边击断歌无节。山川一带伤情切。依旧石头城。夕阳天外明。
<br>
<br>行人谁是侣。遗唱今何许。对酒转愁多。愁多奈酒何。
<br>
<br>菩萨蛮（甲午秋作）
<br>
<br>秋声夜到秋香院。重帘试卷都开遍。只似旧时香。更添些子黄。
<br>
<br>绮窗人共赋。犹忆分香句。别后几回秋。见花空复愁。
<br>
<br>菩萨蛮（次朱都大韵送王漕行）
<br>
<br>云林带水山横阁。故人去尽添萧索。反照射微茫。临分愁夕阳。
<br>
<br>传柑当令节。连璧朝天阙。还有雁西飞。慰人新别离。
<br>
<br>西江月
<br>
<br>恰好轻篷短棹，绝胜锦缆牙樯。一声横笛起微茫。十里红莲步障。
<br>
<br>小待山头吐月，何妨说剑杯长。更看风露洗湖光。水底金盘滉漾。
<br>
<br>西江月
<br>
<br>明日又还重九，黄昏小雨疏风。菊英萸糁一尊同。付与今宵好梦。
<br>
<br>寒意梧桐叶上，客愁画角声中。小楼何日却从容。千里此情应共。
<br>
<br>梅弄影
<br>
<br>雨晴风定。一任春寒逞。要勒群芳未醒。不废梅花，晚来妆面靓。
<br>
<br>曲阑斜凭。水槛临清镜。翠竹萧骚相映。付与幽人，巡池看弄影。
<br>
<br>诉衷情（癸未团司归舟中作）
<br>
<br>东风罨岸进船难。酒醒篆香残。不堪客里无绪，那更晚来寒。
<br>
<br>思往事，耿无眠。掩屏山。夜深人静，何处一声，月子弯弯。
<br>
<br>诉衷情（丙申中秋）
<br>
<br>素衣苍狗不成妍。何意妒婵娟。不知高处难掩，终自十分圆。
<br>
<br>涵万象，独当天。照无边。乾坤呈露，何况人间，大地山川。
<br>
<br>诉衷情（荆南重湖作）
<br>
<br>芙蓉深径小肩舆。相并语徐徐。红妆著处迎笑，遮路索踟蹰。
<br>
<br>锦步障，绣储胥。绕重湖。更添月照，人面花枝，疑在蓬壶。
<br>
<br>诉衷情（因见早梅作）
<br>
<br>十分风味似诗人。有些子太清生。只应最嫌俗子，消瘦却盈盈。
<br>
<br>风乍静，雪初晴。月微明。泊然疏淡，莫是无情，作个关情。
<br>
<br>锦帐春（已未孟冬乐净见梅英作）
<br>
<br>翠竹如屏，浅山如画。小池面、危桥一跨。著棕亭临水，宛然郊野。竹篱茅舍。
<br>
<br>好是天寒，倍添幽雅。正雪意、垂垂欲下。更朦胧月影，弄明初夜。梅花动也。
<br>
<br>谒金门（送林子长同年起官宣城）
<br>
<br>风又雨。吹面落花红舞。把酒不禁春思苦。别离闻杜宇。叠嶂楼头佳处。犹想襞笺容与。思人云山便好语。莫辞频寄取。
<br>
<br>谒金门（为韩漕无咎寿）
<br>
<br>槐阴绿。帘卷翠屏山曲。照眼冰壶寒并玉。赐衣便雾觳。熊梦又惊初卜。好在掖垣梧竹。应讶人归犹未速。已颁新诏墨。
<br>
<br>谒金门
<br>
<br>罗袖薄。玉臂镂花金约。起晚欠伸莲步弱。倚床娇韵恶。独自青楼珠箔。怎向日长花落。门掩东风春寂寞。误人瞋喜鹊。
<br>
<br>谒金门（为尤郎中延之寿）
<br>
<br>花雨润。烟锁玉炉香韵。笑度华年春不尽。寿觞寒食近。甲子才周一瞬。争羡朱颜青鬓。咫尺朝元仙路稳。碧云新有信。
<br>
<br>好事近（留斡家咏方响）
<br>
<br>空涧落鸣泉，千骑雨霖衣铁。金奏欲终人醉，有玉声清越。夜深纤手怯轻寒，余韵寄愁绝。玉树梦回何处，但满庭霜月。
<br>
<br>好事近（辛酉二月望日雨中作）
<br>
<br>整整一冬晴，雨后不论朝夕。麦陇救得一半，莫妨他寒食。试看天气定乘除，宽更待三日。桃李且须宁耐，有无边春色。
<br>
<br>浣溪沙（即席和徐守元宵）
<br>
<br>铁锁星桥永夜通。万家帘幕度香风。俊游人在笑声中。罗绮十行眉黛绿，银花千炬簇莲红。座中争看黑头公。
<br>
<br>浣溪沙（迎春日作）
<br>
<br>胜子幡儿袅鬓云。钗头绝唱旧曾闻。江城喜见又班春。拂柳和风初有信，欺梅残雪已无痕。只应笑语作春温。
<br>
<br>浪淘沙（朱都大和荆州作，次韵谢之）
<br>
<br>潇洒五湖仙。踏遍尘寰。吟哦长忆两松闲。邂逅天涯还一笑，璧合珠连。
<br>
<br>风采照衰残。妙语冷然。妓围香暖簇金蝉。端为故人情未减，醉玉颓山。
<br>
<br>定风波（咏丹桂）
<br>
<br>月殿移根入帝乡。风流犹是旧时妆。猩血染成丹杏脸。浓点。郁金笼就赭衣黄。
<br>
<br>浪说锦城元自少。不道。只今何啻五枝芳。试问司花谁是主。传语。且烦都与十分香。
<br>
<br>卜算子
<br>
<br>翠被怯轻寒，花气撩幽梦。梦蹑飞云驾彩鸾，惊觉花枝动。宿酒未全醒，屋角闻晴吽彻骨香，臭了还重□。
<br>
<br>柳梢青（和胡夫人）
<br>
<br>风佩珊珊。云屏曲曲，愁绝春慳。无赖余寒。半醒宿酒，御夹成单。
<br>
<br>深沈院落人闲。凭阑处、眉颦黛残。彩笔慵拈。新声微度，兴入云山。
<br>
<br>点绛唇
<br>
<br>叹之，作此，乃三月九日也。是日，杨花甚盛，盖风云\花落花开，等闲不管流年度。旧游何处。浅立空凝伫。惊拍阑干，忍见春将暮。凭风絮。为人飞去。散作愁无数。
<br>
<br>醉花阴（木犀）
<br>
<br>碧玉槎桠金粟小。山路惊秋老。倒倚湿寒烟，似怯秋风，阁泪啼清晓。
<br>
<br>铜壶冷浸宜深窈。人试新妆巧。云鬓一枝斜，小阁幽窗，是处都香了。
<br>
<br>愁倚阑（丙申重九和钱守）
<br>
<br>风雨骤，妒花黄。忽斜阳。急手打开君会否，是伊凉。深深密密传觞。似差胜、落帽清狂。满引休辞还醉倒，却何妨。
<br>
<br>如梦令（元宵席上口占）
<br>
<br>门外绮罗如绣。堂上华灯如昼。领略一番春，共醉连宵歌酒。今后。今后。如此遨头少有。
<br>
<br>如梦令
<br>
<br>小小峰峦对起。芳树重重相倚。清溜绕阶除，聊备一池春水。游戏。游戏。适意随缘足矣。
<br>
<br>
<br>
<br>
<br>
<br>
<br>
<br>
<br>
<br>
<br>
<br> 
<br>
<br>【吕胜己】
<br>
<br>沁园春
<br>
<br>月晃虚窗，风掀斗帐，晓来梦回。见满川惊鹭，长空瑞鹤，联翩来下，翔舞徘徊。旋放金盘承积块，更轻撼琼壶撩冻澌。毡帏小，近宝炉兽炭，沈水兰煤。
<br>
<br>寒威。酒力相欺。荐绿蚁霜螯左右持。问岁岁祯祥，如何中断，年年梅月，因甚愆期。上绀碧楼，城高百尺，看白玉虬龙奔四围。纷争罢，正残鳞败甲，天上交飞。
<br>
<br>醉桃源（即阮郎归）
<br>
<br>山翁可是爱登台。看云日几回。恨无语似谪仙才。空教云去来。
<br>
<br>思往事，引深杯。长歌感壮怀。霜风晚下扫阴霾。天心宝鉴开。
<br>
<br>醉桃源（题清晖阁）
<br>
<br>马蹄西路赏春妍。重来十五年。好山如带水如环。红楼罨画闲。
<br>
<br>人易老，景如前。停杯俯逝川。归舟回首望云烟。秦人隔洞天。
<br>
<br>醉桃源
<br>
<br>去年手种十株梅。而今犹未开。山翁一日走千回。今朝蝶也来。
<br>
<br>高树杪，暗香微。慳香越恼怀。更烧银烛引春回。英英露粉腮。
<br>
<br>蝶恋花
<br>
<br>墙角栽梅分两下。夹竹穿松，巧傍柴门亚。不似西湖明月夜。展开一片江南画。
<br>
<br>老子寻芳心已罢。为爱孤高，结约如莲社。清静界中观物化。憧憧门外驰车马。
<br>
<br>蝶恋花（一名凤栖梧长沙作）
<br>
<br>天际行云红一缕。无尽青山，江水悠悠去。更上层楼凭远处。凄凉今古悲三楚。
<br>
<br>心事多端谁共语。酒醒愁来，望望家何所。薄宦漂零成久旅。天涯却羡鸿遵渚。
<br>
<br>蝶恋花（观雪作）
<br>
<br>姑射真仙蓬海会。驭气乘龙，作意游方外。冬后翦花飞素彩。腊前陨璞抛团块。
<br>
<br>幂幂绵云相映带。川谷林峦，混一乾坤大。白玉装成全世界。江湖点染微瑕颒。
<br>
<br>蝶恋花（长沙送同官先归邵武）
<br>
<br>屈指瓜期犹渺渺。羡子征鞍，去上长安道。到得故园春正好。桃腮杏脸迎门笑。
<br>
<br>闻道难兄登显要。雁字云霄，花萼应同调。旧恨新愁须拚了。功名趁取方年少。
<br>
<br>蝶恋花
<br>
<br>眼约心期常未足。邂逅今朝，暂得论心曲。忽堕鲛珠红簌簌。双眸翦水明如烛。
<br>
<br>可恨匆匆归去速。去去行云，望断凄心目。何似当初情未熟。免教添得愁千斛。
<br>
<br>蝶恋花（霰雨雪词）
<br>
<br>天色沈沈云色赭。风搅阴寒，浩荡吹平野。万斛珠玑天弃舍。长空撒下鸣鸳瓦。
<br>
<br>玉女凝愁金阙下。褪粉残妆，和泪轻挥洒。欲降尘凡飙驭驾。翩翩白凤先来也。
<br>
<br>长相思
<br>
<br>体夭夭。步飘飘。绶带金泥缕绛绡。珑璁趁步摇。
<br>
<br>浅霞消。两峰遥。斜插层楼金系腰。花羞人面娇。
<br>
<br>长相思（效南唐体）
<br>
<br>展颦蛾。抹流波。并插玲珑碧玉梭。松分两髻螺。
<br>
<br>晓霜和。冻轻呵。拍罢《阳春》《白雪》歌。偎人春意多。
<br>
<br>长相思（探梅摘归）
<br>
<br>冒寒吹。访琼姬。行到青山遇玉肌。凝情欲待谁。
<br>
<br>出疏篱。手同携。踏月随香清夜归。乘欢拨冻醅。
<br>
<br>浣溪沙
<br>
<br>浅著铅华素净妆。翩跹翠袖拂云裳。傍人作意捧金觞。曲度清悲云冉冉，花飞零乱月茫茫。梦回人去似高唐。
<br>
<br>浣溪沙
<br>
<br>直系腰围鹤间霞。双垂项帕凤穿花。新妆全学内人家。惠性芳心谁得似，饶嗔□恶也还他。只消凡事与饶些。
<br>
<br>清平乐
<br>
<br>红尘久住。仙驭凌波去。本似行云无定处。那更腊残风雨。瑶芳片片轻飞。但留青子栾枝。孤负岁寒幽意，如今却与春宜。
<br>
<br>清平乐（咏木犀）
<br>
<br>灵心暗属。髻垒黄金粟。寂静虚堂情不足。微步徘徊山麓。蕊珠宫里新妆。生香全似瑶芳。应为莺花留恋，人间暂歇鸾凤。
<br>
<br>促拍满路花（瑞香）
<br>
<br>名花无影迹，寒气日凄凉。人间千万树，歇芬芳。紫微宫女，仙驭降霓裳。名在仙班簿，不属尘凡，洞天密锁云窗。遗珰连宝珥，人世识天香。凝寒承雨露，傲冰霜。凌仙仙子，邂逅水云乡。更约南枝友，游遍江南，共归三岛扶桑。
<br>
<br>谒金门（闻莺声作）
<br>
<br>花满树。两个黄鹂相语。恰似碧城双玉女。对歌还对舞。可惜娟娟楚楚。同伴彩云归去。居士心如泥上絮。那能无恨处。
<br>
<br>谒金门
<br>
<br>嗟久客。又见他乡寒食。流水断桥春寂寂。孤村烟火息。白去红飞无迹。千树总成新碧。醉里伤春愁似织。东风欺酒力。
<br>
<br>谒金门
<br>
<br>芳思切。旧事不堪重说。浓露凝香花喷血。花心双蛱蝶。燕语莺啼都歇。又过清明时节。记得离歌三两阕。未歌先哽咽。
<br>
<br>谒金门
<br>
<br>春又过。那更雨摧风挫。留得浅红三两朵。竹梢烟雾锁。把酒对花危坐。多病多愁都可。舞蝶游蜂迷道左。惜春忙似我。
<br>
<br>谒金门
<br>
<br>秋夜静。屋上狂风初定。两两啼蛄相答应。灯蛾摇烛影。枕上鸡声遥听。起舞良宵偏永。明日谩寻吊剑整。衰颜重揽镜。
<br>
<br>谒金门（早梅）
<br>
<br>芳信拆。漏泄东君消息。帝殿宝炉烟未熄。龙香飘片白。点缀枯梢的皪。疏影荡摇寒碧。指与纤纤教自摘。枝横云鬓侧。
<br>
<br>谒金门
<br>
<br>天气暖。开了荼縻一半。红日迟迟风拂面。阶前花影乱。俊雅风流不见。定被莺花留恋。千尺游丝舒又罥。系人心上线。
<br>
<br>谒金门
<br>
<br>歌罢奏。敛步拂开罗袖。宾扇轻摇香汗透。软香沾素手。小立偎人良久。一寸娇波横溜。心事未言眉已皱。无端催劝酒。
<br>
<br>南乡子
<br>
<br>斗笠棹扁舟。碧水湾头放自流。尽日垂丝鱼不上，优游。更觉心松奈得愁。
<br>
<br>行客语沧洲。笑道渔翁太拙休。万事要求须有道，何由。教与敲针换曲钩。
<br>
<br>南乡子
<br>
<br>纵棹越溪船。破浪冲涛到碧湾。种就长堤千亩竹，无边。插玉屯云满渭川。
<br>
<br>平日乐归田。不恋荣华不慕仙。得个容身栖隐处，宽闲。每日江边理钓竿。
<br>
<br>减字木兰花
<br>
<br>烟云变化。面面青山如展画。俯对平川。野水烟村远接天。有时纵目。景物繁华观不足。月下风头。一曲清讴博见楼。
<br>
<br>瑞鹤仙（栽梅）
<br>
<br>南州春又到。向腊尽冬残，冰姑先报。芳心爱春早。露生香馥馥，靓妆皎皎。诗人最巧。道竹外、斜枝更好。旋移根引水，浇培松竹，凑成三妙。
<br>
<br>回首。当年客里，荆棘途中，幸陪欢笑。闲愁似扫。记风雪、关山道。待飘花结子，和羹煮酒，还我山居送老。那青红、浪蕊浮花，尽锄去了。
<br>
<br>瑞鹤仙（嘲博见楼）
<br>
<br>倚阑观四远。近有客登临，故相磨难。山形欠舒展。小峰峦云树，晦明更变。江淮楚甸。又何曾、分明在眼。但临深、自觉身高，未可便名博见。
<br>
<br>休辨。吾心乐处，不要他人，共同称善。痴儿浅浅。因他谩说一遍。问还知宴坐，回光收视，大地河山尽现。待於中、会得些时，举觞奉劝。
<br>
<br>瑞鹤仙（众会谢右司赵鄂州劝酒二首右司）
<br>
<br>人生如意少。谁得似仙翁，身名俱好。亨衢腾踏早。驾双旌五马。便居蓬岛。闽山蜀道。秉玉节、油幢屡到。号当今、有脚阳春，处处变愁成笑。
<br>
<br>尤妙。晚陪论道。密赞调元，虎符重剖。去劳自保。奉香火、归来了。见煌煌甲第，两两龙驹，绿鬓朱颜未到。是平生、种德阴功，自天有报。
<br>
<br>瑞鹤仙（鄂州）
<br>
<br>金枝联玉叶。世代有宗英，声华烨烨。君侯更超绝。抱不群才气，壮图英发。津途轨辙。□武上、青宵迥别。自玉阶、契合君王，拍拍满怀风月。
<br>
<br>奇绝。身居萧散，志在功名，眼高天阔。恩来魏阙。长江上驻旌节。待胡尘有警，纶巾羽扇，谈笑周郎事业。恁时看、国倚强宗，诏褒伟烈。
<br>
<br>瑞鹤仙
<br>
<br>（人多於其上藉草酌酒歌乐）
<br>
<br>残梅飘簌簌。看柳上春归，柔条新绿。娇莺离幽谷。弄弹簧清响，飞迁乔木。年华妞迅速。叹浮生、流晖转烛。自春来、每每遨游，多办九霞醹醁。
<br>
<br>溪北。踏青微步，斗草慵眠，锦裀花褥。铅华簇簇。歌声妙、间丝竹。爱一川好处，高山流水，不减城南杜曲。笑平生、卓地无锥，老来富足。
<br>
<br>满江红
<br>
<br>往事千端，都笑道、衰翁宦拙。今会得、人情物态，尽皆休说。广厦尽堪舒笑傲，层楼又见凌空阔。试闲思、画戟比衡门，谁优劣。
<br>
<br>尘里事，无休歇。楼上趣，真奇绝。有一川虚旷，万山环列。识破古今如旦暮，肯将物我刚分别。愿时时、与客坐楼心，谈风月。
<br>
<br>满江红（中秋日）
<br>
<br>屈指重阳，有半月、犹零九日。且停待、今宵月上，宝轮飞出。有客最谙闲况味，无人会得真消息。算何须、抵死要荣华，劳心力。
<br>
<br>楼观迥，遥山碧。槽醡小，真珠滴。随分赏、闲亭别圃，好天良夕。篱畔行看金蕊耀，林梢便见瑶芳白。玩春来、夏去复秋冬，尘中客。
<br>
<br>满江红（登长沙定王台和南轩张先生韵）
<br>
<br>小立危亭，风惨淡、斜阳满目。望渺渺、湘江一派，楚山千簇。芳草连云迷远树，断霞散绮飞孤鹜。感骚人、赋客向来词，愁如束。
<br>
<br>嗟远宦，甘微粟。惊世事，伤浮俗。且经营一醉，未怀荣辱。君不见、渊明归去后，一觞自泛东篱菊。仰高风、寂寞奠生刍，人如玉。
<br>
<br>满江红（辛丑年假守沅州，蒙恩贬罢，归次长沙道中作）
<br>
<br>忆昔西来，春已暮、余寒犹力。正迤逦、登山临水，未嗟行役。云笈偶寻高士传，桃川又访秦人迹。向此时、游宦兴阑珊，归无策。
<br>
<br>归计定，归心迫。惊换岁，犹为客。还怅望、家山千里，迥无消息。□□不堪泥路远，烟林赖有梅花白。为孤芳、领略岁寒情，谁人识。於时部使者一二人，修私怨，攘微功，阴加中伤，不遗余力。有一故人当道，甚怜无辜，津送之意甚动，逆旅不至狼狈者，故人之恩也，遂发兴於风雨梅花之间。
<br>
<br>满江红（题博见楼）
<br>
<br>物理分明，人事巧、元来是拙。常自觉、满怀春意，向他谁说。剩喜登临频眺望，那知出处成迂阔。细闲思、萧散较贪痴，谁为劣。
<br>
<br>高楼上，蝉声歇。飞栋外，云行绝。见明河星斗，半空森列。领略光阴成赋咏，等档酬唱休旌别。要良辰、把酒倩佳宾，嘲风月。
<br>
<br>满江红（赴长沙幕府，别饯，送客）
<br>
<br>拍碎红牙，一声上、梁尘暗落。纨扇掩、雏莺叶下，巧呈绰约。字字只愁郎幸浅，声声似怨年华薄。坐中人、相顾感幽怀，添萧索。
<br>
<br>歌暂阕，杯交错。人又去，情怀□。那堪听风雨，渭城吹角。去去已离闽岭路，行行渐近滕王阁。便无情、山海曾相逢，坚心著。
<br>
<br>满江红（郡集观舞）
<br>
<br>檀板频催，双捻袖、飞来趁拍。锦裀上、娇抬粉面，浅蛾脉脉。鸾觑莺窥秋水净，鸿惊凤翥祥云白。看妖娆、体态与精神，天仙谪。
<br>
<br>鞓带紧，弓靴窄。花压帽，云垂额。□回雪、定拚醉倒，厌厌良夕。明日恨随芳草远，回头目断遥山隔。料多情、应也念行人，思佳客。
<br>
<br>满江红
<br>
<br>墙下松筠，并手种、花窠尽著。试屈指、一年前事，恍然如昨。繁杏新荷春夏景，疏梅细菊秋冬约。渭川翁、随分小生涯，些官爵。
<br>
<br>分物我，争强弱。都做梦，谁先觉。好一条平路，是人迷却。斑鬓已灰心里事，瘦藤谩挂瓢中药。愿当今、四海九州人，同欢乐。
<br>
<br>满江红（观雪述怀）
<br>
<br>雪压山颓，谁撒下、琼花玉蕊。寒气凛、沈沈天籁，望迷千里。群雀耐寒枯树顶，扁舟独钓平沙觜。把江南、图画展开看，都难比。
<br>
<br>台榭远，合临喜。楼阁上，歌声起。赏时光，居士独怜愁底。安得四方寒酸彦，归吾广厦千间里。但今生、此愿得从心，心休矣。
<br>
<br>满江红
<br>
<br>惨惨枯梢，初疑似、真酥点滴。见深红蒂萼，方认早梅消息。粉艳牵连春意动，冰姿照映霜华白。伴苍松、修竹似幽人，相寻觅。
<br>
<br>香远近，枝南北。幽涧畔，疏篱侧。便佣儿贩妇，也知怜惜。渭水渔翁方入社，西湖处士成陈迹。爱平生、炯炯岁寒心，无今昔。
<br>
<br>江城子（盆中梅）
<br>
<br>年年腊后见冰姑。玉肌肤。点琼酥。不老花容，经岁转敷腴。向背稀稠如画里，明月下、影疏疏。
<br>
<br>江南有客问征途。寄音书。定来无。且傍盆池，巧石倚浮图。静对北山林处士，妆点就、小西湖。
<br>
<br>江城子
<br>
<br>一钩新月下庭西。绣帘低。漏声迟。小宴幽欢，依约似当时。娇盼注人都不语，眉黛蹙，鬓云攲。
<br>
<br>街槐阴下玉骢嘶。苦相催。醉中归。可惜明朝，秋色满东篱。只恐又成轻别也，情脉脉，恨凄凄。
<br>
<br>满庭芳（乙已八月十日登博见楼作）
<br>
<br>丹雘浮空，琉璃耀日，上云楼阁眈眈。□□居士，燕坐息玄谈。十载劳心问道，今悟罢、截日停参。凝神处，九苞丹凤，翔舞在山南。
<br>
<br>喃喃。成障碍，千经万论，从此休贪。且陶陶兀兀，对酒醺酣。清兴有时狂放，扁舟上、绿水澄潭。渔歌起，从他两岸，齐笑老翁憨。
<br>
<br>卜算子
<br>
<br>人事几时穷，我性偏宜静。世上谁无富贵心，到了须由命。闲里且偷安，醉后休教醒。醉里高妙入神，妙处君须听。
<br>
<br>卜算子
<br>
<br>梅蕾破香时，雪月交光夜。何处飞来两玉娥，体态双闲雅。纵目碧城楼，劝酒留云榭。唱底仙家古道情，分付知音者。
<br>
<br>瑞鹧鸪（登博见楼作）
<br>
<br>与君蹑足共凭阑。俯视周回四面山。目静鲁邦心渺渺，气吞梦泽意闲闲。
<br>
<br>烟云变化更明晦，乌鹊忘机互往还。唤取黄尘冠盖客，暂来徒倚片时间。
<br>
<br>瑞鹧鸪
<br>
<br>几时芟棘翦蒿蓬。付我天然地一弓。乔木茂林森耸耸，遥岑叠嶂碧重重。
<br>
<br>水心台榭超尘表，楼上乾坤跨域中。黄鹤巴陵千古事，那知不是此衰翁。
<br>
<br>感皇恩（雁汊泊舟作）
<br>
<br>秋意满江湖，雨轻风熟，上水扁舟片帆速。远山低岸，贪看浅红深绿。不知回柁尾，沧湾宿。
<br>
<br>推枕起来，举杯相属。休叹风尘为微禄。几年行路，但觉登临不足。且翻楚调入，清江曲。
<br>
<br>临江仙（同王侯二公登裴公亭）
<br>
<br>忽忆裴公台上去，远空秋气棱棱。万山一水秀还明。此时三楚客，何意续骚经。
<br>
<br>爱竹子猷参杖履，能诗侯喜同登。赓酬不尽古今情。清风生白尘，侧月照疏星。
<br>
<br>好事近（和人题渭川钓渔图韵）
<br>
<br>风景好樵川，郭外三洲烟渚。过尽古今清逸，奈天公不与。地灵人意曾符同，留待烟霞侣。一棹轻舟开岸，弄滩声风雨。
<br>
<br>好事近
<br>
<br>宿面浅匀妆，梅粉旋生春色。绣草冠儿宫样，系丁香新缬。凤檀槽上四条弦，轻□□□攧。恰似浔阳江畔，话长安时节。
<br>
<br>鹊桥仙（乙巳第四次雪）
<br>
<br>银花千里，玉阶三尺，远近高低一色。天公今岁被诗催，特地放、冬前四白。
<br>
<br>梅梢竹外，频频轻撼，嫌乱瑶芳素质。耐寒相对不胜清，毡帐底、偎红未得。
<br>
<br>木兰花慢
<br>
<br>残红吹尽了，换新绿、染疏林。正杜宇催归，行人贪路，天气轻阴。江亭旧游宴处，但遥山、数叠晚云深。犹忆佳人敛黛，为予别泪盈襟。
<br>
<br>而今。旅况难禁。逢胜概、懒登临。念景熟难忘，情多易感，取次关心。平明又西去也，望关山、古道马骎骎。回首当年一梦，笑将浊酒重斟。
<br>
<br>木兰花慢（登楼观稼作）
<br>
<br>无言凭燕几，爱香袅、博山炉。正暖日辉辉，晴云淡淡，千里平芜。田家尽收刈了，见牛羊、下垅暝烟孤。闻说丰年景致，老农击攘呜呜。
<br>
<br>狂夫。素乏良图。从上策、赋归欤。有千亩松筠，三洲风月，尽遂吾初。凭谁去西塞岸，问玄真、此意果何如。寂寞无人共乐，醉乡是我华胥。
<br>
<br>木兰花慢（思旧事有作）
<br>
<br>对轩辕古镜，照华发、短刁骚。念壮岁心情，平生志气，可笑徒劳。云中谩夸魏尚，请休论、定远说班超。总是黄粱一梦，怎如尘外逍遥。
<br>
<br>蛮徭。洞入云霄。算无分、到仙曹。愿归隐闽山，来临渭水，葺个云巢。楼居共、真仙伴侣，又有时、混迹入渔樵。且恁随缘玩世，帝乡路觉迢迢。
<br>
<br>木兰花慢
<br>
<br>朝天门外路，路坦坦、走（去声）瑶京。悔年少狂图，争名远宦，为米孤征。星星。半凋鬓发，事千端、回首只堪惊。居士新来悟也，渭川小隐初成。
<br>
<br>临清。巧创幽亭。真富贵、享安荣。有猿鸟清讴，松篁森卫，桧柏双旌。蛙鸣。自然鼓吹，粲林华、前后锦围屏。须信早朝鸡唱，未如夜枕滩声。
<br>
<br>木兰花慢（看春有感）
<br>
<br>平生花恨少，又那得、酒中愁。自禅板停参，薄团悟罢，身世忘忧。南柯旧时太守，尽当年、富贵即时休。莫羡痴儿小子，心心念念封候。
<br>
<br>优游。取次凝眸。春浩浩、思悠悠。爱万木欣荣，幽泉流注，好鸟勾舟、感生生、自然造化，玩吾心、此外复何求。应有知音共赏，定当一语相投。
<br>
<br>柳梢青
<br>
<br>叶下云行，亭皋风静，凉雨丝丝。断雁孤鸣，寒蛩相应，寂寂书帏。
<br>
<br>蒲团纸帐兰台。梦不到、邯郸便回。蚁穴荣华，人间功业，都恼人怀。
<br>
<br>鹧鸪天（城南书院饯别张南轩赴阙奏事知严州吕胜己）
<br>
<br>竹树萧萧屋数椽。平湖漫漫纳通川。有时竹杖芒鞋至，醉著山光水色间。
<br>
<br>成小隐，未经年。功名夷路稳加鞭。逢时且数中书考，他日还寻独乐园。
<br>
<br>鹧鸪天
<br>
<br>记得追游故老家。红莲幕府在长沙。放船桥口秋随月，走马春园（马氏故宫有会春园）。夜踏花。
<br>
<br>思往昔，谩咨嗟。几番魂梦转天涯。葵轩老子今何在，岳麓风雩噪暮鸦。（岳麓书院旁有风雩亭）
<br>
<br>鹧鸪天
<br>
<br>一夜春寒透锦帏。满庭花露起多时。垒金梳子双双耍，铺翠花儿袅袅垂。
<br>
<br>人去后，信来稀。等闲屈指数归期。门前恰限行人至，喜鹊如何圣得知。
<br>
<br>鹧鸪天
<br>
<br>日日楼心与画眉。松分蝉翅黛云低。象牙白齿双梳子，驼骨红纹小棹蓖。
<br>
<br>朝暮宴，浅深杯。更阑生怕下楼梯。徐娘怪我今疏懒，不及卢郎年少时。
<br>
<br>鹧鸪天
<br>
<br>纸帐虚明好醉眠。博山轻袅水沈烟。了知世上都如梦，须信壶中别有天。
<br>
<br>知我者，为君言。道人有个好因缘。丹成有日归云路，且醉梅花作地仙。
<br>
<br>点绛唇（长沙送同官先归邵武）
<br>
<br>满路梅花，为谁开遍春风萼。短亭萧索。草草传杯酌。送子先归，我羡辽东鹤。他年约。瘦藤芒屐。共子同丘壑。
<br>
<br>点绛唇
<br>
<br>日月无根，循环常共天难老。世间扰扰。只见闲烦恼。满酌高吟，便是今生了。还知道。旧时官好。几个新华表。
<br>
<br>点绛唇
<br>
<br>一叶扁舟，浮家来向江边住。这回归去。作个渔樵侣。不挂征帆，也莫摇双橹。天涯路。云山烟渚。总是留人处。
<br>
<br>点绛唇
<br>
<br>桂子飘香，江南秋老霜风作。自怜漂泊。几度伤离索。孤馆迢迢，满引村醪酌。情无著。好音难托。又失黄花约。
<br>
<br>点绛唇（代作，贺生子）
<br>
<br>瑞气盈门，神仙谪下看看到。已知消耗。弧矢呈祥了。种德阴功，自有多男报。还知道。果生蓬岛。不比人间早。
<br>
<br>（刘梦得诗云：海中仙果子生迟。）
<br>
<br>鱼游春水
<br>
<br>林梢听布谷。郭外舒怀仍快目。平田浩荡，氵虢々泉鸣暗谷。香稻吐芒针棘细，秀麦摇风波浪绿。山童野老，意亲情熟。我待休官弃禄。屏迹幽闲安退缩。渭川千亩修篁，巑巑绀玉。顾盼滩流萦八节，呼吸湖光穿九曲。贪求自乐，尽忘尘俗。
<br>
<br>霜天晓角（题九里驿）
<br>
<br>晓来风作。病怯春衫薄。郭外溪山明秀，红尘里、自拘缚。村酒频斟酌。野花偏绰约。十载人非物是，惊回首、梦初觉。
<br>
<br>虞美人（咏菊）
<br>
<br>疏风摆撼芙蓉沼。垅上梅英小。谁家姊妹去寻芳。粉面云鬟参杂、汉宫妆。
<br>
<br>邯郸奏罢宫中乐。邂逅同杯酌。老来花酒制颓龄。为爱嫣然娇靥、斗盈盈。
<br>
<br>虞美人
<br>
<br>年年冬后心情快。常是留宾醉。尊前笑靥粲金钿，更有半黄枨橘、满堆盘。
<br>
<br>人人爱道休官去。总是闲言语。古今文士与贤才。为甚独高陶令、赋归来。
<br>
<br>虞美人（月下听琴，西湖作）
<br>
<br>横波清翦西湖水。黛拂吴山翠。藕丝衫子水沈香。坐久冰肌玉骨、起微凉。
<br>
<br>金徽泛柳听佳句。叠叠胎仙舞。曲终松下小盘桓。风露泠泠、直欲便骖鸾。
<br>
<br>菩萨蛮
<br>
<br>遥山几叠天边碧。故教遮断天涯客。楼倚暮云端。春风罗袖寒。
<br>
<br>与君千里别。共此关山月。皓月一般明。君心怎敢凭。
<br>
<br>菩萨蛮（题莲花庵）
<br>
<br>岭猿啸罢千山碧。小庵虚室团团白。庵在小山头。从来少客游。
<br>
<br>道人方打坐。举袖来迎我。问我此来因。拈花与道人。
<br>
<br>南歌子
<br>
<br>湛露凉亭馆，香风散芰荷。晚来月色似金波。间绿围红、同伴雪儿歌。
<br>
<br>年少风流足，情深欢会多。佳人月下拜嫦娥。不似隔年牛女、望星河。
<br>
<br>八声甘州（怀渭川作）
<br>
<br>自秋来、多病意无聊，不作渭川游。想兰菊凋疏，松筠茂密，亭馆清幽。四望遥山万叠，叠叠翠光浮。人道蓬莱岛，彷佛瀛洲。
<br>
<br>居士心迷丘壑，念迂疏老懒，难觅封侯。看才能成事业，且自抽头。携老稚、团栾百口，要他年、在此作菟裘。无言也，此生心事，都付东流。
<br>
<br>如梦令
<br>
<br>花上娇莺哑咤。著色江南图画。可惜好春风，有酒无人同把。拚舍。拚舍。独醉好天良夜。
<br>
<br>如梦令（同官新得故官故姬）
<br>
<br>王谢堂前旧燕。毕意情高意远。只恐宠恩深，后会不教人见。深劝。深劝。不枉追欢一遍。
<br>
<br>如梦令（催梅雪）
<br>
<br>梅雪渐当时候。访问全无消耗。凭仗小阳春，催取南枝先到。然后。然后。雪月交光同照。
<br>
<br>西江月（为内子寿）
<br>
<br>日日齐眉举案，年年劝酒持觥。今年著意寿卿卿。幼稚绵绵可庆。
<br>
<br>官冷未尝贫贱，家肥胜似功名。所为方便合人情。管取前途更永。
<br>
<br>渔家傲（沅州作）
<br>
<br>长记浔阳江上宴。庾公楼上凭阑遍。北望淮山连楚甸。真伟观。中原气象依稀见。
<br>
<br>漂泊江湖波浪远。依然身在蛮溪畔。愁里不知时节换。春早晚。杜鹃声里飞花满。
<br>
<br>渔家傲
<br>
<br>闻道西洲梅已放。几时乘兴同寻访。稚子携壶翁策杖。徐徐往。青山绿水皆堪赏。
<br>
<br>满月当空川晃晃。却呼艇子摇双桨。几阵浓香新酝酿。波溶漾。宛然身在西湖上。
<br>
<br>渔家傲
<br>
<br>特为梅花来渭水。有人折得横梢至。粉毖香慳春意未。多应是。江南信息争先寄。
<br>
<br>水绿山青风日美。此时正惬幽人意。驱使风光佳句里。□满纸。却将旧日诗词比。
<br>
<br>杏花天
<br>
<br>当年悔我抛生计。趁升斗、蛮乡远地。谁知事向无心起。回首邯郸梦里。
<br>
<br>风雪满□□□□。最好处、吴头楚尾。青山本是强人意。更时见、梅花助美。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
