<HTML>
<HEAD>
<TITLE>晋诗 卷05-06 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 晋诗 卷05-06</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>晋诗 卷05-06</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=6525"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'晋诗 卷05-06')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[晋诗 卷05-06]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷五】
<br>
<br>　　☆陆机
<br>
<br>　　〈机。字士衡。吴郡人。武帝末。与弟云入洛。太傅杨骏辟为祭酒。惠帝即位。迁太子洗马、著作郎。历吴王晏郎中令。迁尚书中兵郎。赵王伦辅政。引为相国参军。大安元年。成都王颖起兵讨长沙王。假机後将军、河北大都督。二年。为颖所害。时年四十三。有晋记四卷、洛阳记一卷、集四十七卷。〉
<br>
<br>　　◎乐府
<br>
<br>　　【短歌行】
<br>
<br>　　置酒高堂。悲歌临觞。人寿几何。逝如朝霜。时无重至。华不再阳。苹以春晖。兰以秋芳。来日苦短。去日苦长。今我不乐。蟋蟀在房。乐以会兴。悲以别章。岂曰无感。忧为子忘。我酒既旨。我肴既臧。短歌有咏。长夜无荒。
<br>
<br>　　【秋胡行】
<br>
<br>　　道虽一致。涂有万端。吉凶纷蔼。休咎之源。人鲜知命。命未易观。生亦何惜。功名所勤。
<br>
<br>　　【陇西行】
<br>
<br>　　我静如镜。民动如烟。事以形兆。应以象悬。岂曰无才。世鲜兴贤。
<br>
<br>　　【日出东南隅行】〖《文选》云。或作罗敷艳歌。玉台作艳歌行。〗
<br>
<br>　　扶桑升朝晖。照此高台端。高台多妖丽。睿房出清颜。淑貌耀皎日。惠心清且闲。美目扬玉泽。蛾眉象翠翰。鲜肤一何润。秀色若可餐。窈窕多容仪。婉媚巧笑言。暮春春服成。粲粲绮与纨。金雀垂藻翘。琼佩结瑶。方驾扬清尘。濯足洛水澜。蔼蔼风云会。佳人一何繁。南崖充罗幕。北渚盈轩。清川含藻景。高岸被华丹。馥馥芳袖挥。冷冷纤指弹。悲歌吐清响。雅舞播幽兰。丹唇含九秋。妍迹陵七盘。赴曲迅惊鸿。蹈节如集鸾。绮态随颜变。沈姿无定源。俯仰纷阿那。顾步咸可欢。遗芳结飞飙。浮景映清湍。冶容不足咏。春游良可叹。
<br>
<br>　　【挽歌诗三首】
<br>
<br>　　卜择考休贞。嘉命咸在兹。夙驾警徒御。结辔顿重基。龙荒被广柳。前驱矫轻旗。殡宫何嘈嘈。哀响沸中闱。中闱且勿让。听我薤露诗。死生各异伦。祖载当有时。舍爵两楹位。启殡进灵需。饮饯觞莫举。出宿归无期。帷衽旷遗影。栋宇与子辞。周亲咸奔凑。友朋自远来。翼翼飞轻轩。策素骐。按辔遵长薄。送子长夜台。呼子子不闻。泣子子不知。叹息重榇侧。念我畴昔时。三秋犹足收。万世安可思。殉没身易亡。救子非所能。含言言哽咽。挥涕涕流离。
<br>
<br>　　流离亲友思。惆怅神不泰。素骖伫需轩。玄驷骛飞盖。哀鸣兴殡宫。回迟悲野外。魂舆寂无响。但见冠与带。备物象平生。长旌谁为旆。悲风徽行轨。倾云结流霭。振策指灵丘。驾言从此逝。
<br>
<br>　　重阜何崔嵬。玄庐窜其间。磅礴立四极。穹隆放苍天。侧听阴沟涌。卧观天进悬。圹宵何寥廓。大暮安可晨。人往有返岁。我行无归年。昔居四民宅。今托万鬼邻。昔为七尺躯。所佩。鸿万鬼邻。昔为七尺躯。今成灰与尘。金玉素所佩。鸿毛今不振。丰肌响蝼蚁。妍姿永夷泯。寿堂延魑魅。虚无自相宾。蝼蚁尔何怨。魑魅我何亲。拊心痛荼毒。永叹莫为陈。
<br>
<br>　　【庶人挽歌辞】
<br>
<br>　　死生各异方。照非神色袭。贵贱礼有差。外相盛已集。魂衣何盈盈。何习习。父母拊棺号。兄弟扶筵粒。灵需动刍。龙首矫崔嵬。挽歌挟毂唱。嘈嘈一何悲。浮云中容与。飘风不能回。渊鱼仰失梁。征鸟俯坠飞。念彼平生时。延宾陟此帏。宾阶有邻迹。我降无登辉。
<br>
<br>　　【又】
<br>
<br>　　陶犬不知吠。瓦鸡焉能鸣。安寝重丘下。仰闻板筑声。
<br>
<br>　　埏埴为涂车。束薪作萏灵。
<br>
<br>　　【王侯挽歌辞】
<br>
<br>　　辞孤魂虽有识。良接难为符。操心玄芒内。注血治鬼区。
<br>
<br>　　【挽歌辞】
<br>
<br>　　在昔良可悲。魂往一何。念我平生时。人道多拘役。
<br>
<br>　　五常侵轨仪。夕气牵徽墨。随和之良聘。枝关或鸩毒。
<br>
<br>　　【长歌行】
<br>
<br>　　逝矣经天日。悲哉带地川。寸阴无停晷。尺波岂徒旋。年往迅劲矢。时来亮急弦。远期鲜克及。盈数固希全。容华夙夜零。体泽坐自捐。兹物苟难停。吾寿安得延。俯仰逝将过。倏急几何间。慷慨亦焉诉。天道良自然。但恨功名薄。竹帛无所宣。迨及岁未暮。长歌乘我闲。
<br>
<br>　　【君子行】
<br>
<br>　　天道夷且简。人道险而难。休咎相乘蹑。翻覆若波澜。去疾苦不远。疑似实生患。近火固宜热。履冰岂恶寒。掇蜂灭天道。拾尘惑孔颜。逐臣尚何有。弃友焉足叹。福钟恒有兆。祸集非无端。天损未易辞。人益犹可欢。朗鉴岂远假。取之在倾冠。近情苦自信。君子防未然。
<br>
<br>　　【从军行】
<br>
<br>　　苦哉远征人。飘飘穷四遐。南陟五领巅。北谷邈无底。崇山郁嵯峨。奋臂攀乔木。振迹涉流沙。隆暑固已惨。凉风严且苛。夏条集鲜澡。寒冰结冲波。胡马如云屯。越旗亦星罗。飞锋无绝影。鸣镝自相和。朝食不免胄。夕息常负戈。苦哉远征人。抚心悲如何。
<br>
<br>　　【苦寒行】
<br>
<br>　　北游幽朔城。凉野多险难。俯入穷谷底。仰陟高山盘。凝冰结重间。积雪被长峦。阴雪兴严侧。悲风鸣树端。不睹白日景。但闻寒鸟喧。猛虎凭林啸。玄猿临岸欢。夕宿乔木下。惨怆恒鲜欢。渴饮坚冰浆。饥待零露餐。离思固已久。寤寐莫与言。剧哉行役人。慊慊恒苦寒。
<br>
<br>　　【豫章行】
<br>
<br>　　汛舟清川渚。遥望高山阴。川陆殊涂轨。懿亲将远寻。三荆欢同株。四鸟悲异林。乐会良自古。悼别岂独今。寄世将几何。日昃无停阴。前路既已。後涂随年侵。促促薄暮景。鲜克禁。曷为复以兹。曾是怀苦心。远节婴物浅。近情能不深。行矣保嘉福。景绝继以音。
<br>
<br>　　【长安有狭邪行】
<br>
<br>　　伊洛有歧路。歧路交朱轮。轻盖承华景。腾步蹑飞尘。鸣玉岂朴儒。凭轼皆俊民。烈心厉劲秋。丽服鲜芳春。余本倦游客。豪彦多旧亲。倾盖承芳讯。欲鸣当及晨。守一不足矜。歧路良可遵。规行无旷迹。矩步岂逮人。投足绪已尔。四时不必循。将遂殊涂轨。要子同归津。
<br>
<br>　　【塘上行】
<br>
<br>　　江蓠生幽渚。微芳不足宣。被蒙风雨会。移居华池边。发藻玉台下。垂影沧浪渊。沾润既已渥。结根奥且坚。四节逝不处。繁华难久鲜。淑气与时殒。馀芳随风捐。天道有迁易。人理无常全。男欢智倾愚。女爱衰避妍。不惜微躯退。但惧苍蝇前。愿君广末光。照妾薄暮年。
<br>
<br>　　【折扬柳行】
<br>
<br>　　邈矣垂天景。壮哉奋地雷。丰隆岂久响。华光但西聩。日落似有竟。时逝恒若催。仰悲朗月运。坐观璇盖回。盛门无再入。衰房莫苦开。人生固已短。出处鲜为谐。慷慨惟昔人。兴此千载怀。升龙悲绝处。葛ぱ变条枚。寤寐岂虚叹。曾是感与榷。弭意无足欢。愿言有馀哀。
<br>
<br>　　【饮马长城窟行】
<br>
<br>　　驱马陟阴山。山高马不前。往问阴山候。劲虏在燕然。戎车无停轨。旌旆屡徂迁。仰凭积雪严。俯涉坚冰川。冬来秋未反。去家邈以绵。猃狁亮未夷。征人岂徒旋。末德争称鸣。凶器无两全。师克薄赏行。军没微躯捐。将遵甘陈迹。收功单于旃。振旅劳归士。受爵藁街传。
<br>
<br>　　【门有车马客行】
<br>
<br>　　门有车马客。驾言发故乡。念君久不归。濡迹涉江湘。投袂赴门涂。揽衣不及裳。拊膺携客泣。掩泪叙温凉。借问邦族间。恻怆论存亡。亲友多零落。旧齿皆凋丧。市朝互迁易。城阙或丘荒。坟垄日月多。松柏郁芒芒。天道信崇替。人生安得长。慷慨惟平生。俯仰独悲伤。
<br>
<br>　　【棹歌行】
<br>
<br>　　迟迟暮春日。天气柔且嘉。元吉降御鉴作陆。）初巳。濯秽游黄河。龙舟浮首。羽旗藻葩。乘风宣飞景。逍遥戏中波。名讴激清唱。榜人纵棹歌。投纶沈洪川。飞缴入紫霞。
<br>
<br>　　【太山吟】
<br>
<br>　　太山一何高。迢迢造天庭。峻极周已远。曾云郁冥冥。梁甫亦有馆。蒿里亦有亭。幽涂延万鬼。神房集百灵。长吟太山侧。慷慨激楚声。
<br>
<br>　　【梁甫吟】
<br>
<br>　　玉衡既已骖。羲和若飞凌。四运循环转。寒暑自相承。冉冉年时暮。迢迢天路徵。招摇东北指。大火西南升。悲风无绝响。玄云互相仍。丰冰凭川结。零露弥天凝。年命时相逝。庆云鲜克乘。履信多愆期。思顺焉足凭。慷慨临川响。非此孰为兴。哀吟梁甫巅。慷慨独拊膺。
<br>
<br>　　【东武吟行】
<br>
<br>　　投迹短世间。高步长生闱。濯发冒云冠。浣身被羽衣。饥从韩众餐。寒就佚女栖。
<br>
<br>　　【班婕妤】〖《诗纪》云。一作婕妤怨。〗
<br>
<br>　　婕妤去辞宠。淹留终不见。寄情在玉阶。托意惟团扇。春苔暗阶除。秋草芜高殿。黄昏履綦绝。愁来空雨面。
<br>
<br>　　【驾言出北阙行】
<br>
<br>　　驾言出北阙。踯躅遵山陵。长松何郁郁。丘墓互相承。念昔徂殁子。悠悠不可胜。安寝重冥庐。天壤莫能兴。人生何所促。忽如朝露凝。辛苦百年间。戚戚如履冰。仁智亦何补。迁化有明徵。求仙鲜克仙。太虚不可凌。良会罄美服。对酒宴同声。
<br>
<br>　　【君子有所思行】
<br>
<br>　　命驾登北山。延伫望城郭。廛里一何盛。街巷纷漠漠。甲第崇高闼。洞房结阿阁。曲池何湛湛。清川带华薄。邃宇列绮窗。兰室接罗幕。淑貌色斯升。哀音承颜作。人生诚行迈。容华随年落。善哉膏梁士。营生奥且博。宴安消灵根。毒不可恪。无以肉食资。取笑葵与藿。
<br>
<br>　　【壮哉行】
<br>
<br>　　萋萋春草生。王孙犹有情。差池燕始飞。夭袅桃始荣。灼灼桃悦色。飞飞燕弄声。檐上云结阴。涧下风吹清。幽树虽改观。终始在初生。松茑欢蔓延。つ葛欣累萦。眇然游宦子。悟言来未并。鼻感改朔气。心伤变节荣。傺岂徒然。澶漫绝音形。风来不可托。鸟去岂为听。
<br>
<br>　　【悲哉行】
<br>
<br>　　游客芳春林。春芳伤客心。和风飞清响。鲜云垂薄阴。蕙草饶淑气。时鸟多好音。翩翩鸣鸠羽。喈喈苍庚吟。幽兰盈通谷。长秀被高岑。女萝亦有托。蔓葛亦有寻。伤哉客游士。忧思一何深。目感随气草。耳悲咏时禽。寤寐多远念。缅然若飞沈。愿托归风响。寄言遗所钦。
<br>
<br>　　【齐讴行】
<br>
<br>　　营丘负海曲。沃野爽且平。洪川控河济。崇山入高冥。东被姑尢侧。南界联摄城。海物错万类。陆产尚千名。孟诸吞楚梦。百二侔秦京。惟师恢东表。桓後定周倾。天道有迭代。人道无久盈。鄙哉牛山叹。未及至人情。爽鸠苟已徂。吾子安得停。行行将复去。长存非所营。
<br>
<br>　　【吴趋行】
<br>
<br>　　楚妃且勿叹。齐娥且莫讴。四坐并清听。听我歌吴趋。吴趋自有始。请从阊门起。阊门何峨峨。飞阁跨通波。重栾承游极。回轩启曲阿。蔼蔼庆云被。冷冷鲜风通。山泽多藏育。土风清且嘉。泰伯导仁风。仲雍扬其波。穆穆延陵子。灼灼光诸华。王迹聩阳九。帝功兴四遐。大皇自富春。矫手顿世罗。邦彦应运兴。粲若春林葩。属城咸有士。吴邑最为多。八族未足侈。四姓实名家。文德熙淳懿。武功侔山河。礼让何济济。流化自滂沱。淑美难穷纪。商榷为此歌。
<br>
<br>　　【前缓声歌】
<br>
<br>　　游仙聚灵族。高会层城阿。长风万里举。庆云郁嵯峨。宓妃兴洛浦。王韩起太华。北徵瑶台女。南要湘川娥。肃肃霄驾动。翩翩翠盖罗。羽旗栖琼鸾。玉衡吐鸣和。太容挥高弦。洪崖发清歌。献酬既已周。轻举乘紫霞。扌辔扶桑枝。濯足汤谷波。清辉溢天门。垂庆惠皇家。
<br>
<br>　　【董桃行】
<br>
<br>　　和风习习薄林。柔条布叶垂阴。鸣鸠拂羽相寻。仓庚喈喈弄音。感时悼逝伤心。日月相追周旋。万里倏忽几年。人皆冉冉西迁。盛时一往不还。慷慨乖念凄然。昔为少年无忧。常郄秉烛夜游。翩翩宵征何求。于今知此有由。但为老去年遒。盛固有衰不疑。长夜冥冥无期。何不驱驰及时。聊乐永日自怡。赍此遗情何之。人生居世为安。岂若及时为欢。世道多故万端。忧虑纷错交颜。老行及之长叹。
<br>
<br>　　【上留田行】
<br>
<br>　　嗟行人之蔼蔼。骏马陟原风驰。轻舟泛川雷迈。寒往暑来相寻。零雪霏霏集宇。悲风徘徊入襟。岁华冉冉方除。我思缠绵未纾。感时悼逝凄如。
<br>
<br>　　【燕歌行】
<br>
<br>　　四时代序逝不追。寒我习习落叶飞。蟋蟀在堂露盈墀。念君远游常苦悲。君何缅然久不归。贱妾悠悠心无违。白日既没明灯辉。夜禽赴林匹鸟栖。双鸠关关宿河湄。忧来感物涕不。非君之念思为谁。别日何早会何迟。
<br>
<br>　　【猛虎行】
<br>
<br>　　渴不饮盗泉水。热不息恶木阴。恶木岂无枝。志士多苦心。整驾肃时命。杖策将远寻。饥食猛虎窟。寒栖野雀林。日归功未建。时往岁载阴。崇云临岸骇。鸣条随内吟。静言幽谷底。长啸高山岑。急弦无懦响。亮节难为音。人生诚未易。曷云开此衿。眷我耿介怀。俯仰愧古今。
<br>
<br>　　【鞠歌行】
<br>
<br>　　〖序曰：按汉宫阖有含章鞠室、灵芝鞠室。後汉马防第宅卜临道。连阁通池。鞠城弥於街路。鞠歌将谓此也。又东阿王诗。连骑击壤。或谓戚鞠乎。三言七言。虽奇宝名器。不遇知己。终不见重。愿逢知已。以托意焉。〗
<br>
<br>　　朝云升。应龙攀。乘风远游腾云端。鼓钟歇。岂自欢。急弦高张思和弹。时希值。年夙愆。循己虽易人知难。王阳登。贡公欢。罕生既没国子叹。嗟千载。岂虚言。邈矣远念情忾然。
<br>
<br>　　【顺东西门行】
<br>
<br>　　出西门。望天庭。阳谷既虚崦嵫盈。感朝露。悲人生。逝者若斯安得停。桑枢戒。蟋蟀鸣。我今不乐岁聿征。迨未暮。及时平。置酒高堂宴友生。激郎笛。弹哀筝。取乐今日尽欢情。
<br>
<br>　　【日重光行】
<br>
<br>　　日重光。奈何天回薄。日重光。冉冉其游如飞征。日重光。今我日华华之盛。日重光。倏忽过。亦安停。日重光。盛往衰。亦必来。日重光。譬如四时。固恒相催。日重光。惟命有分可营。日重光。但惆怅才志。日重光。身没之後无遗名。
<br>
<br>　　【月重轮行】
<br>
<br>　　人生一时。月重轮。盛年安可持。月重轮。吉凶倚伏。百年莫我与期。临川曷悲悼。兹去不从肩。月重轮。功名不勖之。善哉。古人扬声。敷闻九服。身名流何穆。既自才难。既嘉运。亦易愆。俯仰行老。存没将何所观。志士慷慨独长叹。独长叹。
<br>
<br>　　【百年歌十首】
<br>
<br>　　一十时。颜如华晔有晖。体如飘风行如飞。娈彼孺子相追随。终朝出游薄暮归。六情逸豫心无违。清酒将炮奈乐何。清酒将炙奈乐何。
<br>
<br>　　二十时。肤体彩泽人理成。美目淑貌灼有荣。被服冠带丽且清。光车骏马游都城。高谈雅步何盈盈。清酒将炙奈乐何。清酒将炙奈乐何。
<br>
<br>　　三十时。行成名立有令闻。力可扛鼎志干云。食如漏卮气如熏。辞家观国综典文。高冠素带焕翩纷。清酒将炙奈乐何。清酒将炙奈乐何。
<br>
<br>　　四十时。体力克壮志方刚。跨州越郡还帝乡。出入承蝗拥大。清酒将炙奈乐何。清酒将炙奈乐何。
<br>
<br>　　五十时。荷旄仗节镇邦家。彭钟嘈Γ赵女歌。罗衣纟卒粲金翠华。言笑雅舞相经过。清酒将炙奈乐何。清酒将炙奈乐何。
<br>
<br>　　六十时。年亦耆艾业亦隆。骖驾四牡入紫宫。轩冕婀那翠云中。子孙昌盛家道丰。清酒将炙奈乐何。清酒将炙奈乐何。
<br>
<br>　　七十时。精爽颇损膂力愆。清水明镜不欲观。临乐对酒转无欢。揽形修发独长叹。
<br>
<br>　　八十时。明已损目聪去耳。前言往行不复纪。辞官致禄归桑梓。安车驷马入旧里。乐事告张局面事始。
<br>
<br>　　九十时。日告耽瘁月告衰。形体虽是志意非。言多谬误心多悲。子孙朝拜或问谁。指景玩日虑安危。感念平生泪交挥。
<br>
<br>　　百岁时。盈数已登肌肉单。四支百节还相患。目若浊镜口垂涎。呼吸频蹙反侧难。茵褥滋味不复安。
<br>
<br>　　【放歌行】
<br>
<br>　　容华夙夜零。无故自消歇。
<br>
<br>　　【诗】
<br>
<br>　　【赠顾令文为宜春令诗】
<br>
<br>　　蔼蔼芳林。有集惟狱。明哲。在彼鸿族。沦心浑无。游精大朴。播我徽猷。□彼振玉。
<br>
<br>　　彼玉之振。光于厥潜。大明贞观。重泉匪深。我有好爵。相尔在阴。翻飞名都。宰物于南。
<br>
<br>　　礼弊则伪。朴散在华。人之秉夷。则是惠和。变风兴教。非德伊何。我友敬矣。俾人作歌。
<br>
<br>　　交道虽博。好亦勤止。比志同契。惟予与子。三川既旷。江亦永矣。悠悠我思。托迈千里。
<br>
<br>　　吉甫之役。清风既沈。非子之艳。诗谁云寻。我来自东。贻其好音。岂有桃李。恧子琼琛。将子无矧。属之翰林。娈彼静女。此惟我心。
<br>
<br>　　【赠武昌太守夏少明诗】
<br>
<br>　　穆穆君子。明德允迪。拊翼负海。翻飞上国。天子命之。曾是在服。西逾崤冈。北临河曲。
<br>
<br>　　尔政既均。尔化既淳。旧清孔修。德以振人。雍雍鸣鹤。亦闻于天。释厥缁衣。爰集崇贤。
<br>
<br>　　羽仪既奋。令问不已。庆云烟カ。鸿渐载起。峨峨紫闼。侯戾侯止。彤管有炜。纳言崇祉。
<br>
<br>　　既考尔工。将胙尔庸。六君有命。俾守于东。允文允武。威灵以隆。之子于迈。介夫在戎。
<br>
<br>　　悠悠武昌。在江之隈。吴未丧师。为蕃为畿。惟此惠君。人胥攸希。弈弈重光。照尔绣衣。
<br>
<br>　　人道靡常。高会难期。之子于远。曷云归哉。心乎爱矣。永言怀之。瞻彼江介。惟用作诗。
<br>
<br>　　【皇太子宴玄圃宣猷堂有令赋诗】
<br>
<br>　　太子宴朝士於宣猷堂。遂命机赋诗。
<br>
<br>　　三正迭绍。洪圣启运。自昔哲王。先天而顺。群辟崇替。降及近古。黄晖既渝。素灵承祜。乃眷斯顾。祚之宅土。三後始基。世武丕承。协风旁骇。天晷仰澄。淳曜六合。皇庆攸兴。自彼河汾。奄齐七政。时文惟晋。世笃其圣。钦翼昊天。对扬成命。九区克咸。讴歌以咏。皇上纂隆。经教弘道。于化既丰。在工载考。俯厘庶绩。仰荒大造。仪刑祖宗。妥绥天保。笃生我後。克明克秀。体辉重光。承规景数。茂德渊冲。天姿玉裕。蕞尔小臣。邈彼荒遐。弛厥负担。振缨承华。匪愿伊始。惟命之嘉。
<br>
<br>　　【赠冯文罴迁斥丘令诗】
<br>
<br>　　〖《文选》李善注。集云。文罴为太子洗马。迁斥丘令。赠以此诗。逯案。此为陆集原题。应从之。〗
<br>
<br>　　於皇圣世。时文惟晋。受命自天。奄有黎献。阊阖既辟。承华再建。明明在上。有集惟彦。
<br>
<br>　　奕奕冯生。哲问允迪。天保定子。靡德不铄。迈心玄旷。矫志崇邈。遵彼承华。其容灼灼。
<br>
<br>　　嗟我人斯。戢翼江潭。有命集止。翻飞自南。出自幽谷。及尔同林。双情交映。遗物识心。人亦有言。交道实难。有者弁。千载一弹。今我与子。旷世齐欢。利断金石。气惠秋兰。
<br>
<br>　　群黎未绥。帝用勤止。我求明德。肆于百里。佥曰尔谐。俾民是纪。乃眷北徂。对扬帝祉。
<br>
<br>　　畴昔之游。好合缠绵。借曰未给。亦既三年。居陪华幄。出从朱轮。方骥齐镳。比迹同尘。
<br>
<br>　　之子既命。四牡项领。遵涂远蹈。腾轨高骋。庆云扶质。清风承景。嗟我怀人。其迈惟永。
<br>
<br>　　否泰有殊。穷达有违。及子春华。从尔秋晖。逝将去我。陟彼朔陲。非子之念。心孰为悲。
<br>
<br>　　【答贾谧诗】
<br>
<br>　　余昔为太子洗马。鲁公贾长渊以散骑常侍侍东宫积年。余出补吴王郎中令。元康六年入为尚书郎。鲁公赠诗一篇。作此答之云尔。
<br>
<br>　　伊昔有皇。肇济黎蒸。先天创物。景命是膺。降及群後。迭毁迭兴。邈矣终古。崇替有徵。在汉之季。皇纲幅裂。大辰匿晖。金虎曜质。雄臣驰鹜。义夫赴节。释位挥戈。言谋王室。
<br>
<br>　　王室之乱。靡邦不泯。如彼坠景。曾不可振。乃眷三哲。俾斯民。启土虽难。改物承天。
<br>
<br>　　爰兹有魏。即宫天邑。吴实龙飞。刘亦岳立。干戈载扬。俎豆载戢。民劳师兴。国玩凯入。
<br>
<br>　　天厌霸德。黄祚告衅。狱讼违魏。讴歌适晋。陈留归蕃。我皇登禅。庸岷嵇颡。三江改献。
<br>
<br>　　赫矣隆晋。奄宅率土。对扬天人。有秩斯祜。惟公太宰。光翼二祖。诞育洪胄。纂戎于鲁。
<br>
<br>　　东朝既建。淑问峨峨。我求明德。济同以和。鲁公戾止。衮服委蛇。思媚皇储。高步承华。
<br>
<br>　　昔我逮兹。时惟下僚。及子栖迟。同林异条。年殊志比。服舛义稠。游跨三春。情固二秋。
<br>
<br>　　祗承皇命。出纳无违。往践蕃朝。来步紫微。升降秘阁。我服载晖。孰云匪惧。仰肃明威。
<br>
<br>　　分索则易。携手实难。念昔良游。兹焉永叹。公之云感。贻此音翰。蔚彼高藻。如玉如兰。
<br>
<br>　　惟汉有木。曾不逾境。惟南有金。万邦作咏。民之胥好。捐狂厉圣。仪刑在昔。予闻子命。
<br>
<br>　　【与弟清河云诗】〖十章○《诗纪》作赠弟士龙。又注云。见陆士龙集。题曰兄平原赠。
<br>
<br>　　余弱年夙。孤。与弟士龙衔血阝丧庭。续忝末绪。会逼王命。墨即戎。时并萦发。悼心告别。渐历八载。家邦颠覆。凡厥同生。凋落殆半。收迹之日。感物兴哀。而士龙又先在西。时迫当祖载。二昆不容逍遥。衔痛东徂。遗情西慕。故作是诗。以寄其哀苦焉。〗
<br>
<br>　　於穆予宗。禀精东狱。诞育祖考。造我南国。南国克靖。实繇洪绩。惟帝念功。载繁其锡。其锡惟何。玄冕衮衣。金石假乐。旄钺授威。匪威是信。称丕远德。奕世台衡。扶帝紫极。
<br>
<br>　　笃生二昆。克明克俊。遵涂结辙。承风袭问。帝曰钦哉。纂戎列祚。双组式带。绶章载路。即命荆楚。对扬休顾。肇敏厥绩。武功聿举。烟カ芳素。绸缪江浒。昊天不吊。胡宁弃予。
<br>
<br>　　嗟予人斯。胡德之微。阙彼遗轨。则此顽违。王事靡监。ユ旆屡振。委籍奋戈。统厥征人。祁祁征人。载肃载闲。癸々戎马。有る有翰。昔予翼考。惟斯伊抚。今予小子。缪寻末绪。有命自天。崇替靡常。王师乘运。席卷江湘。虽备官守。位从武臣。守局下列。譬彼飞尘。洪波电击。与众同湮。颠踣西夏。收迹旧京。俯惭堂构。仰懵先灵。孰云忍愧。寄之我情。
<br>
<br>　　伊我俊弟。咨尔士龙。怀袭瑰玮。播殖清风。非德莫勤。非道莫弘。垂翼东畿。耀颖名邦。绵绵洪统。非尔孰崇。依依同生。恩笃情结。义存并济。胡乐之悦。愿尔偕老。携手黄发。
<br>
<br>　　昔我西征。扼腕川湄。掩涕即路。挥袂长辞。六龙促节。逝不我待。自往迄兹。旷年八祀。悠悠我思。非尔焉在。昔并垂发。今也将老。衔哀茹。契阔充饱。嗟我人斯。胡恤之早。
<br>
<br>　　天步多艰。性命难誓。常惧陨毙。孤魂殊裔。存不阜物。没不增壤。生若朝风。死犹绝景。视彼蜉蝣。方之乔客。眷此黄垆。譬之毙宅。匪身是吝。亮会伊惜。其惜伊何。言纡其思。其思伊何。悲彼旷载。
<br>
<br>　　出车戒涂。言告言归。蓐食警驾。夙兴宵驰。雨之阴。月之辉。陵陵峻坂。川越洪漪。爰届爰止。步彼高堂。失尔朔迈。良愿中荒。我心永怀。匪悦匪康。
<br>
<br>　　昔我斯逝。兄弟孔备。今予来思。我凋我瘁。昔我斯逝。族有馀荣。今我来思。堂有哀声。我行其道。鞠为茂草。我履其房。物存人亡。拊膺涕泣。血泪彷徨。
<br>
<br>　　企伫朔路。言欢尔归。心存言宴。目想容辉。迫彼窀穸。载驱东路。系情桑梓。肆力丘墓。栖迟中流。心怀冈极。眷言顾这。使我心恻。
<br>
<br>　　【皇太子赐燕诗】
<br>
<br>　　〖元康四年秋。余以太子洗马出补吴王郎中。以前事仓卒未得宴。三月十六。有命清宴。感圣恩之冈极。退而赋此诗也。〗
<br>
<br>　　明明隆晋。茂德有赫。思媚上帝。配天光宅。诞育皇储。仪刑在昔。徽言时宣。福禄来格。劳谦降贵。肆敬下臣。肇彼先驱。翻成嘉宾。
<br>
<br>　　【赠潘尼诗】
<br>
<br>　　水会于海。云翔于天。道之所混。孰後孰先。及子虽殊。同升太玄。舍彼玄冕。袭此云冠。遗情市朝。永志丘园。静犹幽谷。动若挥兰。
<br>
<br>　　【答潘尼诗】
<br>
<br>　　於穆同心。如琼如琳。我东曰徂。来饯其琛。彼美潘生。实综我心。探子玉怀。畴尔惠音。
<br>
<br>　　【祖会太极东堂诗】
<br>
<br>　　帝谓御事。及尔同欢。我自嘉礼。以寿永观。思乐华殿。祗承圣颜。
<br>
<br>　　【元康四年从皇太子祖会东堂诗】
<br>
<br>　　巍巍皇代。奄宅九围。帝在在洛。克配紫微。八风应律。日月重晖。普历後宇。时罔不绥。
<br>
<br>　　【讲《汉书》诗】
<br>
<br>　　税驾金华。讲学秘馆。有集惟髦。芳风雅宴。
<br>
<br>　　【祖道清正诗】
<br>
<br>　　□□□题。允藩克正。惟是喉舌。光翼明圣。
<br>
<br>　　【赠潘岳诗】
<br>
<br>　　佥曰吾生。明德惟允。
<br>
<br>　　【诗】
<br>
<br>　　恢恢天网。飞沈是收。受兹下臣。腾光清霄。
<br>
<br>　　【诗】
<br>
<br>　　瓮馀残酒。膝有横琴。
<br>
<br>　　【赠冯文罴诗】
<br>
<br>　　昔与二三子。游息承华南。拊翼同枝条。翻飞各异寻。苟无凌风翮。徘徊守故林。慷慨谁为感。愿言怀所钦。发轸清洛。驱马大河阴。伫立望朔涂。悠悠回且深。分索古所悲。志士多苦心。悲情临川结。苦言随风吟。愧无杂佩赠。良迅代兼金。夫子茂远猷。颖诚寄惠音。
<br>
<br>　　【於承明作与弟士龙诗】
<br>
<br>　　牵世婴时网。驾言远徂征。饮饯岂异族。亲戚弟与兄。婉娈居人思。纡郁游子情。明发遗安寐。晤言涕交缨。分途长林侧。挥袂万始亭。伫眄要遐景。倾耳玩馀声。南归憩永安。北迈顿承明。永安有昨轨。承明子弃予。俯仰悲林
<br>
<br>　　【赠弟士龙诗】
<br>
<br>　　行矣怨路长。焉作别促。指途悲有馀。临觞欢不足。我若西流水。子为东峙岳。慷慨逝言感。徘徊居情育。安得携手俱。契阔成服。
<br>
<br>　　【赠尚书郎顾彦先诗二首】
<br>
<br>　　大火贞朱光。积阳熙自南。望舒离金虎。屏医吐重阴。凄风迕时序。苦雨遂成霖。朝游忘轻羽。夕息忆重衾。感物百忧生。缠绵自相寻。与子隔萧墙。萧墙阻且深。形影旷不接。所托声与音。音声日夜阔。何用慰吾心。
<br>
<br>　　朝游游层城。夕息旋直庐。迅雷中霄激。惊电光夜舒。玄云拖朱阁。振风薄绮疏。丰注溢修留。洪潦浸阶除。停阴结不解。通衢化为渠。沈稼湮梁颍。流民溯荆徐。眷言怀桑梓。无乃将为鱼。
<br>
<br>　　【赠顾交趾公真诗】
<br>
<br>　　〖《类聚》作直。《诗纪》作真。《文选》李善注云。晋百官名曰：交州刺史。顾秘字公真。〗
<br>
<br>　　顾侯体明德。清风肃已迈。发迹翼藩后。改授抚南裔。伐鼓五领表。扬旌万里外。远绩不辞小。立德不在大。高山安足凌。巨海犹萦带。惆怅瞻飞驾。引领望归旆。
<br>
<br>　　【答张士然诗】
<br>
<br>　　洁身跻秘阁。秘阁峻且玄。终朝理文案。薄暮不遑眠。驾言巡明祀。致敬在祈年。逍遥春王圃。踯躅千亩田。回渠绕曲陌。通波扶直阡。嘉谷垂重颖。芳树发华颠。余固水乡士。扌辔临清渊。戚戚多远念。行行遂成篇。
<br>
<br>　　【赠从兄车骑诗】
<br>
<br>　　孤兽思故薮。离鸟悲旧林。翩翩游宦子。辛苦谁为心。仿佛谷水阳。婉娈昆山阴。营魄怀兹土。精爽若飞沈。寤寐靡安豫。愿言思所钦。感彼归途艰。使我怨慕深。安得忘归草。言树背与襟。斯言岂虚作。思鸟有悲音。
<br>
<br>　　【为顾彦先赠妇诗二首】
<br>
<br>　　〖六臣本《文选》引李善注曰：集云为令彦先作。今云顾彦先。误也。且此上篇赠妇。下篇妇答。而俱云赠妇。又误也。○逯案。为令彦先当是为令文彦先之误。陆士龙集有答大将军祭酒顾令文诗。又有与张光禄书云。顾令文彦先每宣陆眷弥泰之惠。即指此二人。又陆士龙亦有为顾彦先赠妇之作。题作为顾彦先赠妇往返四首。称往返则知有赠妇。有妇答。题旨明备。《文选》此目盖有删节处。赠妇下应有往返二字。〗
<br>
<br>　　辞家远行游。悠悠三行里。京洛多凤尘。素衣化为缁。循身悼忧苦。感念同怀子。隆思乱心曲。沈欢滞不起。欢沈难克兴。心乱谁为理。愿假归鸿翼。翻飞浙江汜。
<br>
<br>　　东南有思妇。长叹充幽闼。借问叹何为。佳人渺天末。游宦久不归。山川修且阔。形影参商乖。音息旷不达。离合非有常。譬彼弦与。愿保金石躯。慰妾长饥渴。
<br>
<br>　　【为陆思远妇作诗】
<br>
<br>　　二合兆嘉偶。女子礼有行。洁己入德门。终远母与兄。如何耽时宠。游宦忘归宁。虽为三载妇。顾景愧虚名。岁暮饶悲风。洞房凉且清。拊枕循薄质。非君谁见荣。离君多悲心。寤寐劳人情。敢忘桃李陋。侧想瑶与琼。
<br>
<br>　　【为周夫人赠车骑诗】
<br>
<br>　　碎碎织细练。为君作纟。君行岂有顾。意君是妾夫。昔者得君书。闻君在高平。今时得君书。闻君在京城。京城华丽所。璀璨多异人。男儿多远志。岂知妾念君。昔者与君别。岁律薄将暮。日月一何速。素秋坠湛露。湛露何冉冉。思君随岁晚。对食不能餐。临觞不能饭。
<br>
<br>　　【祖道毕雍孙刘边仲潘正叔诗】
<br>
<br>　　皇储延髦俊。多士出幽遐。过蒙时来运。与子游承华。执笏崇贤内。振缨层城阿。毕刘赞文武。潘生莅邦家。感别怀远人。愿言叹以嗟。
<br>
<br>　　【赴太子洗马时作诗】
<br>
<br>　　〖《文选》赴洛二首之一。《文选》李善注云。集云赴太子洗马时作。下篇云东宫作。而此同云赴洛。误也。○逯案。此诗言亲友赠迈。携手永叹。下篇言托身承华。寒暑已革。显然非一时一地之作。《文选》同作赴洛。非是。今依选注分列两诗。〗
<br>
<br>　　希世无高符。营道无烈心。靖端肃有命。假楫越江潭。亲友赠予迈。挥泪广川阴。抚膺解携手。永叹结遗音。无迹有所匿。寂寞声必沈。肆目眇不及。缅然若双潜。南望泣玄渚。北迈涉长林。谷风拂修薄。油云医高岑。孤兽骋。嘤嘤思鸟吟。感物恋堂室。离思一何深。伫立慨我叹。寤寐涕盈衿。惜无怀归志。辛苦谁为心。
<br>
<br>　　【赴洛道中作诗二首】
<br>
<br>　　总辔登长路。呜咽辞密亲。借问子何之。世网婴我身。永叹遵北渚。遗思结南津。行行遂已远。野途旷无人。山泽纷纡馀。林薄杳阡眠。虎啸深谷底。鸡鸣高树巅。哀风中夜流。孤兽更我前。悲情触物感。沈思郁缠绵。伫立望故乡。顾影凄自怜。
<br>
<br>　　远游越山川。山川修且广。振策陟崇丘。安辔遵平莽。夕息抱影寐。朝徂衔思往。顿辔倚高严。侧听悲风响。清露坠素辉。明月一何朗。抚枕不能寐。振衣独长想。
<br>
<br>　　【东宫作诗】
<br>
<br>　　羁旅远游宦。托身承华侧。抚剑遵铜辇。振缨尽只肃。岁月一何易。寒暑忽已革。载离多悲心。感物情凄恻。慷慨遗安豫。永叹废寝食。思乐乐难诱。曰归归未克。忧苦欲何为。缠绵胸与臆。仰瞻凌霄鸟。羡尔归飞翼。
<br>
<br>　　【吴王郎中时从梁陈作诗】
<br>
<br>　　在昔蒙嘉运。矫迹入崇贤。假翼鸣凤条。濯足升龙渊。玄冕无丑士。冶服使我妍。轻剑拂ひ厉。长缨丽且鲜。谁谓伏事浅。契阔逾三年。薄言肃後命。改服就藩臣。夙驾寻清轨。远游越梁陈。感物多远念。慷慨怀古人。
<br>
<br>　　【拟行行重行行诗】
<br>
<br>　　悠悠行迈远。戚戚忧思深。此思亦何思。思君徽与音。音徽日夜离。缅邈若飞沈。王鲔怀河岫。晨风思北林。游子眇天末。还期不可寻。惊飚褰反信。归云难寄音。伫立想万里。沈忧萃我心。揽衣有馀带。循形不盈衿。去去遗情累。安处抚清琴。
<br>
<br>　　【拟今日良宴会诗】
<br>
<br>　　闲夜命叹友。置酒迎风馆。齐僮梁甫吟。秦娥张女弹。哀音绕栋宇。遗响入云汉。四座咸同志。羽觞不可算。高谈一何绮。蔚若朝霞烂。人生无几何。为乐常苦晏。譬彼伺晨鸟。扬声当及旦。曷为恒忧苦。守此贫与贱。
<br>
<br>　　【拟迢迢牵牛星诗】
<br>
<br>　　昭昭清汉晖。粲粲光天步。牵牛西北回。织女东南顾。华容一何冶。挥手如振素。怨彼河无梁。悲此年岁暮。彼无良缘。焉不得度。引领望大川。双涕如沾露。
<br>
<br>　　【拟涉江采芙蓉诗】
<br>
<br>　　上山采琼蕊。穹谷饶芳兰。采采不盈掬。悠悠怀所欢。故乡一何旷。山川阻且难。沈思钟万里。踯躅独吟叹。
<br>
<br>　　【拟青青河畔草诗】
<br>
<br>　　靡靡江蓠草。熠熠生河侧。皎皎彼姝女。阿那当轩织。粲粲妖容姿。灼灼美颜色。良人游不归。偏栖独支翼。空房来悲风。中夜起叹息。
<br>
<br>　　【拟明月何皎皎诗】
<br>
<br>　　安寝北堂上。明月入我牖。照之有馀辉。揽之不盈手。凉风绕曲房。寒蝉鸣高柳。踟蹰感节物。我行永已久。游宦会无成。离思难常守。
<br>
<br>　　【拟兰若生春阳诗】
<br>
<br>　　嘉树生朝阳。凝霜封其条。执心守时信。岁寒终不凋。美人何其旷。灼灼在云霄。隆想弥年月。长啸入风飚。引领望天末。譬彼向阳翘。
<br>
<br>　　【拟青青陵上柏诗】
<br>
<br>　　冉冉高陵苹。习习随风翰。人生当几时。譬彼浊不澜。戚戚多滞念。置酒宴所欢。方驾振飞辔。远游入长安。名都一何绮。城阙郁盘桓。飞阁缨虹带。层台冒云冠。高门罗北阙。甲第椒与兰。侠客控绝景。都人骖玉轩。遨游放情愿。慷慨为谁叹。
<br>
<br>　　【拟东城一何高诗】
<br>
<br>　　西山何其峻。层曲郁崔嵬。零露弥天坠。蕙叶凭林衰。寒暑相因袭。时逝忽如颓。三闾结飞辔。大耋嗟落晖。曷为牵世务。中心若有违。京洛多妖丽。玉颜侔琼蕤。闲夜抚鸣琴。惠音清且悲。长歌赴促节。哀响逐高徽。一虽万夫叹。再唱梁尘飞。思为河曲鸟。双游沣水湄。
<br>
<br>　　【拟西北有高楼诗】
<br>
<br>　　高楼一何峻。迢迢峻而安。绮窗出尘冥。飞陛蹑云端。佳人抚琴瑟。纤手清且闲。芳气随风结。哀响馥若兰。玉容谁能顾。倾城在一弹。伫立望日昃。踯躅再三叹。不怨伫立久。但愿歌者欢。思驾归鸿羽。比翼双飞翰。
<br>
<br>　　【拟庭中有奇树诗】
<br>
<br>　　欢友兰时往。迢迢匿音徽。虞渊引绝景。四节逝若飞。芳草久已茂。佳人竟不归。踯躅遵林渚。惠风入我怀。感物恋所欢。采此欲贻谁。
<br>
<br>　　【拟明月皎夜光诗】
<br>
<br>　　岁暮凉风发。昊天肃明明。招摇西北指。天汉东南倾。朗月照闲房。蟋蟀吟户庭。翻翻归雁集。ィィ寒蝉鸣。畴昔同宴友。翰飞戾高冥。服美改声听。居愉遗旧情。织女无机杼。大梁不架楹。
<br>
<br>　　【招隐诗】
<br>
<br>　　明发心不夷。振衣聊踯躅。踯躅欲安之。幽人在浚谷。朝采南涧藻。夕息西山足。轻条象云构。密叶成翠幄。激楚伫兰林。回芳薄秀木。山溜何冷冷。飞泉漱鸣玉。哀音附灵波。颓响赴曾曲。至乐非有假。安事浇淳朴。富贵苟难图。税驾从所欲。
<br>
<br>　　【遨游出西城诗】
<br>
<br>　　遨游出西城。按辔循都邑。逝物随节改。时风肃且熠。迁化有常然。盛衰自相袭。靡靡年时改。冉冉老已及。行矣勉良图。使尔修名立。
<br>
<br>　　【园葵诗二首】
<br>
<br>　　种葵北园中。葵生郁萋萋。朝荣东北倾。夕颖西南。零露垂鲜泽。朗月耀其辉。时逝柔风戢。岁暮商飞。曾云无温夜。严霜有凝威。幸蒙高墉德。玄景荫素蕤。丰条并春盛。落叶後秋衰。庆彼晚凋福。忘此孤生悲。
<br>
<br>　　翩翩晚凋葵。孤生寄北蕃。被蒙覆露惠。微躯後时残。庇足周一智。生理各万端。不若闻道易。但伤知命难。
<br>
<br>　　【赠斥丘令冯文罴诗】
<br>
<br>　　夙驾出东城。送子临江曲。密席接同志。羽觞飞酃渌。登楼望峻陂。时逝一何速。
<br>
<br>　　与子别所期。耀灵缘扶木。
<br>
<br>　　【赠顾彦先诗】
<br>
<br>　　清夜不能寐。悲风入我轩。立影对孤躯。哀声应苦言。
<br>
<br>　　【赠纪士诗】
<br>
<br>　　琼环俟丰价。窈窕不自鬻。有美峨眉子。惠音清且淑。修夸协姝丽。华颜婉如玉。
<br>
<br>　　【招隐诗二首】
<br>
<br>　　驾言寻飞遁。山路郁盘桓。芳兰振蕙页。玉泉涌微澜。嘉卉献时服。灵术进朝餐。
<br>
<br>　　寻山求逸民。穹谷幽且遐。清泉荡玉渚。文鱼跃中波。
<br>
<br>　　【尸乡亭诗】
<br>
<br>　　东游观巩洛。逍遥丘墓间。秋草漫长柯。寒木入云烟。发轸有夙宴。息驾无愚贤。
<br>
<br>　　【为顾彦先作诗】
<br>
<br>　　肃肃素秋节。湛湛浓露凝。太阳夙夜降。少阴忽已升。
<br>
<br>　　【三月三日诗】
<br>
<br>　　迟迟暮春日。天气柔且嘉。元吉隆初己。濯秽游黄河。
<br>
<br>　　【东宫诗】
<br>
<br>　　软颜收红蕊。玄鬓吐素华。冉冉逝将老。咄咄奈老何。
<br>
<br>　　【春咏】
<br>
<br>　　节运同可悲。莫若春气甚。和风未及燠。遗凉清且凛。
<br>
<br>　　【诗】
<br>
<br>　　太素卜令宅。希微启奥基。玄冲纂懿文。虚无承先师。
<br>
<br>　　澄神玄漠流。栖心太素域。弭节欣高视。俟我大梦觉。
<br>
<br>　　老蚕晚绩缩。老女晚嫁辱。曾不如老鼠。翻飞成编蝠。
<br>
<br>　　轨迹未及安。长辔忽已整。道遐觉日短。忧深使心褊。
<br>
<br>　　物情竞纷纭。至理自宜贯。达观傥不融。居然见真膺。
<br>
<br>　　惆怅怀平素。岂乐于兹同。岂宴栖末景。游豫蹑馀踪。
<br>
<br>　　佳谷垂金颖。
<br>
<br>　　石龟尚怀海。我宁忘故乡。
<br>
<br>　　☆夏靖
<br>
<br>　　〈靖。字少明。历任武昌太守、豫章太守。有集二卷。〉
<br>
<br>　　【答陆士衡诗】
<br>
<br>　　大哉乾元。万品资生。陶育五常。惟浊惟清。猗欤君子。诞禀纯精。行归于周。忠笃允诚。允诚伊何。拔群出俗。恒若不修。抱此素朴。履谦居冲。恒若不足。上交不谄。下交不渎。倬彼云汉。於章于天。九五翻飞。利见大人。大人有命。是牧是招。时行则行。遂升东朝。东朝光光。天同其曜。匪徒一台。天同其照。其照尔德。又简尔才。将登三事。百揆是厘。据仁为本。仗义为舆。经纬三坟。错综众书。斟酌圣奥。与道卷舒。靡靡陆生。帝度其心。静恭夙夜。莫其德音。德音既莫。其美弥深。为物之主。为士之林。天作高山。大王荒之。荡荡荆土。子其康之。风俗未敦。子其臧这。群彦未叙。子其纲之。忝荣剖符。悠悠在兹。羔裘豹祛。有愧不能。乃眷我顾。爰贻休诗。嘉睹嘉藻。以为清规。敢铭妙言。终始永思。
<br>
<br>　　☆顾秘
<br>
<br>　　〈秘。字公真。历交州太守、吴兴太守。〉
<br>
<br>　　【答陆机诗】
<br>
<br>　　恢恢太素。万物初基。在昔哲人。观众济时。
<br>
<br>　　☆崔
<br>
<br>　　〈爵里不详。〉
<br>
<br>　　【答陆机诗】
<br>
<br>　　栖息高丘。
<br>
<br>【出处】：
<br>文苑-历代诗集-先秦汉魏晋南北朝诗-晋诗
<br>
<br>
<br>
<br>
<br>
<br>
<br>
<br>
<br>
<br>【卷六】
<br>
<br>　　☆陆云
<br>
<br>　　〈云。字士龙。少与兄机齐名。吴平。入洛。刺史周浚召为从事。以公府掾为太子舍人。出为浚仪令。拜吴王郎中令。入为尚书郎、中书侍郎。後为清河内史。大安二年。为成都王颖所害。年四十二。有陆子新书十卷、集十二卷。〉
<br>
<br>　　【大将军宴会被命作诗】
<br>
<br>　　皇皇帝祜。诞隆骏命。四祖正家。天禄保定。睿哲惟晋。世有明圣。如彼日月。万景攸正。
<br>
<br>　　巍巍明圣。道隆自天。则明分爽。观象洞玄。陵风叶极。绝辉照渊。肃雍往播。福禄来臻。
<br>
<br>　　在昔奸臣。称乱紫微。神风潜骇。有赫兹威。灵旗树旆。如电斯挥。致天子届。于河之沂。有命冉集。皇舆凯归。
<br>
<br>　　颓纲既振。品物咸秩。神道见素。遗华反质。辰晷重光。协风应律。函复无尘。海外有谧。
<br>
<br>　　芒芒宇宙。天地交泰。王在华堂。式宴嘉会。玄晖峻朗。翠云崇蔼。冕弁振缨。藻服垂带。
<br>
<br>　　祁祁臣僚。有来雍雍。薄言载考。承颜下风。俯觌嘉客。仰瞻玉容。施己唯约。于礼斯丰。天锡难老。如岳之崇。
<br>
<br>　　【征西大将军京陵王公会射堂皇太子见命作此诗】
<br>
<br>　　芒芒太极。玄化烟カ。颓形成器。凌象垂文。大钧造物。庶类群分。先识经始。实综彝伦。
<br>
<br>　　惟岳隆周。生甫及申。天鉴在晋。祚之降神。邈矣遐风。茂德有邻。永言配命。唯晋之镇。
<br>
<br>　　厥镇伊何。实干心膂。文教内辅。武功外御。淮方未靖。帝曰攸序。公于出征。奄有南浦。
<br>
<br>　　南海既宾。爰戢干戈。桃林释驾。天马婆娑。象齿南金。来格皇家。绝音协徽。宇宙告和。
<br>
<br>　　玄纲峻极。天罔既绂。文武方升。允兹兼弘。峨峨高夏。有肃其凉。公侯戾止。骥龙骧。善问如林。在会锵锵。
<br>
<br>　　祝融御节。火正缉熙。凯风徘徊。万物欣时。秩秩初筵。薄言在兹。嘉福介祜。
<br>
<br>　　【太尉王公以九锡命大将军让公将还京邑祖饯赠此诗】
<br>
<br>　　烈文辟公。时惟哲王。阐纵绝期。平显幽光。内实慎徽。缉熙有臧。出纠方慝。间督不扬。高山峻极。天造芒芒。
<br>
<br>　　天子念功。大典光备。肃肃王命。宰臣莅事。穆矣渊让。遗功遂志。思我远猷。徽音孰嗣。
<br>
<br>　　後命既灵。王人反旆。兴言出祖。饮饯于迈。旍旐泱泱。轺轩蔼蔼。和风弭尘。清晖映盖。
<br>
<br>　　思乐中陵。言观其川。公王戾止。有车辚辚。伊谁云响。我有嘉宾。羽觞举酬。酢尔征人。
<br>
<br>　　悠悠征人。四牡騑騑。发轸北京。振策紫微。昔乃云来。春林方辉。岁亦暮止。之子言归。道涂兴恋。伏载称徽。
<br>
<br>　　圣泽既渥。嘉会暗暗。庭旅钟鼓。堂有瑟琴。飞辔清晖。扶桑移荫。视景秪慕。挥袂沾襟。娈彼同栖。悲尔异林。我有旨酒。以歌以吟。
<br>
<br>　　【大安二年夏四月大将军出祖王羊二公於城南堂皇被命作此诗】
<br>
<br>　　时文唯晋。天祚有祥。圣宰作弼。受言既臧。有赫斯庸。勋格昊苍。景物台晖。栋隆玉堂。
<br>
<br>　　惟帝思庸。大兴光迪。圣敬远跻。神道玄邈。思媚三灵。诞膺天笃。嘉命既辱。王人言告。
<br>
<br>　　翼翼王人。言告惟慕。公舆驾言。乃眷斯顾。华飞藻。鸣鸾振路。驷牡。嘘天载步。
<br>
<br>　　我有高夏。如云斯荟。凋轩戾止。薄言嘉会。问谁在宴。惟俊惟。丰俎殷荐。献酬交泰。
<br>
<br>　　攸攸昊天。南正兴言。朱明有晔。万叶翠繁。昌云垂天。凯风熙颜。王臣在此。贻宴于欢。
<br>
<br>　　悬象西颓。虞渊纳景。嘉乐未。严驾已整。行矣征人。身乖路永。飞骖顾怀。华蝉引领。遗思北京。结辔台省。
<br>
<br>　　【从事中郎张彦明为中护军奚世都为汲郡太守客将之官大将军崇贤之德既远而厚下之恩又隆非此离析有感圣皇既蒙引见又宴于後园感鹿鸣之宴乐咏鱼藻之凯歌而作是诗】
<br>
<br>　　〖逯案。此诗本集以从事中郎张彦明为中护军为题。割奚世都以下为叙。并於题下注并叙二字。因叙文言奚世都为汲郡太守。《诗纪》遂将奚世都以下移作下篇赠汲郡太守之叙。按本集、《诗纪》俱误。诗中言出抚邦家。入翔紫微。非仅赠张彦明一人甚明。若从《诗纪》。则题诗冲突。可见奚世都以下不得移於他篇。从事中郎张彦明为护军与奚世都以下实相连为一长题。校刻者不知之。误割为二。遂格而不通。〗
<br>
<br>　　思文有圣。睿哲配天。功济生黎。道合上玄。休命发挥。有集惟贤。哲彼寤宿。澄此在渊。
<br>
<br>　　济济我士。实播令闻。王曰钦哉。余嘉乃勋。徽音孔硕。惠尔风云。穆此芳烈。肇扬清芬。
<br>
<br>　　肃肃庶僚。祗服宠晖。肇被桃虫。假翼翻飞。出抚邦家。入翔紫微。有命既集。愿言永违。
<br>
<br>　　思乐华堂。云构崇基。公王有酒。薄言响之。景曜徽芒。芳风咏时。宴尔宾傧。具乐于兹。
<br>
<br>　　我王。丰恩允臧。我客戾止。饮酒公堂。自彼下僚。聿来有光。悲矣永言。指途逝将。形违展闼。景附华房。
<br>
<br>　　开国承家。勿用小人。今我圣宰。实蕃斯仁。凌渊龙跃。披林凤振。正直既好。嘉礼式陈。振我远德。归于时民。
<br>
<br>　　【赠汲郡太守诗】
<br>
<br>　　於穆皇晋。豪彦实蕃。天罔振维。有圣贞观。鸣鸟在林。良骏即闲。萃彼俊。时亮庶官。
<br>
<br>　　抑抑奚生。天笃其淳。芳颖兰挥。琼光玉振。沈机照物。妙思考神。思我善问。观德古人。
<br>
<br>　　善问伊何。惠音孔韶。肇允衡门。翻飞宰朝。肃雍芳林。芬响凌霄。穆矣和风。育尔清休。
<br>
<br>　　亦既有试。出宰邦家。之子于行。民固讴歌。风澄俗俭。化静世波。芒芒既庶。且乐于和。
<br>
<br>　　我有好爵。既成尔服。入赞崇华。遂登帷幄。时文圣宰。天祚方谷。朔风徽止。鸿渐云狱。
<br>
<br>　　悠悠斯民。三代直道。我求明德。惟奚攸考。缉熙晖章。天禄来保。惠心无兢。丰化有造。
<br>
<br>　　乐只君子。茂德攸绥。嗟我怀人。式是言归。聿言来集。如翼斯挥。日予不惠。照尔清晖。
<br>
<br>　　职思既殊。亦各有司。念我同僚。悲尔异事。之子之远。悠悠我思。虽无赠之。歌以言志。
<br>
<br>　　【赠顾骠骑诗二首·有皇】
<br>
<br>　　〖有皇。美祈阳也。祈阳秉文之士。骏发其声。故能明照有吴。入显乎晋。国人美之。故作是诗焉。〗
<br>
<br>　　有皇大晋。时文宪章。规天有光。矩地无疆。神笃斯祜。本显克昌。载生之隽。实惟祈阳。哲问宣猷。考茂其相。
<br>
<br>　　於铄祈阳。诞钟天笃。清辉龙见。玄猷渊嘿。沈机响骇。幽神广觌。和以同人。归物时育。有大恶盈。谦以自牧。思我懿范。万民来服。
<br>
<br>　　吴未丧师。天秩有庸。渊哉若人。弱冠休风。俯翼黄门。以德来忠。端秀蕃後。正色储宫。徽音铄颖。邈矣遐踪。
<br>
<br>　　皇维南终。旧邦匪歆。委弁释位。如龙之潜。考穷谷。假乐丰林。子虽藏器。钟鼓有音。惠风往敬。庆问来寻。
<br>
<br>　　济济元公。相惟天子。明明辟王。思隆多士。帝曰钦哉。有命集止。我咨四方。令问在尔。以朕大赍。乃膺嘉祉。聿来胥步。观国之纪。
<br>
<br>　　惟皇建极。缉熙清曜。我有民。明德来照。大观在上。王假有庙。显允顾生。金声玉振。之子于升。利见大人。龙辉绝迹。有肃清尘。
<br>
<br>　　清尘既彰。朝虚好爵。敬子侯度。慎徽百辟。予闻有命。德礼不易。嗟我怀人。瞻言永锡。丰佑东法。惟子之绩。
<br>
<br>　　遵汶涉泗。言告同征。劲风宵烈。湛露朝零。云垂蔼下。泉冽清冷。哀哉行人。感物伤情。从子京邑。言观厥成。天保祚德。式谷以宁。
<br>
<br>　　【赠顾骠骑诗二首·思文】
<br>
<br>　　〖思文。美祁阳也。祁阳能明其德。刑于寡妻。以至于家邦。无思不服。亦赖贤妃贞女以成其内教。故作是诗焉。〗
<br>
<br>　　思文祁阳。祁阳克。天锡纯嘏。宣兹义问。德音既烈。海外有奋。既奋斯音。祗敬厥德。昭治其家。覃及邦国。永肇仪刑。俾民惟则。
<br>
<br>　　文王在上。太姒思齐。鲁侯克昌。亦赖令妻。鉴神有顾。苹蘩在斯。祁阳载天。作之伉俪。
<br>
<br>　　在虞之胄。实惟有姚。颖艳玉秀。华茂桃夭。居显祗明。在灵格幽。清尘熠烁。淑心绸缪。爰及祁阳。惟德之周。
<br>
<br>　　其德伊何。和贞虔告。师民履素。言谋虑度。钟鼓思乐。靖端夙效。考休攸嫔。来嫁于顾。
<br>
<br>　　羔羊执贽。玉帛有辉。百两集止。之子于归。宗姻风从。娣侄云回。祁阳顾之。焕其盈闱。
<br>
<br>　　既曰归止。式扬好音。言观河洲。有集于林。思乐葛ぱ。薄采其蕈。疾彼攸遂。乃孚惠心。惠心既孚。有恪中馈。敦此众斯。永锡嗣类。载延窈窕。用和寤寐。神之听之。胤祚来尔。
<br>
<br>　　昔周之隆。有任有姒。内刑圣敬。外崇多士。今我淑人。实亮君子。翼翼。亦继斯祉。宜尔子孙。福禄盈止。
<br>
<br>　　【赠鄱阳府君张仲膺诗】
<br>
<br>　　神林何有。奇华妙实。皇朝如何。穷文极质。斌斌君子。升堂入室。太上有曜。子诞其辉。知机日难。子达其微。入辅帷幄。出御千里。滔滔江汉。南国之纪。
<br>
<br>　　谒帝东堂。剖符南征。天子命我。车服以荣。何以润之。德被苍生。何以济之。威振群城。却愚以化。崇贤以仁。凤舒其翮。龙濯其鳞。忆彼荒薮。莫敢不宾。虽云旧邦。其命维新。
<br>
<br>　　卞和南金。终始一色。显允君子。穷达一德。弘仁厉道。物究其极。古贤受爵。循墙虔恭。今哲居贵。履盈如冲。接新以化。爱旧以丰。隆此嘤鸣。彼谷风。
<br>
<br>　　忠至宠加。孝至荣集。内崇南芬。外清名邑。炜炜棠棣。京增其华。猗猗桑梓。厥耀孔多。被绣昼行。昔人攸羡。阶云飞藻。孰与同粲。
<br>
<br>　　人道伊何。难合易离。会如升峻。别如顺淇。嗟我怀人。曷云其来。贡言执手。涕既陨之。
<br>
<br>　　【赠顾彦先】
<br>
<br>　　玄黄挺秀。诞受至真。行该其高。德备其新。光莹之伟。隋卞同珍。腾都之骏。龙凤合尘。
<br>
<br>　　皇皇明哲。应期继声。华英殊域。实镇天庭。入辅出辅。
<br>
<br>　　乾乾靡宁。夏发凉台。我雨我暑。冬违邦族。风霜是处。嗟彼独宿。谁与晤语。飘遥艰辛。非禹孰举。言念君子。怅惟心楚。
<br>
<br>　　悠悠山川。骁骁征遐。陟升焦。降涉洪波。言无不利。乘而嘉。人怀思虑。我保其和。
<br>
<br>　　邂逅相遇。良愿乃从。不逢知己。谁济予躬。莫攀莫附。愧我高风。时过年迈。晻冉桑榆。光赖润。亦在斯须。假我夷涂。顿不忘驱。泛予津川。桴不失浮。无爱馀辉。遂暗东。
<br>
<br>　　幽幽东。恋彼西归。瞻仪情感。聆音心悲。之子于迈。夙夜京畿。王事多难。仲焉徘徊。
<br>
<br>　　【答顾秀才诗五章】
<br>
<br>　　芒芒上玄。有物有则。厥初造命。立我艺则。爰兹族类。有觉先识。斯文未丧。诞育明德。
<br>
<br>　　允矣顾生。载灵之和。沈根芳沼。濯秀兰波。渊翘戢颖。景茂凌华。惟是德心。是用闲邪。
<br>
<br>　　德心伊何。行归于周。希高仰峻。企远怀悠。匪愿在明。靡倦斯幽。凡我同朋。瞻言清休。
<br>
<br>　　慎终于远。俾民归厚。言若有行。及予携手。何以恤我。其仁孔有。心之云爱。隆敬其久。
<br>
<br>　　既迈斯仁。亦迪兹文。藻不雕朴。华不变淳。有斐君子。如如。仰钦德类。依怀惠诠。式扬好问。邦家于宣。
<br>
<br>　　【答大将军祭酒顾令文寺】
<br>
<br>　　惟林有鸾。惟渊有螭。显允明德。实邦之基。先後陟恪。子配于兹。遵彼玉堂。受言遘之。
<br>
<br>　　中原有轨。世鲜克蹈。先民有怀。子探其妙。心犹水鉴。函景内照。名若振炎。摅光外。
<br>
<br>　　相彼水鉴。民胥攸临。矧曰明德。人谁弗钦。写我采颐。即尔澄心。义隆自古。好邈在今。
<br>
<br>　　大人有作。兴云自天。之子于升。亦跃于渊。景曳清霄。响发鸣弦。义问弘集。淑风载鲜。
<br>
<br>　　企予朔都。非子孰念。岂无弱翰。才不克赡。惠音聿来。琼华玉艳。无德不报。念辞惟忝。
<br>
<br>　　【答吴王上将顾处微诗】
<br>
<br>　　邈矣大昧。造化明明。物以曲全。人以直生。《类聚》百族。群分万形。员渊挺隋。方川吐琼。
<br>
<br>　　蔼蔼洪族。天禄攸蕃。神绥厥本。道裕其源。条有丰叶。波无辍澜。烈风时播。芳响世繁。
<br>
<br>　　曰繁曰赜。载德于兹。克文克敏。乃惠乃慈。遵彼洪流。薄言咏之。好是神契。聊与之期。
<br>
<br>　　仁勇同宅。文武相纷。王谓御事。谁抚上军。於时翻飞。虎啸江汶。式遏不虞。俾也无尘。
<br>
<br>　　三代既远。直道垂音。非齿焉尚。非德孰钦。赞仰自古。鲜曰在今。匪唯形交。殷荐其心。
<br>
<br>　　心以殷荐。分以道成。祗服惠顾。畴此深情。亦有芳讯。薄载其诚。岂无春晖。兹焉可荣。
<br>
<br>　　大道易闻。崇轨难袭。孰云匪衍。咎吝尢衍。敢谢不佞。栖山自戢。临篇焉愧。德辞辑。
<br>
<br>　　翩彼日月。逝犹骇电。朝华未厌。夕风已扇。诗亦有悲。无几相见。怀德叹心。于焉东眷。
<br>
<br>　　平津晚贡。贡公後徽。陟彼玉阶。黄发来升。灵卉三秀。芳草秋兴。唯颐清神。福禄是膺。
<br>
<br>　　【赠顾尚书诗】
<br>
<br>　　五狱降神。四渎炳灵。两仪钧陶。参和大成。兆光人伦。诞育至英。於显尚书。实惟我兄。行成世则。才为时生。体道既弘。大德允明。厥弘伊何。靡旷不遵。厥明伊何。靡妙不研。无索灼。有求幽玄。细微不错。毫荒以陈。积篑为山。纳流成渊。扶翘布华。养物作春。所肃以礼。所润以仁。宣质拔行。曜文八采。坚不可钻。清如凝水。方迹迎良。蹈齐阙里。圣而惟。亦顾之子。彼弃芝英。玩此兰茝。异世同芳。其馥不已。有兰既馥。我风载清。能芬南岳。运芳北征。子有其德。人求其馨。逝此陋巷。薰彼紫庭。厥音不已。鼓钟有声。闻天之聪。譬之鹄鸣。天聪既招。我实惟彰。乘风之凤。眷言朝阳。披云藻绣。来此旧乡。谦光自抑。厥辉愈扬。丽容翕。孔好已张。既照平林。具我华英。华英已曜。馀光难延。会浅别速。哀以绍欣。追旷同少。暂和笑言。殊音合奏。曲异响连。绝我欢条。统我思因。根分来在。爱感往思。我非形景。有处有游。载离载会。且欢且忧。感彼远旷。吝此延娱。乐奏声哀。言发涕流。唯愿我子。德与福俱。亦天之佑。亦我之私。
<br>
<br>　　【答兄平原诗】
<br>
<br>　　伊我世族。太极降精。昔在上代。轩虞笃生。厥生伊何。流祚万龄。南狱有神。乃降厥灵。诞钟祖考。彻兹神明。运步玉衡。仰和太清。宾御四门。旁穆紫庭。紫庭既穆。威声爰振。厥振伊何。播化殊邻。清风攸被。率土归仁。彤弧所弯。万里无尘。功昭王府。帝庸厥勋。黄钺授征。锡命频繁。阚如虎。肃兹三军。光若辰寺。亮彼公门。仍世上司。芳流庆云。纯和所产。爰育仁昆。诞丰岐嶷。实昭令闻。令闻伊何。休音允臧。先公克构。乃崇斯堂。耀颖上京。发迹扶桑。戎车出征。时惟鹰扬。膺扬既昭。勋庸克迈。天子命我。镇弼于外。代作擀城。以表南裔。降灾匪蠲。景命颠沛。惟我贤昆。天姿秀生。含奇播越。明德惟馨。太阳散气。乃禀厥和。山川垂度。爰则厥遐。厥遐伊何。惟光惟大。惟大伊何。如岱如渭。恢此广渊。廓彼洪懿。弘道德。渊哉为器。统我先基。弱冠慷慨。将弘祖业。实崇奕世。咨予顽蒙。蕞尔弱才。沈耀玄渚。挹庇云淇。陶化靡移。固陋于兹。瞻仰洪范。实忝先基。巍巍先基。重规累构。赫赫重光。遐风激鹜。昔我先公。爰造斯猷。今我六蔽。匪崇克扶。悠悠大道。载邈载遐。洋洋渊源。如海如河。昔我先公。斯纲斯纪。今我末嗣。乃倾乃圮。世业之颓。自予小子。仰愧灵丘。衔忧没齿。忧怀惟何。顾景惟尘。峨峨高踪。眇眇贸辰。明德继体。莫非哲人。今我顽鄙。规范靡遵。仍世载德。荒之予身。莫峻匪岳。有俊斯登。莫高匪云。有翼斯凌。矧我成基。匪克阶升。玄黄长坂。载寐载兴。岂敢惮行。哀此负乘。芒芒高山。自予颓之。济济德义。匪我怀之。终衔永负。于其愧而。昔予言旷。泛舟东川。衔忧告辞。挥泪海滨。羲阳趣驾。炎华电征。自我不见。邈哉八龄。悠思回望。寤言通灵。昔我往矣。辰在东。今我于兹。日薄桑榆。衔艰遘愍。困瘁殷忧。哀矣我世。匪蒙灵休。开元迄兹。天迭兴微。震风隐骇。海水群飞。王旅南征。阐耀灵威。予昆乃播。爰集朔土。载离永久。其毒太苦。上帝休命。驾言其归。多我遘愍。振荡朔垂。羁系殊俗。初愿用违。严驾东征。肃迈林野。夕秣乘马。朝整仆旅。矫矫乘马。载驱载驰。漫漫长路。或降或阶。晨风夙零。朝不皇饥。倾景坠。夕不存罢。虽有丰草。匪释奔驷。虽有重阴。匪遑假寐。茕茕仆夫。悠悠遄征。经彼乔木。有鸟嘤呜。微物识侪。矧伊有情。乐兹棠棣。实欢友生。既至既觐。滞思旷年。年在旷纪。觐未浃辰。恨其永怀。忧心孔艰。天地永久。命也难长。生民忽霍。曷云其常。我之既存。靡绩靡纪。乾坤难并。寂焉其已。生若电激。没若川征。存愧松柏。逝惭生灵。匪吝性命。实悼徒生。苟克析薪。岂惮冥冥。瞻企皇极。徼福上天。冀我友生。要期永年。昔我先公。邦国攸兴。今我家道。绵绵莫承。昔我昆弟。如鸾如龙。今我友生。凋俊坠雄。家哲永徂。世业长终。华堂倾构。广宅颓墉。高门降衡。修庭树蓬。感物悲怀。怆矣其伤。仁泛爱。锡予好音。光怀宝。焕若南金。披华玩藻。晔若翰林。咏彼清声。被之瑟琴。味此殊响。慰之予心。弘懿忘鄙。命之反覆。敢投挑李。以报宝玉。冀凭光益。编诸末录。
<br>
<br>　　【赠郑曼季诗四首·谷风】
<br>
<br>　　〖谷风。怀思也。君子在野。爱而不见。故作是诗。言其怀而思之也。〗
<br>
<br>　　习习谷风。扇此暮春。玄泽坠润。灵华烟カ。高山炽景。乔木兴繁。兰波清涌。芳浒增源。感物兴想。念我怀人。
<br>
<br>　　习习谷风。载穆其音。流芳鼓物。清尘拂林。霖雨嘉播。有渰凄阴。归鸿逝矣。玄鸟来吟。嗟我怀人。其居乐潜。明发有想。如结予心。
<br>
<br>　　习习谷风。以温以凉。玄黄交泰。品物含章。潜介渊跃。飞鸟云翔。嗟我怀人。在津之梁。明发有思。凌波褰裳。
<br>
<br>　　习习谷风。有集惟乔。嗟我怀人。於焉逍遥。鸾栖高冈。耳想云韶。拊翼坠夕。和鸣兴朝。我之思之。言怀其休。
<br>
<br>　　习习谷风。其音孔嘉。所谓伊人。在谷之阿。虎质山啸。龙辉渊播。维南有箕。匪休其和。有扌求天毕。戢尔滂沱。懿厥河汉。耽彼大华。明发有怀。我劳如何。
<br>
<br>　　【赠郑曼季诗四首·鸣鹤】
<br>
<br>　　〖鸣鹤。美君子也。太平之时。君子犹有退而穷居者。乐天知命。无忧无欲。收硕人之考。伤有德之遗世。故作是诗也。
<br>
<br>　　鸣鹤在阴。戢其左翼。肃雍和鸣。在川之域。假乐君子。祚尔明德。思乐重虚。归于其极。嗟我怀人。惟馨黍稷。
<br>
<br>　　鸣鹤在阴。其鸣喈喈。垂翼兰沼。濯清芳池。假乐君子。其茂猗猗。底之瑰宝。有粲琼环。乃振裳。袭尔好衣。嗟我怀人。启襟以。
<br>
<br>　　鸣鹤在阴。其仪蔼蔼。谓天盖高。和音于迈。假乐君子。笃膺俊。穆风潜烈。兴云戢荟。德茂当年。时愆嘉会。安德ひ藻。改尔缟带。嗟我怀人。心焉慷忾。
<br>
<br>　　鸣鹤在阴。载好其声。渐陆仪羽。遵渚回泾。假乐君子。祚之笃生。德耀有穆。如瑶如琼。视流濯发。灭景遗缨。安得风云。雨尔北冥。嗟我怀人。惟用伤情。）
<br>
<br>　　【赠郑曼季诗四首·南衡】
<br>
<br>　　〖南衡。美君子也。言君子遁世不闷。以德存身。作者思其以德来仕。又愿言就之宿。感白驹之义。而作是诗焉。〗
<br>
<br>　　南衡惟岳。峻极昊苍。瞻彼江湘。惟水泱泱。清和有合。俊以藏。天保定尔。茂以琼光。景秀汜。颖逸扶桑。我之怀矣。休音峻扬。
<br>
<br>　　穆穆休音。有来肃雍。沈波涌奥。渊芳馥风。亻素虚养恬。照日遗踪。考遵渚。思乐潜龙。我之怀矣。尔华宫。
<br>
<br>　　和璧在山。荆林玉润。之子于潜。清辉远振。克称德。作宝有晋。和声在林。羽仪未变。我之怀矣。有客来信。
<br>
<br>　　风云有作。应通山渊。清琴启弹。宫商乘弦。类族知感。有命自天。夷叔希世。犹谓比肩。矧我与子。后会斯年。我之怀居。其好缠绵。
<br>
<br>　　古人有言。诗以宣心。我之怀矣。在彼北林。北林何有。於焕斯文。琼瑰非宝。尺牍成珍。丰华非妙。得意惟神。河鲂登俎。遭逢清川。
<br>
<br>　　【赠郑曼季诗四首·高冈】
<br>
<br>　　瞻彼高冈。有猗其桐。允也君子。实宝南江。员规启裕。沈矩履方。泳此明流。清澜川通。陟彼衡林。味其回芳。
<br>
<br>　　馥矣回芳。绸缪中原。祁祁庶类。薄采其芬。栖迟泌丘。容与衡门。声播东汜。响溢南云。
<br>
<br>　　穆穆阊阖。南端启。庶明以庸。帝听式阙。有凤于潜。在林栖翮。非予之祚。孰与好爵。
<br>
<br>　　幽居玩物。顾景自颐。发愤潜帷。彷佛有思。予美亡此。终然肯来。企予与言。惟用作诗。
<br>
<br>　　【答孙显世诗】
<br>
<br>　　邈矣上祖。垂休万叶。广问弘被。崇轨峻蹑。高山克荒。大川利涉。繁兹惟祜。风连云接。
<br>
<br>　　大人有作。二後利见。九功敷奏。七德殷荐。鼎实重饪。芳烈再扇。奕叶弘道。天禄来宴。
<br>
<br>　　道弘振古。祚来替今。如彼在川。亦有浮沈。大韶既系。响比我音。岂曰荒止。涂弗克寻。
<br>
<br>　　昌风改物。岂水易澜。百川总纪。四海合源。在彼焉取。聿来莫观。曾是褊心。敢忘丘园。员晖偏照。玄泽谬盈。发彼承华。顿此增城。托景灵云。倦游户庭。匪曰能之。实忝长婴。
<br>
<br>　　焕矣金虎。袭我皇猷。孰云匪吝。仰愧苍流。往蹇来反。弭迹一丘。娈彼东朝。言即尔谋。
<br>
<br>　　振振孙子。洪族之纪。志拟龙潜。德配麟趾。弘义良节。克明峻轨。遵彼中皋。於穆不已。
<br>
<br>　　於穆不已。大都是阶。之子于命。人应如颓。厚德时迈。协风允谐。惠此海湄。俾也可怀。
<br>
<br>　　乃眷丘林。乐哉河曲。解绂投簪。披褐怀玉。遗情春台。托荫寒木。言念伊人。温其在谷。
<br>
<br>　　道俟人行。辞以义辑。和容过表。余未云执。惠音高播。清风骏集。怀德形抚。
<br>
<br>　　临篇景立。
<br>
<br>　　【失题】
<br>
<br>　　悠悠县象。昭回太素。清浊迭兴。升降启度。遗和既爽。季春告暮。朱明来思。青阳受煦。
<br>
<br>　　日征月盈。天道变通。太初陶物。造化为功。四月惟夏。南征观方。凯风有集。飘遥南窗。思乐万物。观异知同。
<br>
<br>　　有渰萋萋。甘雨未播。黍稷方华。中田多稼。庭槐振藻。园桃阿那。薄言观物。在堂知化。
<br>
<br>　　蓬户惟情。玩物一室。明发有怀。念昔先哲。通梦幽人。彷佛遗烈。清晖在天。孰与永日。
<br>
<br>　　乃启遗籍。思予大观。幽居傲物。顾景怡颜。况惟解舞。衡门重关。思媚古人。有怀良盘。沈曦含辉。芳烈如兰。
<br>
<br>　　厥初生民。有物有类。自古有称。大宝以位。征徒式好。俊奔攸遂。启予有闻。诲尔达贵。
<br>
<br>　　达贵伊何。天爵无荣。浑沦大昧。混其浊清。毁方遁象。遗顽履贞。道实藏器。景以昭形。
<br>
<br>　　芒芒陋世。奚兢奚错。牧彼纷华。委之冲漠。漂志垂天。矫心冯阁。通好庄聃。仪刑有作。安得达人。顾予命薄。
<br>
<br>　　【同前】
<br>
<br>　　思乐芳林。言采其菊。衡薄遵涂。中原有菽。登彼修峦。在林寤宿。彷佛佳人。清颜如玉。
<br>
<br>　　予美亡此。谁为适道。容与俟之。玄发方皓。踯躅山阿。玩此芳草。愿餐其颖。庶以遗老。
<br>
<br>　　嘉时。飘忽弃予。有瞻逝深。永叹潜浒。登愿扶桑。抑结飞晷。伊人匪存。遗芳孰与。
<br>
<br>　　精气为物。或降或升。徂落攸往。神奇有登。死生为徒。存亡曷胜。谓予不信。遗籍有徵。
<br>
<br>　　间居外物。静言乐幽。绳枢增结。瓮牖绸缪。和神当春。清节为秋。天地则尔。户庭已悠。
<br>
<br>　　嗟我怀人。悠悠其潜。念昔先烈。有怀所钦。骇情玩世。当允南金。琼辉邈矣。谁适为心。明发兴言。慷慨芳林。
<br>
<br>　　【同前】
<br>
<br>　　美哉良友。禀德坤灵。明照远鉴。幽微妍精。超迹皇英。质如瑶琼。赠我翰林。示我丹诚。道同契合。体异心并。自顷西徂。合于五楼。迟想欢燕。观我良畴。亦既至止。愿言莫由。室迩入鬲。中情则忧。抱恨东游。神往形留。何以合志。寄之此诗。何以写思。记之斯辞。我心有矣。歌以赠之。无秘尔音。万我是贻。
<br>
<br>　　【同前】
<br>
<br>　　有美一人。芳问芬葩。嗟我钦羡。梦想光华。亦既至止。上下欣嘉。德馥秋兰。容茂春罗。淑似令娣。惟予陋何。虽有良友。朽木难加。爱乐朋规。赠以斯歌。皆能载之。其美孔多。嗟痛薄祜。并罹哀苦。堂构既崩。过庭莫睹。我悴西邻。子沈东土。契阔艰辛。谁与晤语。身滞情往。神游影处。发梦宵寐。以慰延伫。
<br>
<br>　　【赠孙显世诗】
<br>
<br>　　制动以静。秘景在隆。云根可栖。乐此隈岑。
<br>
<br>　　【答兄平原诗】
<br>
<br>　　悠悠涂可极。别促怨会长。衔思恋行迈。兴言在临觞。南津有绝济。北渚无河梁。神往同逝感。形留悲参商。衔轨若殊迹。牵牛非服箱。
<br>
<br>　　【答张士然诗】
<br>
<br>　　行迈越长川。飘遥冒风尘。通波激枉渚。悲风薄丘榛。修路无穷迹。井邑自相循。百城各异俗。千室非良邻。欢旧难假合。风土岂虚亲。感念桑梓域。仿佛眼中人。靡靡日夜远。眷眷怀苦辛。
<br>
<br>　　【为顾彦先赠妇往返诗四首】
<br>
<br>　　我在三川阳。子居五湖阴。山海一何旷。譬彼飞与沈。目想清惠姿。耳存淑媚音。独寐多远念。寤言抚空衿。彼美同怀子。非尔谁为心。
<br>
<br>　　悠悠君行迈。茕茕妾独止。山河安可逾。永路隔万里。京师多妖冶。粲粲都人子。雅步袅纤腰。巧笑发皓齿。佳丽良可美。衰贱焉足纪。远蒙眷顾言。衔恩非望始。
<br>
<br>　　翩翩飞蓬征。郁郁寒木荣。游止固殊性。浮沈岂一情。隆爱结在昔。信誓贯三灵。秉心金石固。岂从时俗倾。美目逝不顾。纤腰徒盈盈。何用结中款。仰指北辰星。
<br>
<br>　　浮海难为水。游林难为观。容色贵及时。朝华忌日晏。皎皎彼姝子。灼灼怀春粲。西城善稚舞。总章饶清弹。鸣簧发丹唇。朱弦绕素腕。轻裾犹电挥。双袂如霞散。华容溢藻幄。哀响入云汉。知音世所希。非君谁能赞。弃置北辰星。问此玄龙焕。时暮复何言。华落理必贱。
<br>
<br>　　【诗】
<br>
<br>　　绿房含青实。金条悬白璆。俯仰随风倾。炜烨照清流。
<br>
<br>　　【芙蓉诗】
<br>
<br>　　盈盈荷上露。灼灼如明珠。
<br>
<br>　　寝共织成被。絮以同攻绵。
<br>
<br>　　夏摇比翼扇。冬坐比肩毡。
<br>
<br>　　衣用双绢。寝无绛帱。
<br>
<br>　　【诗】
<br>
<br>　　逍遥近南畔。长啸作悲叹。
<br>
<br>　　☆郑丰
<br>
<br>　　〈丰。字曼季。为吴王文学。有集二卷。〉
<br>
<br>　　【答陆士龙诗四首·鸳鸯】
<br>
<br>　　〖鸳鸯。美贤也。有贤乾二人。双飞东岳。扬辉上京。其兄已显登清朝。而弟中渐。婆娑衡门。然其劳谦接士。吐握待贤。虽姬公之下白屋。洙泗之养三千。无以过也。乃肯垂顾。惠我好音。思与其游道德之乐。结永好之欢云尔。〗
<br>
<br>　　鸳鸯于飞。在江之浚。和音交畅。拊翼双起。朝游兰池。夕宿兰沚。清风翕习。扇彼兰茝。凌云高厉。载翔载止。
<br>
<br>　　鸳鸯于飞。载飞载吟。有郁浚薮。实惟桂林。芳条高茂。华繁垂阴。爰翱爰翔。爰甜其南。有馥其芬。协我好音。
<br>
<br>　　鸳鸯于飞。乘云高翔。有嘤其友。戢翼未翔。澹淡素波。容与趋倡。虽曰戢止。和音远扬。我有好爵。与子偕尝。
<br>
<br>　　鸳鸯于飞。徘徊翩翻。载颉载颃。顾侣鸣群。有郁兰皋。冽彼清源。驾言游之。聊乐我云。思与佳人。齐欢顺川。
<br>
<br>　　鸳鸯于飞。或矫或游。习习谷风。扇彼清流。春草扬翘。鼋鱼沉浮。感物兴想。我心长忧。谁谓河广。曾不容舟。企予望之。搔首踟蹰。
<br>
<br>　　鸳鸯于飞。载和其鸣。怀尔好音。我中情。人亦有言。心得遗形。授我木瓜。报尔瑶琼。匪系曰报。永好千龄。
<br>
<br>　　【答陆士龙诗四首·兰林】
<br>
<br>　　〖兰林。忄至好也。有君子世济其美。英名光茂。遭时暂否。畜德衡门。顾我殷勤。屡辱德音。思与结好。以永不刊。〗
<br>
<br>　　瞻彼兰林。有翘其秀。有斐君子。邦之硕茂。厥德伊何。固天攸授。如川之源。如山之富。回流清渊。启襟开袖。缙绅风。民用胥附。
<br>
<br>　　猗猗硕人。如玉如金。浚其明哲。克广德心。习习凯风。吹我棘林。飞萃止。允怀好音。悠悠征徒。德鲜任。嗟我猗人。实味实耽。
<br>
<br>　　在昔延州。鹄鸣江涯。今我陆子。旷世继奇。身乖千载。德音并驰。渐鸿遵渚。宛其羽仪。安得高风。腾翮天池。
<br>
<br>　　飞龙蜿蜒。山谷气医。猛虎啸吟。清风高厉。情同来感。数乖身逝。夷鲍齐欢。专名故世。恺悌君子。民之攸暨。咨予遘时。千载同爱。
<br>
<br>　　垂陇之会。匪诗不宣。嗟我怀人。斯恩殷勤。德音来讯。有蔚其文。亻免。匪迹不存。诚在心德。爱结忘言。
<br>
<br>　　【答陆士龙诗四首·南山】
<br>
<br>　　〖南山。酬至德也。君子在衡门。修道以养和。弃物以存神。民思其治。士怀其德。或思置之列位。或思从之信宿。诗人嘉与此贤。当年相遇。又屡获德音。情欢心至。故作是诗焉。〗
<br>
<br>　　陟彼南山。言采其萧。乐只君子。邦家之翘。克茂厥猷。至道是收。耽道以俭。广爱以周。嗟我怀人。永好千秋。
<br>
<br>　　适彼江潭。言钓其与。有美硕人。自公退处。羔裘逍遥。德是举。白驹遁时。世事孰与。思我猗人。之晋序。有客信宿。独寐寤语。
<br>
<br>　　天高地卑。玄黄烟カ。人道交泰。自昔先民。耽文合好。辅德与仁。管叔罕侨。旷世鲜邻。修组绝结。玄弁生尘。咨我与子。遘会当身。琴瑟在御。永爱缠绵。
<br>
<br>　　瞻彼江澳。言咏其潭。所谓伊人。在川之阴。养和以泰。乐道之潜。锦衣尚纟。至乐是耽。兴言永思。系怀所钦。爱而不见。独寐寤吟。
<br>
<br>　　诗以言志。先民是经。乃惠嘉讯。德音惟馨。钦咏繁藻。永结中情。华文伤实。世士所营。达人神化。反之混冥。交弃其数。言取其诚。思与哲人。独宝其贞。
<br>
<br>　　【答陆士龙诗四首·中陵】
<br>
<br>　　瞻彼中陵。兰蕙猗猗。显允君子。乐且有仪。沈仁育物。玄聪镜机。德充闱庭。名逸南畿。祁祁俊。言酌言依。
<br>
<br>　　鼓钟于宫。百里震声。令问。归我伟贞。厥振伊何。骏奔以惊。厥问伊何。民胥以宁。有鹤在阴。非子谁鸣。我有好爵。非子孰盈。
<br>
<br>　　潜龙遁初。有凤戢。王猷未泰。彝伦错违。皋门重管。资尔启扉。庶绩逌斁。非尔焉绥。翼翼京宇。尔瞻尔希。民之胥望。如渴如饥。
<br>
<br>　　德音来惠。覆玩三周。沈润渊洞。逸藻云浮。结心所亲。曷变曷渝。
<br>
<br>　　路隔津梁。一韦限殊。终朝之思。三秋是逾。爱而不见。兴言踟蹰。
<br>
<br>　　☆孙拯
<br>
<br>　　〈拯。字显世。吴郡富春人。吴黄门郎。入晋为涿令。陆机为大都督。引为司马。及机被诬。收拯考掠。遂死狱中。有集二卷。〉
<br>
<br>　　【赠陆士龙诗】
<br>
<br>　　五龙戢号。云鸟纂纪。淳化既离。义风载始。轩冕垂容。文教乃理。奕奕洪族。盛德丰祀。
<br>
<br>　　於赫皇吴。应天统元。丞相文烈。公光赞勋。九命皇耀。茂德弥勤。华黻袭藻。金石载振。
<br>
<br>　　渊哉陆生。丕显洪胄。亦崇懿风。邈此弘裕。无竞厥德。丰光伊茂。文以义好。施以仁富。
<br>
<br>　　山积惟峻。道隆名遐。潜景在渊。龙跃承华。既淑尔仪。谁不允嘉。有ㄘ重渊。载清其波。
<br>
<br>　　济济皇朝。峨峨髦士。序爵以贤。惟俊萃止。翩翻二宫。令问不已。乃迁华阁。皇典斯纪。
<br>
<br>　　思文大谟。恢我王猷。清风肆穆。雅宪允休。迈彼江川。邈此北流。微言兰馥。玉藻云浮。遭时之险。虎宰滔天。凭德美重。絷此俊贤。休否既亨。名以德渊。清徽伊铄。赞之弥坚。
<br>
<br>　　明明大象。玄鉴照微。显允君子。求福不回。善挹馀庆。险以德祈。澄浊以清。罔有不晖。
<br>
<br>　　释彼短寄。乐此窈冥。形以神和。思以情新。青云方乘。芳饵可捐。达观在一。万物自宾。
<br>
<br>　　制动以静。秘景在阴。灵根可栖。乐此隈岑。关楗重闭。谁和子音。
<br>
<br>　　瞻彼晨风。思托茂林。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
