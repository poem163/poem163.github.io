<HTML>
<HEAD>
<TITLE>晋诗 卷01-04 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 晋诗 卷01-04</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>晋诗 卷01-04</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=6524"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'晋诗 卷01-04')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[晋诗 卷01-04]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷一】
<br>
<br>　　☆晋宣帝司马懿
<br>
<br>　　〈懿。字仲达。河内温县人。建安中。曹操为丞相。辟为文学掾。魏国建。迁太子中庶子、军司马。魏受禅。迁尚书。封安国乡侯。历侍中、尚书右仆射、抚军将军、录尚书事。魏明帝即位。改封舞阳侯。迁骠骑将军。加都督荆、豫二州军事。迁征西大将军、都督雍梁二州诸军事。迁太尉。齐王即位。录尚书事。徙太傅。进丞相。嘉平三年卒。年七十三。晋受禅。追尊宣皇帝。有集五卷。〉
<br>
<br>　　【歌】
<br>
<br>　　〖《晋书》曰：高祖伐公孙渊。过温。见父老故旧燕饮累日。怅然有感。为歌曰：〗
<br>
<br>　　天地开辟。日月重光。遭逢际会。奉辞遐方。将扫逋秽。还过故乡。肃清万里。总齐八荒。告成归老。待罪舞阳。
<br>
<br>　　☆嵇喜
<br>
<br>　　〈喜。字公穆。举秀才。为卫军司马。入晋。为扬州刺史。迁太仆宗正。有集二卷。〉
<br>
<br>　　【答嵇康诗四首】〖一作答弟叔夜。〗
<br>
<br>　　华堂临浚沼。灵芝茂清泉。仰瞻春禽翔。俯察绿水滨。逍遥步兰渚。感物怀古人。李叟寄周朝。庄生游漆园。时至忽蝉蜕。变化无常端。
<br>
<br>　　君子体变通。否泰非常理。当流则蚁行。时逝则鹊起。达者鉴通机。盛衰为衣里。列仙徇生命。松乔安足齿。纵躯任世度。至人不私已。
<br>
<br>　　达人与物化。无俗不可安。都邑可优游。保必栖山原。孔父策良驷。不云世路难。出处因时资。潜跃无常端。保心守道居。睹变安能迁。
<br>
<br>　　饰车驻驷。驾言出游。南厉伊渚。北登邙丘。青林华茂。春
<br>
<br>　　☆江伟
<br>
<br>　　〈伟。陈留襄邑人。仕魏。官爵未详。晋初为通事郎。有集六卷。〉
<br>
<br>　　【答贺蜡诗】
<br>
<br>　　〖正元二年冬蜡。家君在陈郡。余别在国舍。不得集会。弟广平作诗以贻余。余答之曰：〗
<br>
<br>　　蜡节之会。廓焉独处。晨风朝兴。思我慈父。我心怀恋。运首延伫。
<br>
<br>　　【答军司马诗】
<br>
<br>　　羁絷系世网。进退惟准绳。
<br>
<br>　　☆何桢
<br>
<br>　　〈桢。字元干。庐江潜人。魏太和国为扬州别驾。正始中为弘农太守。历幽州刺史。拜廷尉。入晋为尚书、光禄大夫。有集五卷。〉
<br>
<br>　　【诗】
<br>
<br>　　四时代谢。
<br>
<br>　　☆程咸
<br>
<br>　　〈咸。字延休。魏正元中为司隶校尉府主簿。入晋。历黄门郎、散骑常侍、左通直郎。迁侍中。有集三卷。〉
<br>
<br>　　【诗】
<br>
<br>　　奕奕恒山。作镇冀方。伊赵建国。在岳之阳。
<br>
<br>　　【平吴後三月三日从华林园作诗】
<br>
<br>　　皇帝升龙舟。待幄十二人。天吴奏安流。水伯卫帝津。
<br>
<br>　　☆刘伶
<br>
<br>　　〈伶。字伯伦。沛国人。竹林七贤之一。泰始初对策。盛言无为之化。以无用罢。〉
<br>
<br>　　【北芒客舍诗】
<br>
<br>　　泱漭望舒隐。黤黮玄夜阴。寒鸡思天曙。拥翅吹长音。蚊蚋归丰草。枯叶散萧林。陈醴发悴颜。巴畅真心。被终不晓。斯叹信难任。何以除斯叹。付之与瑟琴。长笛响中夕。闻此消胸襟。
<br>
<br>　　【咒辞】
<br>
<br>　　〖《世说》新语曰：刘伶病酒渴甚。从妇求酒。妇捐酒毁器。涕泣谏曰：君饮太过。非摄生之道。必宜断之。伶曰：甚善。我不能自禁。唯当祝鬼神自誓断之耳。便可具酒肉。妇曰：敬闻命。供酒肉於神前。请伶祝誓。伶跪而祝曰云云。便饮酒进肉。隗然已醉矣。〗
<br>
<br>　　天生刘伶。以酒为名。一饮一斛。五斗解酲。妇人之言。慎不可听。
<br>
<br>　　☆傅玄
<br>
<br>　　〈玄。字休奕。北地泥阳人。博学善属文。魏末。举秀才。除郎中。历任安东卫军参军、温令、弘农太守。领典农校尉。晋国建。封鹑觚男。晋受禅。进爵为子。加驸马都尉。累迁侍中、御史中丞。泰始五年。转司隶校尉。坐事免官。寻卒。有傅子百二十卷、集五十卷。〉
<br>
<br>　　【短歌行】
<br>
<br>　　长安高城。层楼亭亭。干云四起。上贯天庭。蜉蝣何整。行如军征。蟋蟀何感。中夜哀鸣。蚍蜉愉乐。粲粲其荣。寤寐念之。谁知我情。昔君视我。如掌中珠。何意一朝。弃我沟渠。昔君与我。如影如形。何意一去。心如流星。昔君与我。两心相结。何意今日。忽然两绝。
<br>
<br>　　【秋胡行】
<br>
<br>　　秋胡子。娶妇三日。会行仕宦。既享显爵。保兹德音。以禄颐亲。韫此黄金。睹一好妇。采桑路傍。遂下黄金。诱以逢卿。玉磨逾洁。兰动弥馨。源流洁清。水无浊波。奈何秋胡。中道怀邪。美此节妇。高行巍峨。哀哉可愍。自投长河。
<br>
<br>　　【惟汉行】
<br>
<br>　　危哉鸿门会。沛公几不还。轻装入人军。投身汤火间。两雄不俱立。亚父见此权。项庄奋剑起。白刃何翩翩。伯身虽为蔽。事促不及旋。张良慑坐侧。高祖变龙颜。赖得樊将军。虎叱项王前。嗔目骇三军。磨牙咀豚肩。空卮让霸主。临急吐奇言。威凌万乘主。指顾回泰山。神龙困鼎镬。非哙岂得全。狗屠登上将。功业信不原。健儿实可慕。腐儒安足叹。
<br>
<br>　　【艳歌行】
<br>
<br>　　日出东南隅。照我秦氏楼。秦氏有好女。自字为罗敷。首戴金翠饰。耳缀明月珠。白素为下裾。丹霞为上襦。一顾倾朝市。再顾国为虚。问女居安在。堂在城南居。青楼临大巷。幽门结重枢。使君自南来。驷马立踟蹰。遣吏谢贤女。岂可同行车。斯女长跪对。使君言何殊。使君自有妇。贱妾有鄙夫。天地正厥位。愿君改其图。
<br>
<br>　　【长歌行】
<br>
<br>　　利害同根源。赏下有甘钩。义门近横塘。兽口出通侯。抚剑安所趋。蛮方未顺流。蜀贼阻石城。吴寇冯龙舟。二军多壮士。闻贼如见仇。投身效知已。徒生心所羞。鹰隼厉爪翼。耻与燕雀游。成败在纵者。无令鸷鸟忧。
<br>
<br>　　【苦相篇】〖豫章行○《诗纪》作豫章行苦相篇。〗
<br>
<br>　　苦相身为女。卑陋难再陈。男儿当门户。堕地自生神。雄心志四海。万里望风尘。女育无欣爱。不为家所珍。长大逃深室。藏头羞见人。垂泪适他乡。忽如雨绝云。低头和颜色。素齿结朱唇。跪拜无复数。婢妾如严宾。情合同云汉。葵藿仰阳春。心乖甚水火。百恶集其身。玉颜随年变。丈夫多好新。昔为形与影。今为胡与秦。胡秦时相见。一绝逾参辰。
<br>
<br>　　【秋胡行】〖玉台作和班氏诗。○《诗纪》云。一作和班氏诗。〗
<br>
<br>　　秋胡纳令室。三日宦他乡。皎皎洁妇姿。冷冷守空房。燕婉不终夕。别如参与商。忧来犹四海。易感难可防。人言生日短。愁者苦夜长。百草扬春华。攘腕采柔桑。素手寻繁枝。落叶不盈筐。罗衣医玉体。回目流采章。君子倦仕归。车马如龙骧。精诚驰万里。既至两相忘。行人悦令颜。借息此树旁。诱以逢卿喻。遂下黄金装。烈烈贞女忿。言辞厉秋霜。长驱及居室。奉金升北堂。母立呼妇来。欢乐情未央。秋胡见此妇。惕然怀探汤。负心岂不惭。永誓非所望。清浊必异源。凫凤不并翔。引身赴长流。果哉洁妇肠。彼夫既不淑。此妇亦太刚。
<br>
<br>　　【青青河边草篇】〖饮马长城窟行○《诗纪》作饮马长河窟行。注云。一作青青河边草篇。〗
<br>
<br>　　青青河边草。悠悠万里道。划生在春时。远道还有期。春至草不生。期尽欢无声。感物怀思心。梦想发中情。梦君如鸳鸯。比翼云间翔。既觉悟寂无见。旷如参与商。梦君结同心。比翼游北林。既觉悟寂无见。旷如商与参。河洛自用固。不如中岳安。回流不及返。
<br>
<br>　　浮云往自还。悲风动思心。悠悠谁知者。悬景无停居。忽如驰驷马。倾耳怀音响。转目泪双堕。生存无会期。要君黄泉下。
<br>
<br>　　【放歌行】
<br>
<br>　　灵龟有枯甲。神龙有腐鳞。人无千岁寿。存质空相因。朝露尚移景。促哉水上尘。丘冢如履綦。不识故与新。高树来悲风。松柏垂威神。旷野何萧条。顾望无生人。但见狐狸迹。虎豹自成群。孤雏攀树鸣。离鸟何缤纷。愁子多哀心。塞耳不忍闻。长啸泪雨下。太息气成云。
<br>
<br>　　【有女篇】
<br>
<br>　　有女怀芬芳。是是步东厢。蛾眉分翠羽。明目发清扬。丹唇医皓齿。秀色若璋。巧笑露权靥。众媚不可详。令仪希世出。无乃古毛嫱。头安金步摇。耳系明月。珠环约素腕。翠羽垂鲜光。文袍缀藻黼。玉体映罗裳。容华既已艳。志节拟秋霜。徽音冠青云。声响流四方。妙哉英媛德。宜配侯与王。灵应万世合。日月时相望。媒氏陈束帛。羔雁鸣前堂。百两盈中路。起若鸾凤翔。凡夫徒踊跃。望绝殊参商。
<br>
<br>　　【墙上难为趋】
<br>
<br>　　〖古今乐录曰：王僧虔技录云。墙上难为趋行。荀录所载墙上一篇。今不传。〗
<br>
<br>　　门有车马客。骖服若腾飞。革组结玉佩。蘩藻纷葳蕤。冯轼垂长缨。顾ツ有馀辉。贫主屣弊履。整比蓝缕衣。客曰嘉病乎。正色意无疑。吐言若覆水。摇舌不可追。渭滨渔钓翁。乃为周所谘。颜回处陋巷。大圣称庶几。苟富不知度。千驷贱采薇。季孙由俭显。管仲病三归。夫差耽淫侈。终为越所围。遗身外荣利。然後享巍巍。迷者一何众。孔难知德希。甚美致憔悴。不如豚豕肥。杨朱泣路歧。失道令人悲。子贡欲自矜。原宪知共非。屈伸各异势。穷达不同资。夫唯体中庸。先天天不违。
<br>
<br>　　【朝时篇】〖怨歌行○《诗纪》作怨歌行朝时篇。〗
<br>
<br>　　昭昭朝时日。皎皎晨明月。十五入君门。一别终华发。同心忽异离。旷若胡与越。胡越有会时。参辰辽且阔。形影虽仿佛。音声寂无达。纤弦感促柱。触之哀声发。情思如循环。忧来不可遏。涂山有馀恨。诗人咏采葛。蜻ㄇ吟床下。回风起幽闼。春荣随露
<br>
<br>　　落。芙蓉生木末。自伤命不遇。良辰永乖别。已尔可奈何。譬如纨素裂。孤雌翔故巢。流星光景绝。魂神驰万里。甘心要同穴。
<br>
<br>　　【明月篇】
<br>
<br>　　皎皎明月光。灼灼朝日晖。昔为春蚕丝。今为秋女衣。丹唇列素齿。翠彩发蛾眉。娇子多好言。欢合易为姿。玉颜盛有时。秀色随年衰。常恐新间旧。变故兴细微。浮萍本无根。非水将何依。忧喜更相接。乐极还自悲。
<br>
<br>　　【秋兰篇】
<br>
<br>　　秋兰映玉池。池水清且芳。芙蓉随风发。中有双鸳鸯。双鱼自踊跃。两鸟时回翔。君其历九秋。与妾同衣裳。
<br>
<br>　　【前有一樽酒行】
<br>
<br>　　置酒结此会。主人起行觞。玉樽两楹间。丝理东西厢。舞袖一何妙。变化穷万方。宾主齐德量。欣欣乐未央。同享千年寿。朋来会此堂。
<br>
<br>　　【何当行】
<br>
<br>　　同声自相应。同心自相知。外合不由中。虽固终必离。管鲍不世出。结交安可为。
<br>
<br>　　【却东西门行】
<br>
<br>　　金□□□迟。丝竹声大悲。和乐唯有舞。运体不失机。退似前龙婉。进如翔鸾飞。回目流神光。倾亚有馀姿。
<br>
<br>　　【飞尘篇】
<br>
<br>　　飞尘秽清流。朝云蔽日光。秋兰岂不芬。鲍肆乱其芳。河决溃金堤。一手不能障。
<br>
<br>　　【天行篇】
<br>
<br>　　天行一何健。日月无高纵。百川皆赴海。三辰回泰蒙。
<br>
<br>　　【历九秋篇】〖董逃行○六言〗
<br>
<br>　　〖《诗纪》作董逃行历九秋篇十二首。六言。并注云。玉台新咏以前十首作梁简文帝。今从乐府并为玄诗。选诗拾遗曰：乐录云傅玄作。据《文选》注引之。以为汉古辞也。○逯案。玉台历九秋篇董桃行为一首十二章。非十二首。〗
<br>
<br>　　历九秋兮三春。遣贵客兮远宾。顾多君心所亲。乃命妙伎才人。炳若日月星辰。
<br>
<br>　　序金罍兮玉觞。宾主递起雁行。杯若飞电绝光。交觞接卮结裳。慷慨欢笑万方。
<br>
<br>　　奏新诗兮夫君。烂然虎变龙文。浑如天地未分。齐讴楚舞纷纷。歌声上激青云。
<br>
<br>　　穷八音兮异伦。奇声靡靡每新。微披素齿丹唇。逸响飞薄梁尘。精爽眇眇入神。
<br>
<br>　　坐咸醉兮沾欢。相樽促席临轩。进爵献寿翻翻。千秋要君一言。愿爱不移若山。
<br>
<br>　　君恩爱兮不竭。譬若朝日夕月。此景万里不绝。长保初醮结发。何忧坐成胡越。
<br>
<br>　　携弱手兮金环。上游飞阁云间。穆若鸳凤双鸾。还幸兰房自安。娱心极意难原。
<br>
<br>　　乐既极兮多怀。盛时忽逝若颓。寒暑革御景回。春荣随风飘摧。感物动心增哀。
<br>
<br>　　妾受命兮孤虚。男儿堕地称珠。女弱虽存若无。骨肉至亲更疏。奉事他人托躯。
<br>
<br>　　君如影兮随形。贱妾如水浮萍。明月不能常盈。谁能无根保荣。良时冉冉代征。
<br>
<br>　　顾绣领兮含辉。皎日回光则微。朱华忽尔渐衰。影欲舍形高飞。谁言往思可追。
<br>
<br>　　荠与麦兮夏零。兰桂践霜逾馨。禄命悬天难明。妾心结意丹青。何忧君心中倾。
<br>
<br>　　【吴楚歌】〖七言〗
<br>
<br>　　燕人美兮赵女佳。其室则迩兮限层崖。云为车兮风为马。玉在山兮兰在野。云无期兮风有止。思多端兮谁能理。
<br>
<br>　　【鸿雁生塞北行】〖以下杂言〗
<br>
<br>　　〖魏武帝却东西门行曰：鸿雁生塞北。乃在无人乡。〗
<br>
<br>　　凤凰远生海西。及时昆山冈。五德存羽仪。和鸣定宫商。百鸟并侍左右。鼓翼腾华光。上熙游云日间。千岁时来翔。孰若彼龙与龟。曳尾泥中藏。非云雨则不升。冬伏春乃骧。退哀此秋兰草。根绝随化扬。灵气一何忧美。万里驰芬芳。常恐物微易歇。一朝见弃忘。
<br>
<br>　　【白杨行】
<br>
<br>　　〖古今乐录曰：王僧虔技录有白杨行。今不歌〗
<br>
<br>　　青云固非青。当云奈白云。骥从西北驰来。吾何意。骥来对我悲鸣。举头气凌青云。当奈此骥正龙形。宛足蹉跎长坡下。蹇驴慷忾。敢与我争驰。踯躅盐车之中。流汗两耳尽下垂。虽怀千里之逸志。当时一得施。白云飘飘。舍我高翔。青云徘徊。戢我愁啼。上眄增崖。下临清池。日欲西移。既来归君。君不一顾。仰天太息。当用生为青云乎。飞时悲当奈何耶。青云飞乎。
<br>
<br>　　【秦女休行】
<br>
<br>　　庞氏有烈妇。义声驰雍凉。父母家有重怨。仇人暴且强。虽有男兄弟。志弱不能当。烈女念此痛。丹心为寸伤。外若无意者。内潜思无方。白日入都市。怨家如平常。匿剑藏白刃。一奋寻身僵。身首为之异处。伏尸列肆旁。肉与土合成泥。洒血溅飞梁。猛气上干云霓。仇党失守为披攘。一市称烈义。观者收泪并慨慷。百男何当益。不如一女良。烈女直造县门。云父不幸遭祸殃。今仇身以分裂。虽死情益扬。杀人当伏法。义不苟活隳旧章。县令解印绶。令我伤心不忍听。刑部垂头塞耳。令我吏举不能成。烈著希代之绩。义立无穷之名。夫家同受共祚。子子孙孙咸享其荣。今我作歌咏高风。激扬壮发悲且清。
<br>
<br>　　【云中白子高行】
<br>
<br>　　陵阳子。来明意。欲作天与仙人游。超登元气攀日月。遂造天门将上谒。阊阖辟。见紫微绛阙。紫宫崔嵬。高殿嵯峨。双阙万丈玉树罗。童女制电策。童男挽雷车。云汉随天流。浩浩如江河。因王长公谒上皇。钧天乐作不可详。龙仙神仙。教我灵秘。八风子仪。与游我祥。我心何戚戚。思故乡。俯看故乡。二仪设张。乐哉二仪。日月运移。地东南倾。天西北驰。鹤五气所补。鳌四足所支。齐驾飞龙骖赤螭。逍遥五岳间。东西驰。长与天地并。复何为。复何为。
<br>
<br>　　【西长安行】
<br>
<br>　　所思兮何在。乃在西长安。何用存问妾。香橙双珠环。何用重存问。羽爵翠琅玕。今我兮闻君。更有兮思心。香亦不可烧。环亦不可沈。香烧日有歇。环沈日自深。
<br>
<br>　　【车遥遥篇】
<br>
<br>　　车遥遥兮马洋洋。追思君兮不可忘。君安游兮西入秦。愿为影兮随君身。君在阴兮影不见。君依光兮妾所愿。
<br>
<br>　　【昔思君】
<br>
<br>　　昔君与我兮形影潜结。今君与我兮云飞雨绝。昔君与我兮音响相和。今君与我兮落叶去柯。昔君与我兮金石无亏。今君与我兮星灭光离。
<br>
<br>　　【美女篇】
<br>
<br>　　美人一何丽。颜若芙蓉花。一顾乱人国。再顾乱人家。未乱犹可奈何。
<br>
<br>　　【挽歌】
<br>
<br>　　人生鲜能百。哀情数万端。不幸婴笃病。凶候形素颜。衣衾为谁施。束带就阖棺。欲悲泪已竭。欲辞不能言。存亡自远近。长夜何漫漫。寿堂闲且长。祖载归不还。
<br>
<br>　　人生鲜能百。哀情数万婴。路柳夹灵轜。旟旐随风征。车轮结不转。百驷齐悲鸣。
<br>
<br>　　灵坐飞尘起。魂衣正委移。芒芒丘墓间。松柏郁参差。明器无用时。桐车不可驰。平生坐玉殿。没归都幽宫。地下无刻漏。安知夏与冬。
<br>
<br>　　【豫章行】
<br>
<br>　　轻裘缀孔翠。明珂曜珊瑚。
<br>
<br>　　琅溢金匮。文璧世所无。
<br>
<br>　　【拟楚篇】
<br>
<br>　　登昆仑漱玉池。
<br>
<br>　　光灭星离。
<br>
<br>　　【艳歌行】
<br>
<br>　　咄来长歌续短歌。
<br>
<br>　　【日升歌】
<br>
<br>　　东光升朝阳。羲和初揽辔。六龙并腾骧。逸景何晃晃。旭日照万方。皇德配天地。神明
<br>
<br>　　鉴幽荒。
<br>
<br>　　【惊雷歌】
<br>
<br>　　惊雷奋兮震万里。威陵宇宙兮动四海。六合不维兮谁能理。
<br>
<br>　　【九曲歌】
<br>
<br>　　岁莫景迈群光绝。安得长绳系白日。
<br>
<br>　　【乐府】
<br>
<br>　　胡饭兼御。相国食前。方丈殊珍。
<br>
<br>　　粉加甲煎。名香熏陆。艾纳回光。
<br>
<br>　　穆穆三春节。天气暖且和。
<br>
<br>　　男当进曰女适人。投心委命□受身。
<br>
<br>　　昔有林号曰阴康。始教民舞。涕气以扬之。
<br>
<br>　　凤有翼龙有鳞。君不独兴。必须良臣。
<br>
<br>　　东方将欲和。太白星飞芒。曜灵照照舒光。
<br>
<br>　　【歌】
<br>
<br>　　煌煌芙蕖。从风芬葩。照以皎日。灌以清波。阴结其实。阳发其华。金房绿叶。素株翠柯。
<br>
<br>　　宝剑神奇。镂象龙离。通犀文玉。明珠错地。光如电影。拟之则离。
<br>
<br>　　有所思兮。在天一方。何以赠这。玉佩珠璜。
<br>
<br>　　飞沉殊厥趣。草木以区别。鸾乐山林。龙蛇安薮穴。
<br>
<br>　　雷师鸣钟鼓。风伯吹笙簧。西母出穴听。王父吟安厢。
<br>
<br>　　黄叶离高柯。丹棘坐自零。不惜棘自零。念我少弟兄。
<br>
<br>　　日中万影正。夕中万影倾。
<br>
<br>　　渡江南。采莲花。芙蓉增敷。晔若星罗。绿叶映长波。回风容与动纤柯。
<br>
<br>　　曲池何澹澹。芙蓉敞清源。荣华盛壮时。见者谁不赏叹。一朝光采落。故人不回颜。
<br>
<br>　　歌者齐弦。舞者振铎。弦铮铮。铎朗朗。
<br>
<br>　　所乐亦非琴。唯言琵琶与筝。能娱我心。
<br>
<br>　　兔捣药月间安足道。神乌戏云间安足道。
<br>
<br>　　青云徘徊谓我愁。
<br>
<br>　　我家近宫掖。易知复难忘。黄金为ト门。白玉为殿堂。
<br>
<br>　　【答程晓诗】〖四言〗
<br>
<br>　　奕奕两仪。昭昭太阳。四气代升。三朝受祥。济济群後。峨峨圣皇。元服肇御。配天垂光。伊州作弼。王室惟康。兆民。蠢蠢戎膻。率土充庭。万国奉蕃。皇泽云行。神化风宣。六合咸熙。遐迩同欢。赫赫明明。天人合和。下冈遗滞。焦朽斯华。矧我良朋。如玉之嘉。穆穆。兴颂作歌。
<br>
<br>　　【宴会诗】
<br>
<br>　　日之既逝。情亦既渥。宾委馀欢。主容不足。乐饮今夕。温其如玉。
<br>
<br>　　【杂诗三首】〖以下五言。〗
<br>
<br>　　志士惜日短。愁人知夜长。摄衣步前庭。仰观南雁翔。玄景随形运。流响归空房。清风何飘遥。微月出西方。繁星衣青天。列宿自成行。蝉鸣高树间。野鸟号东厢。纤云时仿佛。渥露沾我裳。良时无停景。北斗忽低昂。常恐寒节至。凝气结为霜。落叶随风摧。一绝如流光。
<br>
<br>　　间夜微风起。明月照高台。清响呼不应。玄景招不来。厨人进藿茹。有酒不盈杯。安贫福所与。富贵为祸媒。金玉虽高堂。於我贱蒿莱。
<br>
<br>　　鹊巢丘城侧。雀乳空井中。居不附龙凤。常畏蛇与虫。依贤义不恐。近暴自当穷。
<br>
<br>　　【又答程晓诗】
<br>
<br>　　羲和运玉衡。招摇赋朔旬。嘉庆形三朝。美德扬初春。圣主加元服。万国望威神。伊周敷玄化。并世沾天人。洪崖歌山岫。许由嗟水滨。
<br>
<br>　　【众星诗】
<br>
<br>　　朗月并众星。日出擅其明。冬寒地为裂。春和草木荣。阳德虽普济。非阴亦不成。
<br>
<br>　　【又】
<br>
<br>　　东方大明星。光景照千里。少年舍家游。思心昼夜起。
<br>
<br>　　【雨诗】〖《诗纪》作苦雨。〗
<br>
<br>　　徂暑未一旬。重阳医朝霞。厥初月离毕。积日遂滂沱。屯云结不解。长溜周四阿。霖雨如倒井。黄潦起洪波。湍流激墙隅。门庭若决河。炊爨不复举。灶中生蛙虾。
<br>
<br>　　【庭燎诗】
<br>
<br>　　元正始朝享。万国执璋。枝灯若火树。庭燎继天光。
<br>
<br>　　【杂诗】〖《诗纪》作苦热。〗
<br>
<br>　　朱明运将极。溽暑昼夜兴。裁动四支废。举身若山陵。珠汗洽玉体。呼吸气郁蒸。尘垢自成泥。素粉随手凝。
<br>
<br>　　【杂诗】
<br>
<br>　　习习谷风兴。回回景云飞。青天敷翠采。朝日含丹辉。
<br>
<br>　　【杂诗】〖《诗纪》作失题。〗
<br>
<br>　　谷发精曜。九日栖高枝。愿得并天御。六龙齐玉羁。
<br>
<br>　　【诗】〖《诗纪》作宴诗。〗
<br>
<br>　　鸾鸟凤皇。望舒继白日。千秋遘嘉会。来升君子室。华樽享清酤。珍肴自盈溢。
<br>
<br>　　【诗】
<br>
<br>　　季冬时惨烈。猛寒不可胜。严风截人耳。素雪坠地凝。林上飞霜起。波中自生冰。
<br>
<br>　　未夕结重衣。崇朝不敢兴。
<br>
<br>　　【诗】
<br>
<br>　　炎旱历三时。天运失其道。河中飞尘起。野田无生草。一餐重丘山。哀之以终老。君无半粒储。形影不相保。
<br>
<br>　　【诗】〖《诗纪》作失题。〗
<br>
<br>　　有女殊代生。涉江采菱花。上翳青云景。下鉴渌水波。
<br>
<br>　　【诗】〖《诗纪》作失题。〗
<br>
<br>　　弯我繁弱弓。弄我丈八矛。一举覆三军。再举殄戎貊。
<br>
<br>　　【诗】〖《诗纪》作失题。〗
<br>
<br>　　飞蓬随飘起。芳草摧山泽。世有千年松。人生讵能百。
<br>
<br>　　【拟四愁诗四首】〖并序○以下七言。〗
<br>
<br>　　昔张平子作四愁诗。体小而俗。七言类也。聊拟而作之。名曰拟四愁诗。其辞曰：
<br>
<br>　　我所思兮在瀛洲。愿为双鹄戏中流。牵牛织女期在秋。山高水深路无由。愍予不遘婴殷忧。佳人贻我明月珠。何以要之比目鱼。海广无舟怅劳劬。寄言飞龙天马驹。风起云披飞龙逝。惊波滔天马不厉。何为多念心忧泄。
<br>
<br>　　我所思兮在珠崖。愿为比翼浮清池。刚柔合德配二仪。形影一绝长别离。愍予不遘情如携。佳人贻我兰蕙草。何以要之同心鸟。火热水深忧盈抱。申以琬琰夜光宝。卞和既没玉不察。存若流光忽电灭。何为多念独蕴结。
<br>
<br>　　我所思兮在瀛昆。愿为鹿｛鹿巨｝窥虞渊。日月回耀照景天。参辰旷隔会无缘。愍予不遘罹百艰。佳人赠我苏合香。何以要之翠鸳鸯。悬度弱水川无梁。申以锦衣文绣裳。三光骋迈景不留。鲜矣民生忽如浮。何为多念只自愁。我所思兮在朔方。愿为飞燕俱南翔。焕乎人道著三光。胡越殊心生异乡。愍予不遘罹百殃。佳人贻我羽葆缨。何以要之影与形。永增夏结繁华零。申以日月指明星。星辰有医日月移。驽马哀鸣惭不驰。何为多念徒自亏。
<br>
<br>　　【两仪诗】
<br>
<br>　　两仪始分元气清。列宿垂象六位成。日月西流景东征。悠悠万物殊品名。圣人忧代念群生。
<br>
<br>　　【歌】〖《诗纪》作天行歌。〗
<br>
<br>　　天时泰兮昭以阳。清风起兮景云翔。仰观兮辰象。日月兮运周。俯视兮河海。百川兮东流。
<br>
<br>　　【杂言诗】
<br>
<br>　　雷隐隐。感妾心。倾耳清听非车音。
<br>
<br>　　【诗】〖《诗纪》作啄木。〗
<br>
<br>　　啄木高翔鸣喈喈。飘摇林薄著桑槐。缏缘树间喙如锥。嘤喔嘤喔声正悲。专为万物作倡俳。当此这时。乐不可回。
<br>
<br>　　【诗】〖《诗纪》作云歌。〗
<br>
<br>　　白云翩翔天庭。流景仿佛非君形。白云飘飘舍我高翔。青云徘徊为我愁肠。
<br>
<br>　　【四言杂诗】
<br>
<br>　　忽然长逝。火灭烟消。
<br>
<br>　　【七哀诗】
<br>
<br>　　杳杳三泉室。冥冥玄夜堂。
<br>
<br>　　【拟马防诗】
<br>
<br>　　繇役无止时。徵发倾四海。
<br>
<br>　　【杂诗】
<br>
<br>　　浮萍蔽绿水。杨柳何依依。繁华正葳蕤。
<br>
<br>　　浮云含愁气。悲风坐自叹。
<br>
<br>　　团团三五日。皎皎曜清晖。
<br>
<br>　　炎景时郁蒸。海沸沙石融。
<br>
<br>　　【诗】
<br>
<br>　　萧萧秋气升。凄凄万物衰。荣华尽零落。槁叶纵横飞。
<br>
<br>　　蟾蜍食明月。虹霓薄朝日。
<br>
<br>　　惊飚昼夜起。
<br>
<br>　　饥食野棘实。
<br>
<br>　　机榻委尘埃。
<br>
<br>　　☆程晓
<br>
<br>　　〈晓。字季明东郡东阿人。卫尉昱之孙。魏黄初中。封列侯。嘉平中为黄门侍郎。後为汝南太守。入晋官职不明。有集二卷。〉
<br>
<br>　　【赠傅休奕诗】
<br>
<br>　　茕茕独夫。寂寂静处。酒不盈觞。肴不掩俎。厥客伊何。许由巢父。厥味伊何。玄酒瓠脯。
<br>
<br>　　三光飞景。玉衡代迈。龙集甲子。四时成岁。权舆授代。徐陈荡秽。元服初嘉。万福咸会。赫赫应门。严严朱阙。群后扬扬。庭燎皙皙。
<br>
<br>　　【嘲热客诗】
<br>
<br>　　平生三伏时。道路无行车。闭门避暑卧。出入不相过。今世褦襶子。触热到人家。主人闻客来。颦蹙奈此何。谓当起行去。安坐正咨嗟。所说无一急。沓沓一何多。疲瘠向之久。甫问君极那。摇扇臂中疼。流汗正滂沱。莫谓此小事。亦是人一瑕。传戒诸高朋。热行宜见诃。
<br>
<br>　　☆钟琰
<br>
<br>　　〈琰。颍川人。钟繇曾孙。王浑妻。有集五卷。〉
<br>
<br>　　【诗】
<br>
<br>　　冽冽季冬。素雪其霏。
<br>
<br>
<br>
<br>
<br>
<br>
<br>
<br>
<br>
<br>
<br>【卷二】
<br>
<br>　　☆李密
<br>
<br>　　〈密。字令伯。犍为武阳人。仕蜀为郎。蜀平。微为太子洗马。出为温令。迁汉中太守。免官。卒於家。〉
<br>
<br>　　【赐饯东堂诏令赋诗】
<br>
<br>　　〖《晋书》曰：密有才能。常望内转。而朝廷无援。乃迁汉中太守。自以失分怀怨。及赐饯东堂。诏普令赋诗。末章云云。武帝忿之。於是都官从事奏免密官。〗
<br>
<br>　　人亦有言。有因有缘。官无中人。不如归田。明明在上。斯语岂然。
<br>
<br>　　☆应贞
<br>
<br>　　〈贞。字吉甫。汝南南顿人。魏侍中应琚子。正始中。举高第。历任抚军及相国参军。晋受禅。迁给事中、太子中庶子、散骑常侍。泰始五年卒。有集五卷。〉
<br>
<br>　　【晋武帝华林园集诗】〖六臣本《文选》注云。五臣无园字。○九章〗
<br>
<br>　　〖《诗纪》云。洛阳图经曰：华林园在城内东北隅。魏明帝起名芳林园。齐王芳改为华林。干宝晋纪曰：泰始四年二月。上幸芳林园与群臣宴。赋诗观志。散骑常侍应贞诗最美。〗
<br>
<br>　　悠悠太上。民之厥初。皇极肇建。彝伦攸敷。五德更运。膺受符。陶唐既谢。天历在虞。
<br>
<br>　　於时上帝。乃顾惟眷。光我晋祚。应期纳禅。位以龙飞。文以虎变。玄泽滂流。仁风潜扇。区内宅心。方隅回面。
<br>
<br>　　天垂其象。地耀其文。凤鸣朝阳。龙翔景云。嘉禾重颖。萤荚载芬。率土咸序。人胥悦欣。
<br>
<br>　　恢恢皇度。穆穆圣容。言思其顺。貌思其恭。在视斯明。在听斯聪。登庸以德。明试以功。
<br>
<br>　　其恭惟何。昧旦丕显。无理不经。无义不践。行舍其华。言去其辩。游心至虚。同规易简。六府孔修。九有斯靖。
<br>
<br>　　泽靡不被。化冈不加。声教南暨。西渐流沙。幽人肄险。远国忘遐。越裳重译。充我皇家。
<br>
<br>　　峨峨列辟。赫赫虎臣。内和五品。外威四宾。修时贡职。入觐天人。备言锡命。羽盖朱轮。
<br>
<br>　　贻宴好会。不常厥数。神心所受。不言而喻。於是肄射。弓矢斯御。发彼五的。有酒斯饫。
<br>
<br>　　文武之道。厥猷未坠。在昔先王。躬御兹器。示武惧荒。过亦为失。凡厥群後。无懈于位。
<br>
<br>　　【华览崇文大夫唱】
<br>
<br>　　阴阳运潜。玄风扇厉。鹰隼腾扬。□狸搏噬。
<br>
<br>　　☆应亨
<br>
<br>　　〈亨。贞从孙。南中郎长史。有集二卷。〉
<br>
<br>　　【赠四王冠诗】〖并序〗
<br>
<br>　　〖《诗纪》依《初学记》编入汉诗。曾培《初学记》校记云。亨为贞从孙。贞见《晋书》文苑传。又永平为晋惠帝年号。则後汉字误也。逯案。曾说是。〗
<br>
<br>　　永平年四月。外弟王景系兄弟四人并冠。贻四王子《诗》曰：
<br>
<br>　　济济四令弟。妙年践二九。令月惟吉日。成服加元首。人咸饰其容。鲜能离尘垢。虽无兕觥爵。杯醮传旨酒。
<br>
<br>　　☆阮种
<br>
<br>　　〈种。字德猷。陈留尉氏人。泰始中举孝廉。为公府掾。举贤良对策上第。除尚书郎。转中书郎。迁平原相。卒于郡。有集二卷。〉
<br>
<br>　　【赠棘据诗】
<br>
<br>　　体直响正。源深流清。
<br>
<br>　　☆裴秀
<br>
<br>　　〈秀。字季彦。河东闻喜人。魏时大将军曹爽辟为掾。迁黄门侍郎。寻为廷尉正。历文帝安东司马。迁散骑常侍。转尚书。延熙初。迁尚书仆射。封济川侯。武帝受禅。加左光禄大夫。封钜鹿郡公。寻为司空。泰始七年卒。年四十八。有集三卷。〉
<br>
<br>　　【大蜡诗】
<br>
<br>　　日躔星纪。大吕司辰。玄象改次。庶众更新。岁事告成。八蜡报勤。告成伊何。年丰物阜。丰孝祀。介兹万祜。报勤伊何。农功是归。穆穆我後。骛兹蒸黎。宣力亩。沾体暴肌。饮响清祀。四方来绥。充刃郊甸。鳞集京师。交错留迁。纷葩相追。掺袂成幕。连衽成帷。有肉如丘。有酒如泉。有肴如林。有货如山。率土同欢。和气来臻。祥风叶顺。降祉自天。方隅清谧。嘉祚日延。与民优游。享寿万年。
<br>
<br>　　【新诗】
<br>
<br>　　姬文发号令。哀穷先令贱。齐景吐德音。益治一国半。
<br>
<br>　　【新诗】
<br>
<br>　　渴者易为饮。饥者易为食。方丈日在前
<br>
<br>　　☆成公绥
<br>
<br>　　〈绥。字子安。东郡白马人。仕魏为博士。历礻必书郎。迁中书郎。晋泰始九年卒。年四十三。有集十卷。〉
<br>
<br>　　【中宫诗二首】
<br>
<br>　　殷汤令妃。有莘之女。仁教内修。度义以处。清谧後宫。九嫔有序。尹为媵臣。遂作元辅。
<br>
<br>　　天地不独立。造化由阴阳。乾坤垂覆载。日月曜重光。治国先家道。立教起闺房。二妃济有虞。三母隆周王。涂山兴大禹。有莘佐成汤。齐晋霸诸侯。皆赖姬与姜。关雎思贤妃。此言安可忘。
<br>
<br>　　【仙诗】〖广《文选》作游仙诗。《诗纪》同。〗
<br>
<br>　　盛年无几时。奄忽行欲老。那得赤松子。从学度世道。西入华阴山。求得神芝草。珠玉犹戴土，何惜千金宝。但愿寿无穷。与君长相保。
<br>
<br>　　【诗】〖广《文选》作行诗。《诗纪》同。又注。一作途中作。〗
<br>
<br>　　洋洋熊耳流。巍巍伊阙山。高冈碣崔嵬。双阜夹长川。素石何磷磷。水禽浮翩翩。远涉许颍路。顾思邈绵绵。郁陶怀所亲。引领情缅然。
<br>
<br>　　【五言诗】
<br>
<br>　　谁谓鬼无知。杜伯射宣王。
<br>
<br>　　☆皇甫谧
<br>
<br>　　〈谧。字士安。安定朝那人。自号玄晏先生。晋受禅。举贤良方正。咸宁初，徵太子中庶了、议郎、著作郎等。并不应。太康三年卒。年六十八。所著有《帝王世纪》十卷、年历六卷、《高士传》六卷、《逸士传》一卷、《列女传》六卷、玄晏春秋三卷、集二卷。〉
<br>
<br>　　【女怨诗】
<br>
<br>　　婚礼既定。婚礼临成。施衿结。三命丁宁。
<br>
<br>　　【诗】
<br>
<br>　　□轮回路。骖服□半。驷车远驰。仆陈交乱。弃我旧庐。爰适他馆。
<br>
<br>　　☆辛旷
<br>
<br>　　〈旷。安定人。〉
<br>
<br>　　【赠皇甫谧诗】
<br>
<br>　　朝士。亦孔其依。莫不迟想。载渴载饥。我弓我旄。礼亦无违。企望高冈。来仪来归。其归伊何。与帝同心。明明天子。如日之临。临照四方。探颐幽深。山无逸民。水无潜鳞。爰彼九皋。克量德音。茂哉先生。皇实是钦。
<br>
<br>　　☆贾充
<br>
<br>　　〈充。字公闾。平阳襄陵人。仕魏为中郎将。晋受禅。封鲁郡公。迁尚书令。转司空、太尉。太康三年卒。年六十六。有集五卷。〉
<br>
<br>　　【与妻李夫人联句】〖一云定情联句。〗
<br>
<br>　　〖《晋书》曰：充初娶李丰女。淑美有才行。丰被诛。李氏坐流徙。复娶郭配女。即广城君。後李以赦得还。帝特诏充置左右夫人。郭怒不许。充乃为李筑室於永年里。而不往来。李名婉。字淑文。郭名槐。一云名玉璜。〗
<br>
<br>　　室中是阿谁。叹息声正悲。叹息亦何为。但恐大义亏。大义同胶漆。匪石心不移。人谁不虑终。日月有合离。我心子所达。子心我所知。若能不食言。与君同所宜。
<br>
<br>　　☆薛莹
<br>
<br>　　〈莹。字道言。综子。吴皓时。历任选曹尚书、左国史。入晋为散骑常侍。太康三年卒。有集三卷。〉
<br>
<br>　　【献诗】
<br>
<br>　　〖吴志曰：建衡三年。孙皓追叹莹父综遗文。且命莹继作。莹献《诗》曰：〗
<br>
<br>　　惟臣之先。昔仕于汉。奕世绵绵。颇涉台观。暨臣父综。遭时之难。卯金失御。邦家毁乱。适兹我土。庶存孑遗。天启其心。东南是归。厥初流隶。困於蛮垂。大皇开基。恩德远施。特蒙招命。拯擢泥污。释放巾褐。受职剖符。作守合浦。在海之隅。迁入京辇。遂升极枢。枯瘁更荣。绝统复纪。自微而显。非愿之始。亦惟宠遇。心存足止。重值文皇。建号东宫。乃作少傅。光华益隆。明明圣嗣。至德谦崇。礼遇兼加。惟渥惟丰。
<br>
<br>　　哀哀先臣。念竭其忠。洪恩未报。委世以终。嗟臣蔑贱。惟昆及弟。幸生幸育。托综遗体。过庭既训。顽蔽难启。堂构弗克。志存耦耕。岂悟圣朝。仁泽流盈。追录先臣。愍共无成。是济是拔。被以殊荣。忝千里。受命南征。旌旗备物。金革扬声。及臣斯陋。实暗实微。既显前轨。人物之机。复傅东宫。继世荷辉。才不逮先。是忝是违。乾德博好。文雅是贵。追悼亡臣。冀存遗类。如何愚胤。曾无仿佛。瞻彼旧宠。顾此顽虚。孰能忍愧。臣实与居。夙夜反侧。克民自论。父子兄弟。累世蒙恩。死惟结草。生誓杀身。虽则灰陨。无报万分。
<br>
<br>　　【答华永先诗】
<br>
<br>　　桴鼓常在侧。笔研永欲捐。卷帙不复开。干戈以为权。
<br>
<br>　　☆棘据
<br>
<br>　　〈据。字道谚。颍川长社人。辟大将军府。出为山阳令。迁尚书郎。贾充伐吴。请为从事中郎。军还。徙黄门侍郎、冀州刺史、太子中庶子。太康中卒。年五十馀。有集二卷。〉
<br>
<br>　　【答阮得猷诗】
<br>
<br>　　友朋顾之。贻我良箴。玩之无ル。终咏斯音。燕鼎在舟。虽重不沈。庶凭嘉谟。高迹可寻。
<br>
<br>　　【杂诗】
<br>
<br>　　吴寇未殄灭。乱象侵边疆。天子命上宰。作蕃于汉阳。开国建元士。玉帛聘贤良。予非荆山璞。谬登和氏场。羊质服虎文。燕翼假凤翔。既惧非所任。怨彼南路长。千里既悠邈。路次限关梁。仆夫罢远涉。车马困山冈。深谷下无底。高严暨穹苍。丰草停滋润。雾露沾衣裳。玄林结阴气。不风自寒凉。顾瞻情感切。恻怆心哀伤。士生则悬弧。有事在四方。安得恒逍遥。端坐守闺房。引义割外情。内感实难忘。
<br>
<br>　　【诗】〖《诗纪》作游览。〗
<br>
<br>　　矫足登云阁。相伴步九华。徙倚凭高山。仰攀桂树柯。延首观神州。回睛ツ曲阿。芳林挺修干。一岁再三花。何以济不朽。嘘吸漱朝霞。重岩吐神溜。倾觞挹涌波。恢恢大道间。人事足为多。
<br>
<br>　　【诗】
<br>
<br>　　有凤适南中。终日无欢娱。自怨酲桐远。行飞栖桑榆。旧迅振长翼。俯仰向天衢。箫韶逝无闻。朝阳不可须。
<br>
<br>　　【诗】
<br>
<br>　　金玉有本质。焉能不坚刚。惟在远炉灰。幽居永潜藏。
<br>
<br>　　【诗】
<br>
<br>　　骐骥伏吴坂。不与伯乐俱。驽马同衔勒。岂得独卓殊。
<br>
<br>　　【诗】
<br>
<br>　　下窥幽谷底。窈窕一何深。鱼动起重渊。鸟惊奋高林。
<br>
<br>　　【五言诗】
<br>
<br>　　凉风动玄帐。明月皎素辉。
<br>
<br>　　【诗】
<br>
<br>　　真伪各有分。驽骥不齐镳。
<br>
<br>　　☆王浚
<br>
<br>　　〈浚。字士治。弘农湖人。初辟河东从事。历益州刺史。平吴有功。封襄阳县侯。迁镇军大将军。太康六年卒。年八十。有集二卷。〉
<br>
<br>　　【祖道应令诗】
<br>
<br>　　侯谁在矣。东宫诜诜。曰保曰傅。弘道维新。前疑协衡。顾问翼轮。岂伊张仲。专美前津。涣乎唐德。钦在四邻。齐轨上页。永垂清尘。
<br>
<br>　　【平吴诗】
<br>
<br>　　茫茫禹迹。九域乃宾。庶士交正。无思不顺。
<br>
<br>　　马怠其衡。车曳其轮。飞龙造造。天命有晋。
<br>
<br>　　☆荀勖
<br>
<br>　　〈勖。字公曾。颍川颍阴人。仕魏为大将军曹爽掾。转骠骑将军司马懿从事中郎。迁廷尉正。参大将军司马昭军事。赐爵关内侯。进侍中。封安阳子。武帝受禅。改封济北郡侯。拜中书监。领著作。进光禄大夫、尚书令。太康十年卒。有集三卷。〉
<br>
<br>　　【从武帝华林园宴诗】〖二章〗
<br>
<br>　　习习春阳。帝出乎震。天施地生。以应仲春。思文圣皇。顺时秉仁。钦若灵则。饮御嘉宾。洪恩普畅。庆乃众臣。
<br>
<br>　　其庆惟何。锡以帝祉。肆觐群後。有客戾止。外纳要荒。内延卿士。箫管咏德。八音咸理。凯乐饮酒。莫不宴喜。
<br>
<br>　　【三月三日从华林园诗】
<br>
<br>　　清节中季春。姑洗通滞塞。玉辂扶渌池。临川荡苛慝。
<br>
<br>　　☆王铨
<br>
<br>　　〈铨。陈郡陈人。太康中为博望令。〉
<br>
<br>　　【为两足虎作歌诗】
<br>
<br>　　〖王隐《晋书》曰：中宗召问王隐曰：荆州送两足虎。其欲何为也。隐曰：谨案先臣铨传。太康时献两足虎。因作歌诗云云以讽。铨意以晋金行也。金在西方。其兽为虎。虎有四足。犹国有四方。无半势而又见获。将有怀、愍之祸也。〗
<br>
<br>　　般般白虎。观衅荆楚。孙吴不逞。金皇赫怒。
<br>
<br>　　武形有亏。金兽失仪。圣主应天。斯异何为。
<br>
<br>　　☆夏侯湛
<br>
<br>　　〈湛。字孝若。谯国谯人。文章宏富。善称新词。泰始中。举贤良方正。拜郎中。选补太子舍人。转尚书郎。出为野王令。除中书侍郎。出为南阳相。迁太子仆。惠帝即位。为散骑常侍。元康初卒。年四十九。有新论十卷、集十卷。〉
<br>
<br>　　【周诗】
<br>
<br>　　〖叙曰：周诗者。南垓、白华、华黍、由庚、崇丘、由仪六篇。有其义而亡其辞。湛续其亡。故云周诗也。（《世说》曰：夏侯湛作周诗成。示潘安仁。安仁曰：此非徒温雅。乃别见孝悌之性。潘因此遂作家风诗。）〗
<br>
<br>　　既殷斯虔。仰说洪恩。夕定晨省。奉朝侍昏。宵中告退。鸡鸣在门。孳孳恭诲。夙夜是敦。
<br>
<br>　　【山路吟】
<br>
<br>　　夙驾兮待明。陟山路兮遐征。冒晨朝兮入大谷。道逶迤兮岚气清。揽辔兮抑马。踟蹰兮旷野。旷野＜骨区＞兮辽落。崇岳兮嵬。丘陵兮连离。卉木兮交错。渌水兮长流。惊涛兮拂石。
<br>
<br>　　【江上泛歌】
<br>
<br>　　悠悠兮远征。倏倏兮暨南荆。南荆兮临长江。临长江兮讨不庭。江水兮浩浩。长流兮万里。洪浪兮云转。阳侯兮奔驰起。惊翼兮垂天。鲸鱼兮岳寺。縻芜纷兮被皋陆。修竹郁兮医崖趾。望江之南兮遨目桂林。桂林蓊郁兮鸡扬音。凌波兮愿济。舟楫不具兮江水深。沈嗟回ツ於北夏。何归轸之难寻。
<br>
<br>　　【离亲咏】
<br>
<br>　　剖符兮南荆。辞亲兮遐征。发轫兮皇京。夕臻兮泉亭。抚首兮内顾。按辔兮安步。仰恋兮後涂。俯叹兮前路。既感物以永思兮。且归身乎怀抱。苟违亲以从利兮。匪曾闵之攸宝。视微荣之琐琐兮。知吾志之愈小。独申愧於一心兮。惭报德之弥少。
<br>
<br>　　【长夜谣】
<br>
<br>　　日暮兮初晴。天灼灼兮遐清。披云兮归山。垂景兮照庭。列宿兮皎皎。星稀兮月明。亭檐隅以逍遥兮ツ太虚以仰观。望阊阖之昭晰兮丽紫微之晖焕。
<br>
<br>　　【寒苦谣】
<br>
<br>　　惟立冬之初夜。天惨懔以降寒。霜皑皑怪被庭。冰溏氵颓於井干。草槭槭以疏叶。木萧萧以零残。松陨叶於翠条。竹摧柯於绿竿。
<br>
<br>　　【春可乐】
<br>
<br>　　春可乐兮乐东作之良时。嘉新田之启莱。悦中畴之发。桑冉冉以奋条。麦遂遂以扬秀。泽苗医渚。原卉耀阜。春可乐兮乐崇陆之可娱。登夷冈以回眺。超矫驾乎山隅。春可乐兮缀杂华以为盖。集繁蕤以饰裳。散风衣之馥气。纳戢怀之潜芳。鹦交交以弄音。翠以轻翔。招君子以偕乐。携叔人以微行。
<br>
<br>　　援若流之绿芰。
<br>
<br>　　进樱桃于玉盘。
<br>
<br>　　【秋可哀】
<br>
<br>　　秋可哀兮哀秋日之萧条。火回景以西流。天既清而气高。壤含素霜。山结玄霄。月延路以增夜。日迁行以收晖。屏于笥匣。纳纶缟以授衣。秋可哀兮哀新物之陈芜。绸筱朔以敛稀。密叶槭以损疏。雁擢翼於太清。燕蟠形乎榛墟。秋可哀兮良夜之遥长。月医医以隐云。星胧胧以投光。映前轩之疏幌。照後帷之闲房。拊轻衾而不寐。临虚槛而褰裳。感时迈以兴思。情怆怆以含伤。
<br>
<br>　　秋可哀兮哀南亩之菜荒。既采萧於大陆兮又刈兰乎崇冈。
<br>
<br>　　【秋夕哀】
<br>
<br>　　秋夕兮遥长。哀心兮永伤。结帷兮中字。屣履兮闲房。听蟋蟀之潜鸣。睹游雁之云翔。寻修庑之飞檐。览明月之流光。木萧萧以被风。阶缟缟以受霜。玉机兮环转。四运兮骤迁。衔恤兮迄今。忽将兮涉年。日往兮哀深。岁暮兮思繁。
<br>
<br>　　【征迈辞】
<br>
<br>　　上伊关兮临川。抚骏马兮授鞍。中衢兮载叹。敛兮盘桓。
<br>
<br>　　☆王济
<br>
<br>　　〈济。字武子。太原晋阳人。武帝时尚常山公主。起家中书郎。迁侍中。终於太仆。有集二卷。〉
<br>
<br>　　【平吴後三月三日华林园诗】
<br>
<br>　　蠢尔长蛇。荐食江汜。我皇神武。泛舟万里。迅雷电迈。弗及掩耳。思乐华林。薄采其兰。皇居伟则。芳园巨观。仁以山悦。水为智欢。清池流爵。秘乐通玄。修罾洒鳞。大庖妙馔。物以时序。情以化宣。终温且克。有肃初筵。嘉宾在兹。千禄永年。
<br>
<br>　　【从事华林诗】
<br>
<br>　　郁郁华林。奕奕疏圃。燕彼群後。郁郁有序。
<br>
<br>　　【诗】
<br>
<br>　　於显我王。缉乘斯民。俊明有德。严恭惟寅。
<br>
<br>　　【答何劭诗】
<br>
<br>　　计终收遐致。发轨将先起。
<br>
<br>　　☆孙楚
<br>
<br>　　〈楚。字子荆。太原中都人。历任著作佐郎、石苞骠骑参军。後为扶风王骏征西参军。转梁令。迁卫军司马。惠帝初为冯翊太守。元康三年卒。有集十二卷。〉
<br>
<br>　　【答弘农故吏民诗】
<br>
<br>　　昔我先侯。迈德垂化。康哉之咏。实由良佐。惟余忝辱。弗克负荷。每历贵邦。仰瞻泰华。追慕先轨。感想哀嗟。诜诜臣故。爰及群士。皓首老成。率彼邑里。阐崇高义。长幼以齿。
<br>
<br>　　【除妇服诗】
<br>
<br>　　〖集云。妇胡母氏也。《世说》曰：孙子荆除妇服。作诗以示王武子。王曰：未知文生於情。情生于文。览之凄然。增伉俪之重。〗
<br>
<br>　　时迈不停。日月电流。神爽登遐。忽已一周。礼制有叙。告除灵丘。临祠感痛。中心若抽。
<br>
<br>　　【太仆座上诗】
<br>
<br>　　朝钦厥庸。出尹京畿。回受太仆。四牡。绿耳盈箱。翠华葳蕤。勋齐庭实。增国之晖。
<br>
<br>　　【会王侍中座上诗】
<br>
<br>　　显允君子。时惟英邵。玄貂左移。华蝉增曜。
<br>
<br>　　【祖道诗】
<br>
<br>　　仰天惟龙。御地以骥。利有攸往。不期而至。
<br>
<br>　　【征西官属送於陟阳候作诗】
<br>
<br>　　晨风飘歧路。零雨被秋草。倾城远追送。饯我千里道。三命皆有极。咄嗟安可保。莫大於殇子。彭聃犹为天。吉凶如纠纟墨。忧喜相纷绕。天地为我垆。万物一何小。达人垂大观。诫此苦不早。乖离即长衢。惆怅盈怀抱。孰能察其心。鉴之以苍昊。齐契在今朝。守之与偕老。
<br>
<br>　　【之冯翊祖道诗】
<br>
<br>　　举翮抚三秦。抗我千里目。念当隔山河。执觞怀惨毒。
<br>
<br>　　【出歌】
<br>
<br>　　茱萸出芳树颠。鲤鱼出洛水泉。白盐出河东。美豉出鲁渊。姜桂茶Η出巴蜀。椒橘木兰出高山。蓼苏出沟渠。精出中田。
<br>
<br>　　☆董京
<br>
<br>　　〈京。字威辇。不知何郡人。初与陇西计吏俱至洛阳。被发而行。逍遥吟咏。常宿白社中。时乞於市。後数年遁去。莫知所之。〉
<br>
<br>　　【诗二首】
<br>
<br>　　〖《晋书》曰：京既遁去。於其寝处。有诗二篇。〗
<br>
<br>　　乾道刚简。坤体敦密。茫茫太素。是则是述。末世流奔。以文代质。悠悠世目。孰知其实。逝将去此至虚。归此自然之室。
<br>
<br>　　孔子不遇。时彼感麟。麟乎麟。胡不遁世以存真。
<br>
<br>　　【答孙楚诗】
<br>
<br>　　〖《晋书》曰：京在洛阳。孙楚时为著作郎。数就社中与京语。遂载与俱归。京不肯坐。楚贻之《书》曰：今尧舜之民。胡为怀道迷邦。京答之以诗。〗
<br>
<br>　　周道ル兮颂声没。夏政衰兮五常汨。便便君子。顾望而逝。洋洋乎满目。而作者七。岂不乐天地之化也。哀哉乎时之不可与。对之以独处。无娱我以为欢。清流可饮。至道可餐。何为栖栖。自使疲单。鱼悬兽槛。鄙夫知之。夫古之至人。藏器於灵。袍不能令暖。轩冕不能令荣。动如川之流。静如川之氵亭。鹦鹉能言。泗滨浮磬。众人所玩。岂合物情。玄鸟纡幕。万世而不悟。以我观之。乃明其故。焉知不有达人。深穆其度。亦将窥我。颦＜戚页＞而去。万物皆贱。惟人为贵。动以九州为狭。静以环堵为大。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷三】
<br>
<br>　　☆傅咸
<br>
<br>　　〈咸。字长虞。玄子。泰始末。拜太子洗马。累迁尚书右丞。出为冀州刺史。元康初。迁御史中丞。再为本州中正。以议郎长兼司隶校尉。元康四年卒。年五十六。有集三十卷。〉
<br>
<br>　　【孝经诗二章】
<br>
<br>　　立身行道。始於事亲。上下无怨。不恶於人。孝无终始。不离其身。三者备矣。以临其民。
<br>
<br>　　以孝事君。不离令名。进思尽忠。义则不争。匡救其恶。灾害不生。孝悌之至。通於神明。
<br>
<br>　　【《论语》诗】
<br>
<br>　　守死善道。磨而不磷。直哉史鱼。可谓大臣。见危授命。能致其身。
<br>
<br>　　克己复礼。学优则仕。富贵在天。为仁由己。以道事君。死而後已。
<br>
<br>　　【毛诗诗】
<br>
<br>　　无将大车。维尘冥冥。济济多士。文王以宁。显允君子。太猷是经。
<br>
<br>　　聿修厥德。令终有ㄈ。勉尔遁思。我言维服。盗言孔甘。其何能淑。谗人冈极。有面目。
<br>
<br>　　【《周易》诗】
<br>
<br>　　皋以自牧。谦而益光。进德修业。既有典常。晖光日新。照于四方。小人勿用。君子道长。
<br>
<br>　　【周官诗】
<br>
<br>　　惟王建国。设官分职。进贤兴功。取诸易直。除其不蠲。无敢反侧。以德诏爵。允臻其极。
<br>
<br>　　辨其可任。以告于正。掌其戒禁。治其政令。各修乃职。以听王命。
<br>
<br>　　【《左传》诗】
<br>
<br>　　事君之礼。敢不尽情。敬奉德义。树之风声。昭德塞违。不殒其名。死而利国。以为已荣。兹心不爽。忠而能力。不为利谄。古之遗直。威黜不端。勿使能植。
<br>
<br>　　【与尚书同僚诗】
<br>
<br>　　非望之宠。谬加于己。猥授非据。奄司万里。煌煌朱轩。服骥骖。晔晔初星。肃肃臣仆。晖光显赫。众目所属。斯之弗称。匪荣伊辱。质弱尚父。受任鹰扬。德非樊仲。王命是将。百城或违。无能有匡。一州之矜。将弛其纲。得意忘言。言在意後。夫惟神交。可以长久。我心之孚。有盈于缶。与子偕老。岂曰执手。出司万里。牧彼朔滨。服冕乘轩。六辔既均。威风先迈。百城肃震。
<br>
<br>　　【赠褚武良诗】
<br>
<br>　　爰暨于褚。惟晋之祯。肇振凤翼。羽仪上京。聿作喉舌。纳言紫庭。光赞帝道。敷皇之明。方任之重。实在江扬。乃授旄钺。宣曜威灵。悠悠遐迈。东夏于征。
<br>
<br>　　【赠崔伏二郎诗】
<br>
<br>　　英妙之选。二生之授。两城。欢德之茂。君子所居。九夷非陋。无狭百里。而不垂覆。人之好我。赠我清诗。无法我周行。心与道期。诚发自中。义形於辞。古人辞谠。岂不尔思。
<br>
<br>　　【答潘尼诗】
<br>
<br>　　司州秀才潘正叔。识通才高。以文学温雅为博士。余性直。而处清论褒贬之任。作诗以见规。虽褒饰之举。非所敢闻。而斐粲之辞。良可乐也。答之虽不足以相酬报。所渭盖各言志也，贻我妙文。繁春之荣，匪荣斯尚。乃新其声。吉甫作颂。有馥其馨。实由樊仲。其德克明。授此瓦砾。厕彼瑶琼。贶非其喻。闻宠若惊。
<br>
<br>　　【答栾弘诗】
<br>
<br>　　安乐令栾弘。太傅钜平侯羊公辟未就而公薨。後应司州之命。举秀才。博文通济之士。余失和於府。当换为护军司马。赋诗见赠。答之云尔。
<br>
<br>　　钜平作宰。是贵是钦。弓旌仍招。嘉命胥寻。鸾凤养仪。戢翼幽林。未附雅调。以和韶音。钜平遐逝。厉志弥深。肃肃京司。清风裁迈。乃延群彦。龙集凤会。亦既斯降。万里有赖。声发响应。好结倾盖。
<br>
<br>　　【赠建平太守李叔龙诗】
<br>
<br>　　弘道兴化。实在良守。悠悠建平。皇泽未流。朝选於众。乃子之授。南荆注望。心乎克副。
<br>
<br>　　【赠何劭王济诗】
<br>
<br>　　朗陵公何敬祖。咸之从内兄。国子祭酒王武子。咸从姑之外孙也。并以明德见重於世。咸亲之重之。情犹同生。我则师友。何公既登侍中。武子俄而亦作。二贤相得甚欢。咸亦庆之。然自限暗劣。虽愿其缱绻。而从之末由。历试无效。且有家艰。心存目替。赋诗申怀以贻之。
<br>
<br>　　日月光太清。列宿曜紫微。赫赫大晋朝。明明辟皇闱。吾兄既凤翔。王子亦龙飞。双鸾游兰渚。二离扬清晖。携手升玉阶。并坐侍丹帷。金缀惠文。煌煌发令姿。斯荣非攸庶。缱绻情所希。岂不企高踪。麟趾邈难追。临川靡芳饵。何为守空坻。槁叶待风飘。逝将与君违。违君能无恋。尸素当言归。归身蓬荜庐。乐道以忘饥。进则无云补。退则恤其私。但愿隆弘美。王度日清夷。
<br>
<br>　　【诗并序】
<br>
<br>　　杨骏就吾索《诗》云：茅文通相说。文动为规藏可尽送。便作此诗。欲其有悟。然犹有虑。以示文通曰：得无作唯此白鹤直为骂可。君此远有文义。故欲令兄见之。唯此白鹤者。良冀临池。而中有鹤白令子崔玮为赋。指以骂冀。遂并文与骏。寂然云不知多务不省也。将如搔追。自无觉也。《诗》曰：
<br>
<br>　　肃肃商风起。悄悄心自悲。圆圆三五月。皎皎曜清晖今昔一何盛。氛氲自消微。微黄黄及华。飘摇随风飞。
<br>
<br>　　【赠太尉司马虞显机诗】
<br>
<br>　　帝崇元淑。妙选其属。命子是佐。增衮之缛。
<br>
<br>　　【愁霖诗】
<br>
<br>　　举足没泥泞。市道无行车。兰桂贱朽腐。柴粟贵明珠。
<br>
<br>　　【诗】
<br>
<br>　　零露浚江海。飞尘崇山岳。过谬佐台辅。安能任鼎饣束。
<br>
<br>　　【赠郭泰机诗】
<br>
<br>　　河南郭泰机。寒素後门之士。不知余无能为益。以诗见激切可施用之才。而况沉沦不能自拔於世。余虽心知之而未如之何。此屈非复文辞所了。故直戏以答其《诗》云：
<br>
<br>　　素丝岂不洁。寒女难为容。
<br>
<br>　　贫寒犹手拙。操杼安能工。
<br>
<br>　　【诗】
<br>
<br>　　淫雨弥旬日。河流若奔渠。
<br>
<br>　　春敷和气百鸟鸣。
<br>
<br>　　☆郭泰机
<br>
<br>　　〈泰机。河南人。寒素後门之士。〉
<br>
<br>　　【答傅咸诗】
<br>
<br>　　白素丝。织为寒女衣。寒女虽妙巧。不得秉杼机。天寒知运速。况复雁南飞。衣工秉刀尺。弃我忽若遗。人不取诸身。世事焉所希。况复已朝餐。曷由知我饥。
<br>
<br>　　☆张华
<br>
<br>　　〈华。字茂先。范阳方城人。仕魏为太常博士。除著作佐郎。迁长史。兼中书郎。晋受禅。拜黄门侍郎。封关内侯。迁中书令。转度支尚书。吴平。进封广武县侯。出为幽州都督。领护乌桓校尉、安北将军。惠帝即位。为太子少傅。拜右光禄大夫、侍中、中书监。封壮武郡公。元康六年。拜司空。为赵王伦所杀。有博物志十卷、集十卷。〉
<br>
<br>　　【门有车马客行】
<br>
<br>　　门有车马客。问君何乡士。捷步往相讯。果是旧邻里。语昔有故悲。论今无新喜。清晨相访慰。日暮不能已。词端竞未究。忽唱分途始。前悲尚未弭。後忧方复起。
<br>
<br>　　【轻薄篇】
<br>
<br>　　末世多轻薄。骄代好浮华。志意既放逸。赀财亦丰奢。被服极纤丽。肴膳尽柔嘉。童仆馀粱肉。婢妾蹈绫罗。文轩树羽盖。乘马鸣玉珂。横簪刻玳瑁。长鞭错象牙。足下金钅薄履。手中双莫耶。宾从焕络绎。侍御何芬葩。朝与金张期。暮宿许史家。甲第面长街。朱门赫嵯峨。苍梧竹叶清。宜城九р差。浮醪随觞转。素蚁自跳波。美女兴齐赵。妍唱出西巴。一顾倾城国。千金宁足多。北里献奇舞。大陵奏名歌。新声逾激楚。妙妓绝阳阿。玄鹤降浮云。覃鱼跃中河。墨翟且停车。展季犹咨嗟。淳于前行酒。雍门坐相和。孟公结重关。宾客不得蹉。三雅来何迟。耳热眼中花。盘案互交错。坐席咸喧哗。簪珥咸堕落。冠冕皆倾邪。酣饮终日夜。明灯继朝霞。绝缨尚不尢。安能复顾他。留连弥信宿。此欢难可过。人生若浮寄。年时忽蹉跎。促促朝露期。荣乐遽几何。念此肠中悲。涕下自滂沱。但畏执法吏。礼防且切磋。
<br>
<br>　　【游侠篇】
<br>
<br>　　翩翩四公子。浊世称贤名。龙虎相交争。七国并抗衡。食客三千馀。门下多豪英。游说朝夕至。辩士自纵横。孟尝东出关。济身由鸡鸣。信陵西反魏。
<br>
<br>　　秦人不窥兵。赵胜南诅楚。乃与毛遂行。黄歇北适秦。太子还入荆。美哉游侠士。何以尚四卿。我则异於是。好古师老彭。
<br>
<br>　　【博陵王宫侠曲二首】
<br>
<br>　　侠客乐幽险。筑室穷山阴。獠猎野兽稀。施纲川无禽。岁慕饥寒至。慷慨顿足吟。穷令壮士激。安能怀苦心。干将坐自□。繁弱控馀音。耕佃穷渊陂。种粟著剑镡。收秋狭路间。一击重千金。栖迟熊罴穴。容与虎豹林。身在法令外。纵逸常不禁。
<br>
<br>　　雄儿任气侠。声盖少年场。借友行报怨。杀人租市旁。吴刀鸣手中。利剑严秋霜。腰间叉素戟。手持白头镶。腾超如激电。回旋如流光。奋击当手决。交尸自纵横。宁为殇鬼雄。义不入圜墙。生从命子游。死闻侠骨香。身没心不徵。勇气加四方。
<br>
<br>　　【游猎篇】
<br>
<br>　　岁暮凝霜结。坚冰Ё幽泉。厉风荡原隰。浮云蔽昊天。玄云ㄙ＜＞合。素雪纷连翩。鹰隼始击鸷。虞人献时鲜。严驾鸣俦侣。揽辔过中田。戎车方四牡。文轩驭紫燕。舆徒既整饬。容服丽且妍。武骑列重围。前驱抗修旃。倏忽似回飚。终绎若浮烟。鼓噪山渊动。冲尘云雾连。轻缯拂素霓。纤网荫长川。游鱼未暇窜。归雁不得还。由基控繁弱。公差操黄间。机发应弦倒。一纵连双肩。僵禽正狼藉。落羽何翻翻。积获被山阜。流血丹中原。驰骋未及倦。曜灵俄移晷。结弥薮泽。嚣声振四鄙。鸟惊触白刃。兽骇挂流矢。仰手接游鸿。举足蹴犀兕。如黄批狡兔。青撮飞雉。鹄鹭不尽收。凫安足视。日冥徒御劳。赏勤课能否。野响会众宾。玄酒甘且旨。燔炙播遗芳。金觞浮素蚁。珍羞坠归云。纤肴出渌水。四气运不停。年时何。人生忽如寄。居世遽能几。至人同祸福。达士等生死。荣辱浑一门。安知恶与美。游放使心狂。覆车难再履。伯阳为我诫。检迹投清轨。
<br>
<br>　　【壮士篇】
<br>
<br>　　天地相震荡。回薄不知穷。人物禀常格。有始必有终。年时俯仰过。功名宜速崇。壮士怀愤激。安能守虚冲。乘我大宛马。抚我繁弱弓。长剑横九野。高冠拂玄穹。慷慨成素霓。啸吒起清风。震响骇八荒。奋威蚋四戎。濯鳞沧海畔。驰骋大漠中。独步圣明世。四海称英雄。
<br>
<br>　　【萧史曲】
<br>
<br>　　《诗纪》云。艺文作张华。乐府作鲍照。然此诗词格不类晋人。当是鲍诗也。
<br>
<br>　　萧史爱长年。嬴女吝童颜。火粒愿排弃。霞雾好登攀。龙飞逸天路。凤起出秦关。身去长不返。箫声时往还。
<br>
<br>　　【纵横篇】
<br>
<br>　　苏秦始为交。同学鬼谷先生。辩说剖毫厘。变诈入无形。巧言惑正理。人主莫不倾听。
<br>
<br>　　【苦寒行】
<br>
<br>　　重纩无暖气。轻被覆空床。
<br>
<br>　　【真人篇】
<br>
<br>　　朱李生东苑。甘瓜出西郊。
<br>
<br>　　【励志诗】
<br>
<br>　　大仪斡运。天回地游。四气鳞次。寒暑环周。星光既夕。忽焉素秋。凉风振落。熠耀宵流。吉士思秋。实感物化。日与月与。荏苒代谢。逝者如斯。曾无日夜。嗟尔庶士。胡宁自舍。
<br>
<br>　　仁道不遐。德如羽。求焉斯至。众鲜克举。大猷玄漠。将抽厥绪。先民有作。贻我高矩。
<br>
<br>　　虽有淑姿。放心纵逸。出般于游。居多暇日。如彼梓材。弗勤丹沐浴。虽劳朴斫。终负素质。
<br>
<br>　　养由矫矢。兽号于林。蒲芦萦缴。神感飞禽。末伎之妙。动物应心。研精耽道。安有幽深。
<br>
<br>　　安心恬荡。栖志浮云。体之以质。彪之以文。如彼南亩。力耒既勤。｛艹衮｝致功。必有丰殷。水积成川。载澜载清。土积成山。蒸郁冥。山不让尘。川不辞盈。勉尔源。成人在始。累微以著。乃物之理。纟墨牵之长。实累千里。
<br>
<br>　　复礼终明。天下归仁。若金受砺。若泥在钧。进德修业。辉光日新。隰朋仰慕。予亦何人。
<br>
<br>　　【祖道征西应诏诗】
<br>
<br>　　赫赫大晋。奄有万方。陶以仁化。曜以天光。二迹陕西。实在我王。内饪玉铉。外惟鹰扬。四牡扬镳。玄辂振绥。庶寮群後。饯饮洛湄。感离欢凄。慕德迟迟。
<br>
<br>　　【祖道赵王应诏诗】
<br>
<br>　　崇选穆穆。利建明德。於显穆亲。时惟我王。禀姿自然。金质玉相。光宅旧赵。作镇冀方。休宠曲锡。备物焕彰。发轨上京。出自天邑。百寮饯行。缙绅具集。轩冕峨峨。冠盖习习。恋德惟德。永欢弗及。
<br>
<br>　　【太康六年三月三日後园会诗】
<br>
<br>　　暮春地日。阳气清明。祁祁甘雨。膏泽流盈。习习祥风。启滞导生。禽鸟翔逸。卉木滋荣。纤条被绿。翠华含英。
<br>
<br>　　於皇我后。钦若昊乾。顺时省物。言观中园。燕及群辟。乃命乃延。合乐华池。祓濯清川。泛彼龙舟。溯游洪源。
<br>
<br>　　朱幕云覆。列坐文茵。羽觞波腾。品物备珍。管弦繁会。变用奏新。穆穆我皇。临下渥仁。训以慈惠。询纳广神。好乐无荒。化达无垠。
<br>
<br>　　咨予微臣。荷宠明时。忝恩于外。攸攸三期。犬马惟慕。天实为之。灵启其愿。遐愿在兹。于以表情。爰著斯诗。
<br>
<br>　　【诗】
<br>
<br>　　听朝有暇。延命群臣。冠盖云集。樽俎星陈。
<br>
<br>　　【上巳篇】
<br>
<br>　　仁风导和气。勾芒御昊春。姑洗应时月。元巳启良辰。密云荫朝日。零雨洒微尘。飞轩游九野。置酒会众宾。临川悬广幕。夹水布长茵。徘徊存往古。慷慨慕先真。朋从自远至。童冠八九人。追好舞雩庭。拟迹洙泗滨。伶人理新乐。膳夫烹时珍。八音硼盖奏。肴俎从横陈。妙舞起齐赵。悲歌出三秦。春醴逾九酝。冬清过十旬。盛时不努力。岁暮将何因。勉哉众君子。茂德景日新。高飞抚凤翼。轻举攀龙鳞。
<br>
<br>　　【答何劭诗三首】
<br>
<br>　　吏道何其迫。窘然坐自拘。缨为徽纟墨。文宪焉可逾。恬旷苦不足。烦促每有馀。良朋贻新诗。示我以游娱。穆如洒清风。焕若春华敷。自昔同寮き。於今比园庐。衰疾近辱殆。庶几并悬舆。散发重阴下。抱杖临清渠。属耳听［B247］鸣。流目玩鱼。从容养馀日。取乐於桑榆。
<br>
<br>　　洪钧陶万类。大块禀群生。明暗信异姿。静躁亦殊形。自予及有识。志不在功名。虚恬窍所好。文学少所经。忝荷既过任。白日已西倾。道长苦智短。责重困才轻。周任有遗规。其言明且清。负乘为我戒。夕惕坐自惊。是用感嘉贶。写心出中诚。发篇虽温丽。无乃违其情。
<br>
<br>　　驾言归外庭。放志永栖迟。相伴步园畴。春草郁郁滋。荣观虽盈目。亲友莫与偕。悟物增隆思。结恋慕同侪。援翰属新诗。永欢有馀怀。
<br>
<br>　　【情诗五首】
<br>
<br>　　北方有佳人。端坐鼓鸣琴。终晨抚管弦。日夕不成音。忧来结不解。我思存所钦。君子寻时役。幽妾怀苦心。初为三载别。於今久滞淫。昔耶生户牖。庭内自成阴。翔鸟鸣翠偶。草虫相和吟。心悲易感激。俯仰泪流衿。愿托晨风翼。束带侍衣衾。
<br>
<br>　　明月曜清景。光照玄墀。幽人守静夜。回身入空帷。束带俟将朝。廓落晨星稀。寐假交精爽。觌我佳人姿。巧笑媚欢靥。联娟眸与眉。寤言增长叹。凄然心独悲。
<br>
<br>　　清风动帷帘。晨月叹幽房。佳人处遐远。兰室无容光。襟怀拥虚景。轻衾覆空床。居欢惜夜促。在戚怨宵长。拊枕独啸叹。感慨心内伤。
<br>
<br>　　君居北海阳。妾在江南阴。悬邈修涂远。山川阻且深。承欢注隆爱。结分投所钦。衔恩笃守义。万里托微心。
<br>
<br>　　游目四野外。逍遥独延伫。兰蕙缘情渠。繁华荫绿渚。佳人不在兹。取此欲谁与。巢居知风寒。穴处识阴雨。不曾远别离。安知慕俦侣。
<br>
<br>　　【感婚诗】
<br>
<br>　　驾言游东邑。东邑纷禳禳。婚姻及良时。嫁娶避当梁。窈窕出闺女。燕婉姬与姜。素颜发红华。美目流清扬。к炜众亲盛。於我犹若常。譬彼暮春草。荣华不再阳。
<br>
<br>　　【杂诗三首】
<br>
<br>　　晷度随天运。四时互相承。东壁正昏中。涸阴寒节升。繁霜降当夕。悲风中夜兴。朱火青无光。兰膏坐自凝。重衾无暖气。挟纩如怀冰。伏枕终遥昔。寤言莫予应。永思虑崇替。慨然独拊膺。
<br>
<br>　　逍遥游春宫。容与缘池阿。白苹齐素叶。朱草茂丹华。微风摇1111蕖若。层波动芰荷。荣彩曜中林。流馨入绮罗。王孙游不归。修路邈以遐。谁与玩遗芳。伫立独咨嗟。
<br>
<br>　　荏苒日月运。寒暑忽流易。同好逝不存。迢迢远离析。房栊自来风。户庭无行迹。蒹葭生床下。蛛蝥网四壁。怀思见不隆。感物重郁积。游雁比翼翔。归鸿知接翮。来哉彼君子。无然徒自隔。
<br>
<br>　　【拟古诗】
<br>
<br>　　〖《诗纪》云。见艺文松类。有诗无题。古遗集云拟古。○逯案。又见鲍照集赠马子乔。〗
<br>
<br>　　松生垅坂上。百尺下无枝。东南望河尾。西北隐昆崖。刚风振山籁。朋鸟夜惊离。悲凉贯年节。葱翠恒若斯。安得草木心。不怨寒暑移。
<br>
<br>　　【游仙诗四首】
<br>
<br>　　云霓垂藻旒。羽扬轻裾。飘登清云间。论道神皇庐。箫史登凤音。王後吹鸣竽。守精味玄妙。逍遥无为墟。
<br>
<br>　　玉佩连浮星。轻冠结朝霞。列坐王母堂。艳体餐瑶华。湘妃咏涉江。汉女奏阳阿。
<br>
<br>　　乘云去中夏。随风济江湘。陟高陵。遂升玉峦阳。云娥荐琼石。神妃侍衣裳。
<br>
<br>　　游仙迫西极。弱水隔流沙。云榜鼓雾。飘忽陵飞波。
<br>
<br>　　【赠挚仲治诗】
<br>
<br>　　君子有逸志。栖迟於一丘。仰荫高林茂。俯临渌水流。恬淡养玄虚。沈精研圣猷。
<br>
<br>　　【招隐诗二首】
<br>
<br>　　隐士托山林。遁世以保真。连惠亮未遇。雄才屈不伸。
<br>
<br>　　栖迟四野外。陆沈背当时。循名掩不著。藏器待无期。羲和策六龙。弭节越崦嵫。盛年俯仰过。忽若振轻丝。
<br>
<br>　　【荷诗】
<br>
<br>　　荷生绿泉中。碧叶齐如规。回风荡流雾。珠水逐条垂。照灼此金塘。藻曜君玉池。不愁世赏绝。但畏盛明移。
<br>
<br>　　【诗】
<br>
<br>　　混沌无形气。奚从生两仪。元一是能分。术极焉能离。玄为谁翁子。道是谁家儿。天行自西回。日月曷东驰。
<br>
<br>　　【诗】
<br>
<br>　　清晨登陇首。坎Б行山难。领阪峻阻曲。羊肠独盘桓。
<br>
<br>　　【诗】
<br>
<br>　　乘马佚於野。泽雉苦於樊。役心以婴物。岂云我自然。
<br>
<br>　　【诗】
<br>
<br>　　橘生湘水侧。菲陋人莫传。逢君金华宴。得在玉阶前。
<br>
<br>　　【诗】
<br>
<br>　　日南出野女。群行不见夫。其状精且白。裸袒无衣襦。
<br>
<br>　　【诗】
<br>
<br>　　阑径少行迹。玉台坐网丝。
<br>
<br>　　【诗】
<br>
<br>　　青盖覆金鞍。
<br>
<br>　　樱桃含红萼。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷四】
<br>
<br>　　☆周处
<br>
<br>　　〈处。字子隐。义兴阳羡人。仕吴为东观左丞。入晋。历新平、广汉太守。除内史。迁御史中丞。元康七年。以建威将军讨氐羌齐万年。战死。有默语三十篇、《风土记》三卷。〉
<br>
<br>　　【诗】
<br>
<br>　　〖《晋书》曰：齐万年屯梁山。有众七万。夏侯骏逼处以五千兵击之。乃攻万年於六陌。处军未食。梁王肜促令速战。而绝其後继。处知必败。赋诗云云。〗
<br>
<br>　　去去世事已。策马观西戎。藜藿甘粱黍。期之克令终。
<br>
<br>　　☆邹湛
<br>
<br>　　〈湛。字润甫。南阳新野人。泰始初。历任尚书郎、太子中庶子。太康中。拜散骑常侍。出为渤海太守。转太傅杨骏长史。迁侍中。後历任国子祭酒、少府等职。元康末卒。有易统略若干卷、集三卷。〉
<br>
<br>　　【游仙诗】
<br>
<br>　　潜颖隐九泉。女萝缘高松。
<br>
<br>　　紫芝列红敷。丹泉激阳渎。
<br>
<br>　　☆曹嘉
<br>
<br>　　〈嘉。魏楚王彪世子。入晋封高邑公。元康中为国子博士。後为东莞太守。〉
<br>
<br>　　【赠石崇诗】
<br>
<br>　　〖《诗纪》云。曹嘉元康中与石崇俱为国子博士。後嘉为东莞太守。崇为征虏将军。监青、徐军事。屯於下邳。嘉以诗遗崇。〗
<br>
<br>　　文武应时用。兼才在明哲。嗟嗟我石生。为国之俊杰。入侍於皇闼。出则登九列。威检肃青徐。风发宣吴裔。畴昔谬同位。情至过鲁卫。分离逾十载。思远心增结。愿子鉴斯诚。寒暑不逾契。
<br>
<br>　　☆阎赞
<br>
<br>　　〈赞。字续伯。巴西安汉人。惠帝初。历舍人。转安得令。复为河间王西戎司马。迁汉中太守。转陇西太守。有集二卷。〉
<br>
<br>　　【为周处士上诗】
<br>
<br>　　周全其节。令闻不已。身虽云没。书名良史。
<br>
<br>　　☆潘岳
<br>
<br>　　〈岳。字安仁。荥阳中牟人。武帝时。举秀才为郎。出为河阳及怀二县令。入补尚书郎。惠帝初。太傅杨骏引为主簿。後选为长安令。寻补著作郎。转散骑常侍。永康元年。赵王伦辅政。孙秀诬岳与石崇为乱。遂被害。有集十卷。〉
<br>
<br>　　【关中诗〖十六章】
<br>
<br>　　《诗纪》云。惠帝元康六年。氐贼齐万年与杨茂於关中反乱。既平。帝命诸臣作关中诗。岳上表曰：诏臣作关中诗。辄奉诏竭愚作诗一篇。案《汉记》。孝明时护羌校尉窦林上降羌颠岸。以为羌豪。岸兄颠吾复降。问事状。林对前後两屈。坐诬讽下狱死。齐万年编户隶属。为日久矣。而死生异辞。必有诡谬。矿引证喻。以徵不恪。〗
<br>
<br>　　於皇时晋。受命既固。三祖在天。圣皇绍祚。德博化光。刑简枉错。微火不戒。
<br>
<br>　　延我宝库。蠢尔戎狄。狡焉思肆。虞我国眚。窥我利器。狱牧虑殊。威怀理二。将无专策。兵不素肄。
<br>
<br>　　翘翘赵王。请徒三万。朝议惟疑。未逞斯愿。桓桓梁征。高牙乃建。旗盖相望。偏师作援。
<br>
<br>　　虎视眈眈。威彼好。素甲日耀。玄幕云起。谁其继之。夏侯卿士。惟系惟处。别营棋寺。
<br>
<br>　　夫岂无谋。戎士承平。守有完郛。战无全兵。锋交卒奔。孰免孟明。悄檄秦郊。告败上京。
<br>
<br>　　周殉师令。身膏氐斧。人之云亡。贞节克举。卢播违命。投畀朔土。为法受恶。谁谓荼苦。
<br>
<br>　　哀此黎元。无罪无辜。肝脑涂地。白骨交衢。夫行妻寡。父出子孤。俾我晋民。化为狄俘。
<br>
<br>　　乱离斯瘼。日月其稔。天子是矜。旰食晏寝。主忧臣劳。孰不只懔。愧无献纳。尸素以甚。
<br>
<br>　　皇赫斯怒。爰整精锐。命彼上谷。指日遄逝。亲奉成规。棱威遐厉。首陷中亭。扬声万计。
<br>
<br>　　兵固诡道。先声後实。闻之有司。以万为一。纣之不善。我未之必。虚皛湳德。缪彰甲吉。雍门不启。陈湃危逼。观遂虎奋。感恩输力。重围克解。危城载色。岂曰无过。功亦不测。
<br>
<br>　　情固万端。于何不有。纷纭齐万。亦孔之丑。曰纳其降。曰枭其首。畴真可掩。孰伪可久。
<br>
<br>　　既徵尔辞。既蔽尔讼。当乃明实。否则证空。好爵既靡。显戮亦从。不见窦林。伏尸汉邦。
<br>
<br>　　周人之诗。曰采薇。北难猃狁。西患昆夷。以古况今。何足曜威。徒愍斯民。我心伤悲。
<br>
<br>　　斯民如何。荼毒于秦。师旅既加。饥馑是因。疫疠淫行。荆棘成榛。绛阳之粟。浮于渭滨。
<br>
<br>　　明明天子。视民如伤。申命群司。保尔封疆。靡暴于众。无陵于强。惴惴寡弱。如熙春阳。
<br>
<br>　　【为贾谧作赠陆机诗】
<br>
<br>　　肇自初创。二仪絪縕。粤有生民。伏羲始君。结绳阐化。八象成文。芒芒九有。区域以分。
<br>
<br>　　神农更王。轩辕承纪。画野离疆。爰封众子。夏殷既袭。宗周继祀。绵绵瓜瓞。六国互峙。
<br>
<br>　　强秦兼并。吞灭四隅。子婴面榇。汉祖膺图。灵献微弱。在涅则渝。三雄鼎足。孙启南吴。
<br>
<br>　　南吴伊何。僭号称王。大晋统天。仁风遐扬。伪孙衔璧。奉土归疆。婉婉长离。凌江而翔。
<br>
<br>　　长离云谁。咨尔陆生。鹤鸣九皋。犹载厥声。况乃海隅。播名上京。爰应旌招。抚翼宰庭。
<br>
<br>　　储皇之选。实简惟良。英英朱鸾。来自南冈。曜藻崇正。玄冕丹裳。如彼兰蕙。载采其芳。
<br>
<br>　　藩岳作镇。辅我京室。旋反桑梓。帝弟作弼。或云国宦。清涂攸失。吾子洗然。恬淡自逸。
<br>
<br>　　廊庙惟清。俊是延。擢应嘉举。自国而迁。齐辔群龙。光赞纳言。优游省闼。珥笔华轩。
<br>
<br>　　昔余与子。缱绻东朝。虽礼以宾。情通友僚。嬉娱丝竹。抚鞞舞韶。修日朗月。携手逍遥。
<br>
<br>　　自我离群。二周于今。虽简其面。分著情深。子其超矣。实慰我心。发言为诗。俟望好音。
<br>
<br>　　欲崇其高。必重其层。立德之柄。莫匪安恒。在南称柑。度北则橙。崇子锋颖。不颓不崩。
<br>
<br>　　【北芒送别王世胄诗五章】
<br>
<br>　　〖《世说》新语赏誉篇曰：谢胡儿尝作王堪传。咨谢公。谢公答曰：堪。烈之子。阮千里姨兄弟。潘安仁中外。安仁诗所谓云云。是许允婿。又注曰：晋诸公赞曰：堪字世胄。东平寿张人。少以高亮义正称。为尚书左丞。有准绳操。为石勒所害。岳集曰：堪为成都王军司马。岳送至北邙别。作《诗》曰云。〗
<br>
<br>　　微微发肤。受之父母。峨峨王侯。中外之首。子亲伊姑。我父惟舅。昆同瓜瓞。志齐执友。
<br>
<br>　　惟我王侯。风节英茂。执宪中朝。剖符名守。配作此牧。频显烦授。徐以姻掇。凉疾不就。
<br>
<br>　　桓桓平北。帝之宠弟。彬彬我兄。敦书悦礼。乃降厥资。训戎作楷。谁谓荼苦。其甘如荠。
<br>
<br>　　忠惟行本。恭惟德基。沈此旧疴。不敢屡辞。命彼仆驾。谓之舆之。如彼孙子。膑足乘啬。
<br>
<br>　　朱镳既扬。四辔既整。驾言饯行。告辞芒领。情有迁延。日无馀景。回辕南翔。心焉北骋。
<br>
<br>　　【家风诗】
<br>
<br>　　绾发绾发。发亦鬓止。日祗日祗。敬亦慎止。靡专靡有。受之父母。鸣鹤匪和。析薪弗荷。隐忧孔疚。我堂靡构。义方既训。家道颖颖。岂敢荒宁。一日三省。
<br>
<br>　　【於贾谧坐讲《汉书》诗】
<br>
<br>　　治道在儒。弘儒由人。显允鲁侯。文质彬彬。笔下摛藻。席上敷珍。前疑既辨。旧史惟新。惟新尔史。既辨尔疑。延我寮友。讲此微辞。
<br>
<br>　　【离合诗】
<br>
<br>　　佃渔始化。人民穴处。意守醇朴。音应律吕。乘梓被源。卉木在野。锡鸾未设。金石拂举。害咎蠲消。吉德流普。溪谷可安。奚作栎宇。嫣然以意。焉惧外侮。熙神委命。已求多祜。叹彼季末。口出择语。谁能墨识。言丧厥所。垄亩之谚。龙潜严阻。鲜义崇乱。少长失叙。
<br>
<br>　　【金谷会诗】
<br>
<br>　　遂拥朱旄。作镇淮泗。
<br>
<br>　　【金谷集作诗】
<br>
<br>　　王生和鼎实。石子镇海所。亲友各言迈。中心怅有违。保以叙离思。携手游郊畿。朝发晋京阳。夕次金谷湄。回萦曲阻。峻阪路威夷。绿池泛淡淡。青柳何依依。滥泉龙鳞澜。激波连珠挥。前庭树沙棠。後园植乌卑。灵囿繁石榴。茂林列芳梨。饮至临华沼。迁坐登隆坻。玄醴染朱颜。但杯行迟。扬桴抚灵鼓。箫管清且悲。春荣谁不慕。岁寒良独希。投分寄石友。白首同。所归。
<br>
<br>　　【河阳县作诗二首】
<br>
<br>　　微身轻蝉翼。弱冠忝嘉招。在疚妨贤路。再升上宰朝。猥荷公叔举。连陪厕王寮。长啸归江山。拥耒耨时苗。幽谷茂纤葛。峻严敷荣条。落英陨林趾。飞茎秀陵乔。卑高亦何常。升降在一朝。徒恨良时泰。小人道遂消。譬如野田蓬。斡流随风飘。昔倦都邑游。今掌河朔徭。登城眷南顾。凯风扬微绡。洪流何浩荡。修芒郁。谁谓晋京远。室迩身实辽。谁谓邑宰轻。令名患不劭。人生天地间。百年孰能要。如槁石火。瞥若截道飚。齐都无遗声。桐乡有馀谣。福谦在纯约。害盈由矜骄。虽无君人德。视民庶不恌。
<br>
<br>　　日夕阴云起。登城望洪河。川气冒山领。惊湍激严阿。归雁英兰。游鱼动圆波。鸣蝉厉寒音。时菊耀秋华。引领望京室。南路在伐柯。大厦缅无觌。崇芒郁嵯峨。总总都邑人。扰扰俗化讹。依水类浮萍。寄松似悬萝。朱博纠舒慢。楚风被琅邪。曲蓬何以直。托身依业麻。黔黎竟何常。政成在民和。位同单父邑。愧无子贱歌。岂敢陋微官。但恐忝所荷。
<br>
<br>　　【在怀县作诗二首】
<br>
<br>　　南陆迎修景。朱明送末垂。初伏启新节。隆暑方赫羲。朝想庆云兴。夕迟白日移。挥汗辞中宇。登城临清池。凉飚自远集。轻襟随风吹。灵圃耀华果。通衢列高椅。瓜瓞蔓长苞。姜芋纷广畦。稻栽肃芊芊。黍苗何离离。虚薄乏时用。位微名日卑。驱役宰两邑。政绩竟无施。自我违京辇。四载迄于斯。器非廊庙姿。屡出固其宜。徒怀越鸟志。眷恋想南枝。
<br>
<br>　　春秋代迁逝。四运纷可喜。宠辱易不惊。恋本难为思。我来冰未泮。时暑忽隆炽。感此还期淹。叹彼年往驶。登城望郊甸。游目历朝寺。小国寡民务。终日寂无事。白水过庭激。绿槐夹门植。信美非吾土。祗搅怀归志。眷然顾巩洛。山川邈离异。愿言旋旧乡。畏此简书忌。祗奉社稷守。恪居处职司。
<br>
<br>　　【内顾诗二首〖《诗纪》云。广《文选》作潘尼者非。〗】
<br>
<br>　　静居怀所欢。登城望四泽。春草郁青青。桑柘何奕奕。芳林振朱荣。渌水激素石。初征冰未泮。忽焉振。漫漫三千里。迢迢远行客。驰情恋朱颜。寸阴过盈尺。夜愁极清晨。朝悲终日夕。山川信悠永。愿言良弗获。引领讯归云。沈思不可释。
<br>
<br>　　独悲安所慕。人生若朝露。绵邈寄绝域。眷恋想平素。尔情既来追。我心亦还顾。形体隔不达。精爽交中路。不见山上。松。隆冬不易故。不见陵涧。柏。岁寒守一度。无谓希见疏。在远分弥固。
<br>
<br>　　【悼亡诗三首】
<br>
<br>　　荏苒冬春谢。寒暑忽流易。之子归穷泉。重壤永幽隔。私怀谁克从。淹留亦何益。黾勉恭朝命。回心反初役。望庐思其人。入室想所历。帏屏无仿佛。翰默有馀迹。流芳未及歇。遗挂犹在壁。怅恍如或存。回遑忡惊惕。如彼翰林鸟。双栖一朝支。如彼游川鱼。比目中路析。春风缘隟来。晨留承檐滴。寝息何时忘。沈忧日盈积。庶几有时衰。庄缶犹可击。
<br>
<br>　　皎皎窗中月。照我室南端。清商应秋至。溽暑随节阑。凛凛凉风升。始觉夏衾单。岂曰无重纩。谁与同岁寒。岁寒无与同。朗月何胧胧。展转眄枕席。长簟竟床空。床空委清尘。室虚来悲风。独无李氏灵。仿佛睹尔容。抚衿长欢息。不觉涕沾胸。沾胸安能已。悲怀从中起。寝兴目存形。遗音犹在耳。上惭东门吴。下愧蒙《庄子》。赋诗欲言志。此志难具纪。命也可奈何。长戚自令鄙。
<br>
<br>　　曜灵运天机。四节代迁逝。凄凄朝露凝。烈烈夕风厉。奈何悼淑俪。仪容永潜医。念此如昨日。谁知已卒岁。改服从朝政。哀心寄私制。茵帱张故房。朔望临尔祭。尔祭讵几时。朔望忽复尽。衾裳一毁撤。千载不复引。亹亹価月周。戚戚弥相愍。悲怀感物来。泣涕应情陨。驾言陟东阜。望坟思纡轸。徘徊墟墓间。欲去复不忍。徘徊不忍去。徙倚步踟蹰。落叶委埏侧。枯ぼ带坟隅。孤魂独茕茕。安知灵与无。投心遵朝命。挥涕强就车。谁谓帝宫远。路极悲有馀。
<br>
<br>　　【杨氏七哀诗】
<br>
<br>　　漼如叶落树。邈若雨绝天。雨绝有归云。页落何时连。山气冒冈领。长风鼓松柏。堂虚闻鸟声。室暗如日夕。昼愁奄逮昏。夜思忽终昔。展转独悲穷。泣下沾枕席。人居天地间。飘若远行客。先後讵能几。谁能弊金石。
<br>
<br>　　【思子诗】
<br>
<br>　　造化甄品物。天命代虚盈。奈何念稚子。怀奇陨幼龄。追想存仿佛。感道伤中情。一往何时还。千载不复生。
<br>
<br>　　【东郊诗〖东郊。叹不得志也。〗】
<br>
<br>　　出自东郊。忧心摇摇。遵彼莱田。言采其樵。
<br>
<br>　　【鲁公诗】
<br>
<br>　　如地之载。如天之临。
<br>
<br>　　【诗】
<br>
<br>　　成都贵素质。酒泉称白丽。红紫夺夏藻。裁芳掩春蕙。
<br>
<br>　　柳条恒着地。弱柳荫修衢。
<br>
<br>　　依水类浮萍。倚松如悬萝。
<br>
<br>　　【阁道谣】
<br>
<br>　　〖《晋书》曰：潘岳才名冠世。为众所疾。泰始十年。出为河阳令。而郁郁不得志。时尚书仆射山涛领吏部。王济、裴楷等并为帝所亲遇。岳内非之。乃题阁道为谣。〗
<br>
<br>　　阁道东有大牛。王济鞅。裴楷。和峤刺促不得休。
<br>
<br>　　☆夏侯冲
<br>
<br>　　【答潘岳诗】
<br>
<br>　　相思限清防。企伫谁与言。
<br>
<br>　　☆束皙
<br>
<br>　　〈皙。字广微。阳平元城人。初为司空张华贼曹属。转著作佐郎。迁博士。再迁尚书郎。赵王伦辅政。辞疾归。有发蒙记一卷、集七卷。〉
<br>
<br>　　【补亡诗六首】
<br>
<br>　　〖序曰：皙与同业畴人。肄修乡饮之礼。然所咏之诗。或有义无辞。音乐取节。阙而不备。于是遥想既往。存思在昔。补著其文。以缀旧制。〗
<br>
<br>　　【南陔】〖南陔。孝子相戒以养也。〗
<br>
<br>　　循彼南陔。言采其兰。眷恋庭闱。心不遑安。彼居之子。冈或游盘。馨尔夕膳。尔晨餐。循彼南陔。厥草油油。彼居之子。色思其柔。眷恋庭闱。心不遑留。馨尔夕膳。尔晨羞。有獭有獭。在河之。凌波赴汨。噬鲂捕鲤。嗷嗷林乌。受哺于子。养隆敬薄。惟禽之似。勖增尔虔。以介丕祉。
<br>
<br>　　【白华】〖白华。孝子之洁白也。〗
<br>
<br>　　白华朱萼。被於幽薄。粲粲门子。如磨如错。终晨三省。匪惰其恪。白华绛趺。在陵之陬。倩倩士子。涅而不渝。竭诚尽敬。忘劬。白华玄足。在丘之曲。堂堂处子。无营无欲。鲜侔晨葩。莫之黠辱。
<br>
<br>　　【华黍】〖华黍。时和岁丰。宜黍稷也。〗
<br>
<br>　　ホ々重云。习习和风。黍华陵巅。麦秀丘中。靡田不播。九谷斯丰。奕奕玄霄。甘溜。黍发稠华。禾挺其秀。靡田不殖。九谷斯茂。无高不播。无下不植。芒芒其稼。参参其穑。畜我王委。充我民食。玉烛阳明。显猷翼翼。
<br>
<br>　　【由庚】〖由庚。万物得由其道也。〗
<br>
<br>　　荡荡夷庚。物则由之。蠢蠢庶类。王亦柔之。道之既由。化之既柔。木以秋零。草以春抽。兽在于草。鱼跃顺流。四时递谢。八风代扇。纤阿案晷。星变基躔。五纬不愆。六气无易。我王。绍文之迹。
<br>
<br>　　【崇丘】〖万物得极其高大也。〗
<br>
<br>　　瞻彼崇丘。其林蔼蔼。植物斯高。动类斯大。周风既洽。王猷允泰。漫漫方舆。回回洪覆。何类不繁。何生不茂。物极其性。人永其寿。恢恢大圆。茫茫九壤。资生仰化。于何不养。人无道夭。物极则长。
<br>
<br>　　【由仪】〖由仪。万物之生。各得其仪也。〗
<br>
<br>　　肃肃君子。由仪率性。明明後辟。仁以为政。鱼游清沼。鸟萃平林。濯鳞鼓翼。振振其音。宾写尔诚。主竭其心。时之和矣。何思何修。文化内辑。武功外悠。
<br>
<br>　　☆石崇
<br>
<br>　　〈崇。字季伦。以伐吴功封安阳侯。惠帝时出为荆州刺史。致富不赀。寻拜太仆。出为征虏将军。监徐州军事。镇下邳。永康元年。在朝谋诛赵王伦。被杀。时年五十二。有集六卷。〉
<br>
<br>　　【大雅吟】
<br>
<br>　　堂堂太祖。渊弘其量。仁格宇宙。义风遐畅。启土万里。志在翼亮。三分有二。周文是尚。於穆武王。奕世载聪。钦明冲默。文思允恭。武则不猛。化则时雍。庭有仪凤。郊有游龙。启路千里。万国率从。荡清吴会。六合乃同。百姓仰德。良史书功。超越三代。唐虞比踪。
<br>
<br>　　【楚妃叹】
<br>
<br>　　歌辞楚妃叹。莫知其所由。楚之贤妃。能立德著勋。垂名於後。唯樊姬焉。故今欢咏之声。永世不绝。荡荡大楚。跨土万里。北据方城。南接交趾。西抚巴汉。东被海涘。五侯九伯。是疆是理。矫矫庄王。渊渟岳峙。冕旒垂精。充纩塞耳。韬光戢曜。潜默恭己。内委樊姬。外任孙子。猗猗樊姬。体道履信。既绌虞丘。九女是进。杜绝邪佞。广启令胤。割欢抑宠。居之不吝。不吝实难。可谓知几。化自近始。著於闺闱。光佐霸业。迈德扬威。群後列辟。式瞻洪规。譬彼江海。百川咸归。万邦作歌。身没名飞。
<br>
<br>　　【王明君辞】
<br>
<br>　　〖王明君者。本是王昭君。以触文帝讳。故改之。匈奴盛。请婚於汉。元帝以後宫良家子明君配焉。昔公主嫁乌孙。令琵琶马上作乐。以慰其道路之思。其送明君。亦必尔也。其造新曲。多哀怨之声。故叙之於纸云尔。〗
<br>
<br>　　我本汉家子。将适单于庭。辞诀未及终。前驱已抗旌。仆御涕流离。辕马为悲鸣。哀郁伤五内。泣泪沾朱缨。行行日已远。遂造匈奴城。延我於穹庐。加我阏氏名。殊类非所安。虽贵非所荣。父子见凌辱。对之惭且惊。杀身良不易。默默以苟生。苟生亦何聊。积思常愤盈。愿假飞鸿翼。弃之以遐征。飞鸿不我顾。伫立以屏营。昔为匣中玉。今为粪上英。朝华不足欢。甘与秋草并。传语後世人。远嫁难为情。
<br>
<br>　　【思归引】
<br>
<br>　　〖余少有大志。夸迈流俗。弱冠登朝。历位二十五。年五十以事去官。晚节更乐放逸。笃好林薮。遂肥遁於河阳别业。其制宅也。却阻长堤。前临清渠。柏木几於万株。江水周於舍下。有观阁池沼。多养鱼鸟。家素习技。颇有秦赵之声。出则以游目戈钓为事。入则有琴书之娱。又好服食咽气。志在不朽。傲然有凌云之操。复见牵羁。婆娑於九列。困於人间烦黩。常思归而永叹。寻览乐篇有思归引。傥古人之心有同於今。故制此曲。此曲有弦无歌。今为作歌辞以述余怀。恨时无知音者。令造新声而播於丝竹也。〗
<br>
<br>　　思归引。归河阳。假余翼鸿鹤高飞翔。经芒阜。济河梁。望我旧馆心悦康。清渠激。鱼彷徨。雁惊溯波群相将。终日周览乐无方。登云阁。列姬姜。拊丝竹。叩宫商。宴华池。酌玉觞。
<br>
<br>　　【思归叹】
<br>
<br>　　登城隅兮临长江。极望无涯兮思填胸。鱼瀺灂兮鸟缤翻。泽雉游凫兮戏中园。秋风厉兮鸿雁征。蟋蟀嘈嘈兮晨夜鸣。落叶飘兮枯枝竦。百草零落兮覆畦垅。时光逝兮年易尽。感彼岁暮兮怅自愍。廓羁旅兮滞野都。愿御北风兮忽归徂。惟金石兮幽且清。林郁茂兮芳卉盈。玄泉流兮萦丘阜。阁馆萧寥兮荫业柳。吹长笛兮弹五弦。高歌凌云兮乐馀年。舒篇卷兮与圣谈。
<br>
<br>　　释冕投绂兮希鼓聃。超逍遥兮绝尘埃。福亦不至兮祸不来。
<br>
<br>　　【答曹嘉诗】
<br>
<br>　　昔常接羽仪。俱游青云中。敦道训胄子。儒化涣以融。同声无异响。故使恩爱隆。岂惟敦初好。款分在令终。孔不陋九夷。老氏适西戎。逍遥沧海隅。可以保王躬。世事非所务。周公不足梦。玄寂令神王。是以守至冲。
<br>
<br>　　【赠棘腆诗】
<br>
<br>　　久官无成绩。栖迟於徐方。寂寂守空城。悠悠思故乡。恂恂二三贤。身远屈龙光。携手沂泗间。遂登舞雩堂。文藻譬春华。谈话犹兰芳。消忧以觞醴。娱耳以名娼。博弈逞妙思。弓夭威边疆。
<br>
<br>　　【答棘腆诗】
<br>
<br>　　言念将别。睹物伤情。赠尔话言。要在遗名。惟此遗名。可以全生。
<br>
<br>　　【赠欧阳建诗】
<br>
<br>　　文藻譬春华。谈话如芳兰。
<br>
<br>　　【还京诗】
<br>
<br>　　迅风翼华盖。飘遥若鸿飞。
<br>
<br>　　☆绿珠
<br>
<br>　　〈绿珠。石崇妾。〉
<br>
<br>　　【懊侬歌】
<br>
<br>　　〖古今乐录曰：懊侬歌。晋绿珠所作。唯丝布涩难缝一曲而已。〗
<br>
<br>　　丝布涩难缝。令侬十指穿。黄牛细犊车。游戏出孟津。
<br>
<br>　　☆场。
<br>
<br>　　【怨诗】
<br>
<br>　　〖王子年拾遗记曰：石季伦有爱婢曰风。魏末於胡中得之。年十五。无有比其容貌。最以文辞擅爱。年三十。妙年者争嫉之。崇退风为房老。使主群少。乃怀怨而作诗。〗
<br>
<br>　　春华谁不美。卒伤秋落时。突烟还自低。鄙退岂所期。桂芳徒自蠹。失爱在蛾眉。坐见芳时歇。憔悴空自嗤。
<br>
<br>　　☆欧阳建
<br>
<br>　　〈建。字坚石。渤海人。石崇甥。历山阳令、尚书郎、冯翊太守。永康元年。石崇劝淮南王诛赵王伦。事觉。建与崇见杀。有集二卷。〉
<br>
<br>　　【答石崇赠诗】
<br>
<br>　　於铄我舅。明德塞违。俾东藩。在徐之邳。载播其惠。载扬其威。济宽惟猛。方夏以绥。光启先业。增曜重晖。咨余冲人。艰苦攸离。过庭无闻。顽固匪移。赖慈诲。导之轨仪。仰遵嘉咏。俯蹈明规。如葛斯蔓。如つ之垂。旋机回度。逝者如流。日与月与。稔冉代周。自我之旷。载履春秋。瞻望遐路。邈矣其悠。心之云慕。思结绸缪。人亦有言。爱而勿劳。谁谓河广。曾不容刀。乃徂来迈。适此西郊。在乾之二。爰著兹爻。我遘君子。仰之弥高。严严其高。即之惟温。居盈思冲。在贵忘尊。纵酒嘉燕。自明及昏。无幽不研。靡奥不论。人乐其量。士感其敦。
<br>
<br>　　【临终诗】
<br>
<br>　　〖《晋书》曰：及遇祸。莫不悼惜之。年三十馀。临命作诗。文甚哀楚。〗
<br>
<br>　　伯阳适西戎。孔子欲居蛮。苟怀四方志。所在可游盘。况乃遭屯蹇。颠沛遇灾患。古人达机兆。策马游近关。咨余冲且暗。抱责守微官。潜图密已构。成此祸福端。恢恢六合间。四海一何宽。天网布纲。投足不获安。松柏隆冬悴。然後知岁寒。不涉太行险。谁知斯路难。真伪因事显。人情难豫关。穷达有定分。慷慨复何叹。上负慈母恩。痛酷摧心肝。下顾所怜女。恻恻心中酸。二子弃若遗。念皆遘凶残。不惜一身死。惟此如循环。执纸五情塞。挥笔涕丸澜。
<br>
<br>　　☆何劭
<br>
<br>　　〈劭。字敬祖。陈国夏阳人。晋太宰何曾次子。武帝即位。为散骑常侍。咸宁中。迁侍中。惠帝初为太子太师。累迁尚书左仆射。永康初。迁司徒。赵王伦篡位。以为太宰。永宁元年卒。有集二卷。〉
<br>
<br>　　【洛水祖王公应诏诗】
<br>
<br>　　穆穆圣王。体此慈仁。友于之至。通于明神。游宴绸缪。情恋所亲。薄云饯之。于洛之滨。嵩崖严严。洪流汤汤。春风动衿。归雁和鸣。我後响客。鼓瑟吹笙。举爵惟别。闻乐伤情。嘉宴既终。白日西归。群司告旋。鸾舆整绥。我皇重离。顿辔骖。临川永叹。酸涕沾颐。崇恩感物。左右同悲。
<br>
<br>　　【赠张华诗】
<br>
<br>　　四时更代谢。悬象迭卷舒。暮春忽复来。和风与节俱。俯临清泉涌。仰观嘉木敷。周旋我陋圃。西瞻广武庐。既贵不忘俭。处有能存无。镇俗在简约。树塞焉足摹。在昔同班司。今者并园墟。私愿偕黄发。逍遥综琴书。举爵茂阴下。携手共踌躇。奚用遗形骸。忘筌在得鱼。
<br>
<br>　　【游仙诗】
<br>
<br>　　青青陵上松。亭亭高山柏。光色冬夏茂。根柢无菜凋落。吉士怀真心。悟物思远托。扬志玄云际。流目瞩严石。羡昔王子乔。友道发伊洛。迢遽陵峻岳。连翩御飞鹤。抗迹遗万里。岂恋生民乐。长怀慕仙类。眇然心绵邈。
<br>
<br>　　【杂诗】
<br>
<br>　　秋风乘夕起。明月照高树。闲房来清气。广庭发晖素。静寂怆然叹。惆怅出游顾。仰视垣上草。俯察阶下露。心虚体自轻。飘遥若仙步。瞻彼陵上柏。想与神人遇。道深难可期。精微非所慕。勤思终遥夕。永言写情虑。
<br>
<br>　　【诗】
<br>
<br>　　亮无风云会。安能袭尘轨。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
