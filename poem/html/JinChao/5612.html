<HTML>
<HEAD>
<TITLE>潘尼全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 潘尼全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>潘尼全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=5612"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'潘尼全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[潘尼全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 潘尼（约250～约311），西晋文学家。字正叔。荥阳中牟(今属河南)人。潘岳侄。少有才，与潘岳俱以文章知名。性格恬淡，不喜交游，专心著述。太康年间，举秀才。历任尚书郎、著作郎、中书令。永嘉年间任太常卿。洛阳被刘聪攻破之前，潘尼携家还乡，中途病卒。《隋书·经籍志》载有“晋太常卿《潘尼集》十卷”，今不存。明人张溥辑有《潘太常集》1卷,见《汉魏六朝百三家集》。
<br>
<br>献长安君安仁诗十首 赠司空掾安仁诗十首 赠陆机出为吴王郎中令诗六首 答陆士衡诗 答傅咸诗 七月七日侍皇太子宴玄圃园诗 上巳日帝会天渊池诗 皇太子上巳日诗 巳日诗 释奠诗 诗 皇太子集应令诗 皇太子社诗 三月三日洛水作诗 赠河阳诗 赠侍御史王元贶诗 赠长安令刘正伯诗 赠陇西太守张仲治诗 赠荥阳太守吴子仲诗 答杨士安诗 送卢弋阳景宣诗 迎大驾诗 逸民吟 逸民吟 送大将军掾卢晏诗 赠汲郡太守李茂彦诗 赠刘佐诗 游西岳诗 诗二首 长至诗 
<br>
<br>
<br>--------------------------------------------------------------------------------
<br>
<br>献长安君安仁诗十首 
<br>
<br>一 
<br>
<br>峨峨嵩岳。有岩其峻。奕奕茂宗。载挺英儁。仍代垂芳。金声玉润。固天纵之。应期翼晋。 
<br>
<br>二 
<br>
<br>翼晋伊何。惟国之桢。明理内照。流风外馨。出敷五教。入赞典刑。黎人既乂。庶狱既清。 
<br>
<br>三 
<br>
<br>邦人宗德。朝野归真。乃铨国议。乃综彝伦。优劣罔差。褒贬齐均。九流顺序。百郡望尘。 
<br>
<br>四 
<br>
<br>出不辞难。处不闷滞。望色斯听。温言则厉。志在恤人。损已济代。复宰旧都。三命而逝。 
<br>
<br>五 
<br>
<br>赫矣旧都。实惟西京。人不安业。盗贼公行。帝用西顾。朝简英清。佥曰我君。勋绩维明。 
<br>
<br>六 
<br>
<br>西京伊何。实崄实遐。右带汧陇。东接二华。我政既平。我化惟嘉。肃之斯威。绥之斯和。 
<br>
<br>七 
<br>
<br>卓公化密。国侨相郑。名垂载籍。勋加百姓。今在潘后。实有惠政。岂羡在昔。于兹亦盛。 
<br>
<br>八 
<br>
<br>仆夫授策。发轫皇都。亲戚鳞集。祖饯盈涂。嘉肴纷错。清酒百壶。饮者未酲。宴不及娱。 
<br>
<br>九 
<br>
<br>曜灵速迈。王制难违。投觞即路。忧公忘私。衮职有阙。思君之归。将升皇极。入侍紫微。 
<br>
<br>十 
<br>
<br>否泰靡常。变通有时。煌煌帝载。俟君而熙。愿崇大业。克俊良期。屏营怀慕。舒愤献诗。 
<br>
<br>
<br>--------------------------------------------------------------------------------
<br>
<br>赠司空掾安仁诗十首
<br>
<br>一 
<br>
<br>桓桓上宰。穆穆四门。投纶沧海。结网昆仑。迅翼争赴。游鳞竞奔。美哉逸轨。放辔无前。 
<br>
<br>二 
<br>
<br>放辔伊何。杖策来游。颉颃将相。高揖王侯。华茂九春。实繁三秋。骋辞泉踊。敷藻云浮。 
<br>
<br>三 
<br>
<br>表奇髫龀。成名弱冠。令德内光。文雅外焕。幽冥必探。凝滞必散。终贾杜口。杨班韬翰。 
<br>
<br>四 
<br>
<br>我车既驾。我弓既招。既升尺木。将游云霄。纳言帝侧。正色皇朝。华组鸣佩。飞蝉曜貂。 
<br>
<br>五 
<br>
<br>人亦有言。人恶其上。至乐贵和。大礼崇敬。泉不可凌。必也心竞。伐善施劳。先人所病。 
<br>
<br>六 
<br>
<br>文侯焉轼。干木在庭。子奇何盛。车有老成。昔闻颜子。今也吾生。克己复礼。在贵不盈。 
<br>
<br>七 
<br>
<br>发采故乡。扬辉蓬宇。文绣煌煌。衣裳楚楚。何以会宾。荜门环堵。何以备肴。杀鸡为黍。 
<br>
<br>八 
<br>
<br>伊余鄙夫。秩卑才朽。温温恭人。恂恂善诱。坐则接茵。行则携手。义惟诸父。好同朋友。 
<br>
<br>九 
<br>
<br>年时易逝。进德苦晚。嘉彼骏逸。愧此疲蹇。虽欲望尘。前驱遂远。解衔散辔。徘徊吴阪。 
<br>
<br>十 
<br>
<br>收迹衡门。旋轸上京。方事之殷。以君之明。缉熙台鼎。协济和羹。歧路多怀。赋诗赠行。 
<br>
<br>
<br>--------------------------------------------------------------------------------
<br>
<br>赠陆机出为吴王郎中令诗六首 
<br>
<br>一 
<br>
<br>东南之美。曩惟延州。显允陆生。于今尠俦。振鳞南海。濯翼清流。婆娑翰林。容与坟丘。 
<br>
<br>二 
<br>
<br>玉以瑜润。随以光融。乃渐上京。羽仪储宫。玩尔清藻。味尔芳风。泳之弥广。挹之弥冲。 
<br>
<br>三 
<br>
<br>昆山何有。有瑶有珉。及尔同僚。具惟近臣。予涉素秋。子登青春。愧无老成。厕彼日新。 
<br>
<br>四 
<br>
<br>祁祁大邦。惟桑惟梓。穆穆伊人。南国纪。帝曰尔谐。惟王卿士。俯偻从命。奚恤奚喜。 
<br>
<br>五 
<br>
<br>我车既巾。我马既秣。星陈夙驾。载脂载辖。婉娈二宫。徘徊殿闼。醪澄莫飨。孰慰饥渴。 
<br>
<br>六 
<br>
<br>昔子忝私。贻我蕙兰。今子徂东。何以赠旃。寸晷惟宝。岂无玙璠。彼美陆生。可与晤言。 
<br>
<br>
<br>--------------------------------------------------------------------------------
<br>
<br>答陆士衡诗 
<br>
<br>顾兹蓬蔚。厕根兰陂。膏泽虽均。华不足披。逮春不茂。未秋先萎。子濯鳞翼。我挫羽仪。愿言难常。载合载离。昔游禁闼。祗畏夕惕。今放丘园。纵心夷易。口咏新诗。目玩文迹。予志耕圃。尔勤王役。惭无琬琰。以詶尺璧。 
<br>
<br>答傅咸诗 
<br>
<br>小序
<br>
<br>司徒左长史傅长虞。会定九品。左长史宜得其才。屈为此职。执天下清议。宰割百国。而长虞性直而行。或有不堪。余与之亲。作诗以规焉。 
<br>
<br>悠悠羣吏。非子不整。嗷嗷众议。非子不靖。忽荷畧纽。握纲提领。矫矫贞臣。惟国之屏。 
<br>
<br>七月七日侍皇太子宴玄圃园诗 
<br>
<br>商风初授。辰火微流。朱明送夏。少昊迎秋。嘉禾茂园。芳草被畴。于是我后。以豫以游。 
<br>
<br>上巳日帝会天渊池诗 
<br>
<br>青春暮月。六气和理。律应姑洗。日惟元巳。谷风散凝。微阳戒始。春服既成。明灵降祉。 
<br>
<br>皇太子上巳日诗 
<br>
<br>玉衡连极。招摇指辰。太昊司方。句芒御春。 
<br>
<br>巳日诗 
<br>
<br>霭霭疏圃。载繁载荣。淡淡天泉。载渌载清。 
<br>
<br>释奠诗 
<br>
<br>敦书请业。研几通理。尊师重道。释奠崇祀。德成教伦。孰云不祉。 
<br>
<br>诗 
<br>
<br>八珍代羞。六饭迭举。 
<br>
<br>皇太子集应令诗 
<br>
<br>圣朝命方岳。爪牙司北邻。皇储延笃爱。设饯送远宾。谁应今日宴。具惟廊庙臣。置酒宣猷庭。击鼓灵沼滨。沾恩洽明两。遭德会阳春。羽觞飞醽醁。芳馔备奇珍。巴渝二八奏。妙舞鼓释振。长袂生回飙。曲裾扬轻尘。 
<br>
<br>皇太子社诗 
<br>
<br>太簇协青阳。履端发岁首。孟月涉初旬。吉日唯上酉。我后迩天休。设社祈遐耉。 
<br>
<br>三月三日洛水作诗 
<br>
<br>晷运无穷已。时逝焉可追。斗酒足为欢。临川胡独悲。暮春春服成。百草敷英蕤。聊为三日游。方驾结龙旗。廊庙多豪俊。都邑有艳姿。朱轩荫兰皋。翠幙映洛湄。临岸濯素手。涉水搴轻衣。沉钩出比目。举弋落双飞。羽觞乘波进。素卵随流归。 
<br>
<br>赠河阳诗 
<br>
<br>虙生化单父。子奇莅东阿。桐乡建遗烈。武城播弦歌。逸骥腾夷路。潜龙跃洪波。弱冠步鼎铉。既立宰三河。流声馥秋兰。摛藻艳春华。徒美天姿茂。岂谓人爵多。 
<br>
<br>赠侍御史王元贶诗 
<br>
<br>昆山积琼玉。广厦构众材。游鳞萃灵沼。抚翼希天阶。膏兰孰为消。济治由贤能。王侯厌崇礼。回迹清宪台。蠖屈固小往。龙翔乃大来。协心毗圣世。毕力赞唐哉。 
<br>
<br>赠长安令刘正伯诗 
<br>
<br>游鸾凭太虚。腾鳞托浮霄。过蒙嘉时会。假翼陵扶摇。疲惫充时乏。及余再同僚。并迹侍储宫。携手登皇朝。刘侯抚西都。迈绩参豹乔。德厚化必深。政明奸自消。万寻由积篑。千里一步超。尔其骋逸轨。远涂固可要 
<br>
<br>赠陇西太守张仲治诗 
<br>
<br>二八由唐显。周以多士隆。羣灵感韶运。理翮应翔风。张生拔幽华。苹蘩登二宫。未几振朱锦。剖符抚西戎。及子仍同僚。赠言贻尔躬。威刑有时用。唯德可令终 
<br>
<br>赠荥阳太守吴子仲诗 
<br>
<br>大晋盛得人。储宫畜髦士。吴侯降高质。剖符授千里。垂覆岂他乡。回光临桑梓。寮类感歧路。黎庶思知耻。老氏喻小鳞。曹参寄狱市。无谓敝邑陋。覆篑由兹起。 
<br>
<br>答杨士安诗 
<br>
<br>逝将辞储宫。栖迟集南畿。不悮百里贱。徒惜年志衰。踌躇顾城阙。怨恋慕端闱。俊德贻妙诗。敷藻发清徽。媿彼褒崇过。感此歧路悲。 
<br>
<br>送卢弋阳景宣诗 
<br>
<br>杨朱焉所哭。歧路重别离。屈原何伤悲。生离情独哀。知命虽无忧。仓卒意低回。叹气从中发。洒泪随襟颓。九重不常键。阊阖有时开。愧无纻衣献。贻言取诸怀。 
<br>
<br>迎大驾诗 
<br>
<br>南山郁岑崟。洛川迅且急。青松荫修岭。绿蘩被广隰。朝日顺长涂。夕暮无所集。归云乘幰浮。凄风寻帷入。道逢深识士。举手对吾揖。世故尚未夷。崤函万崄涩。狐狸夹两辕。豺狼当路立。翔凤婴笼槛。骐骥见维絷。俎豆昔尝闻。军旅素未习。且少停君驾。徐待干戈戢。 
<br>
<br>逸民吟 
<br>
<br>我顾傲世自遗。舒志六合。由巢是追。沐浴池洪迅羽衣。陟彼名山。采此芝薇。朝云叆叇。行露未晞。游鱼羣戏。翔鸟双飞。逍遥博观。日晏忘归。嗟哉世士。从我者谁。 
<br>
<br>逸民吟 
<br>
<br>我愿遁居。隐身岩穴。宠辱弗荣。谁能羁绁。 
<br>
<br>送大将军掾卢晏诗 
<br>
<br>赠物虽陋薄。识意在忘言。琼琚尚交好。桃李贵往还。萧艾茍见纳。贻我以芳兰。 
<br>
<br>赠汲郡太守李茂彦诗 
<br>
<br>小序
<br>
<br>元康六年。尚书吏部郎汝南李光彦迁汲郡太守。都亭侯江夏李茂曾迁平阳太守。此二子皆弱冠知名。历职显要。旬月之间。继踵名郡。离俭剧之勤。就放旷之逸。枕鸣琴以俟远致。离别之际。各斐然而赋诗。 
<br>
<br>离索何惆怅。后会未可希。河朔贵相忘。歧路安足悲。 
<br>
<br>赠刘佐诗 
<br>
<br>要言将谁苦。聊以贻友生。念我二三贤。规我无隐情。 
<br>
<br>游西岳诗 
<br>
<br>驾言游西岳。寓目二华山。金楼虎珀阶。象榻瑇瑁筵。中有神秀士。不知几何年。 
<br>
<br>
<br>--------------------------------------------------------------------------------
<br>
<br>诗二首 
<br>
<br>一 
<br>
<br>尺璧信易遗。寸晷难可踰。成名非我事。所玩琴与书。 
<br>
<br>二 
<br>
<br>鸾鸟栖堂庑。不若翔廖廓。 
<br>
<br>
<br>--------------------------------------------------------------------------------
<br>
<br>长至诗 
<br>
<br>浑仪赋四气。玉衡运招摇。灵晷修期夕。日南始今朝。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
