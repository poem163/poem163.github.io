<HTML>
<HEAD>
<TITLE>晋诗 卷10-11 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 晋诗 卷10-11</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>晋诗 卷10-11</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=6527"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'晋诗 卷10-11')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[晋诗 卷10-11]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷十】
<br>
<br>　　【郊庙歌辞】
<br>
<br>　　【晋郊祀歌三首】
<br>
<br>　　〖《晋书》乐志曰：武帝受命。泰始二年。诏郊祀明堂礼乐权用魏仪。遵周室肇称殷礼之义。但改乐章。使傅玄为之辞。凡十九篇。〗
<br>
<br>　　【夕牲歌】
<br>
<br>　　天命有晋。穆穆明明。我其夙夜。祗事上灵。常于时假。迄用有成。於荐玄牡。进夕其牲。崇德作乐。神是听。
<br>
<br>　　【迎送神歌】
<br>
<br>　　宣文蒸哉。日靖四方。永言保之。夙夜匪康。光天之命。上帝是皇。嘉乐殷荐。灵祚景祥。神降假。享福无疆。
<br>
<br>　　【飨神歌】〖三章〗
<br>
<br>　　天祚有晋。其命惟新。受终于魏。奄有兆民。燕及皇天。怀柔百神。不显遗烈。之德之纯。享其玄牡。式用肇。神来格。福禄是臻。
<br>
<br>　　时迈其犹。昊天子之。祜享有晋。兆民戴之。畏天之威。敬授民时。不显不承。於犹绎思。皇极斯建。庶绩咸熙。庶几列夜。惟晋之祺。
<br>
<br>　　宣文惟后。克与彼天。抚宁四海。保有康年。於乎缉熙。肆用靖民。爰立典制。爰修礼纪。作民之极。莫匪资始。克昌厥后。永言保之。
<br>
<br>　　【晋天地郊明堂歌六首】
<br>
<br>　　【夕牲歌】〖天地郊、明堂同。〗
<br>
<br>　　皇矣有晋。时迈其德。受终於天。光济万国。万国既光。神定厥祥。虔于郊祀。只事上皇。只事上皇。百福是臻。巍巍祖考。克配彼天。嘉牲匪歆。德馨惟飨。受天之祚。神化四方。
<br>
<br>　　【降神歌】
<br>
<br>　　於赫大晋。膺天景祥。二帝迈德。宣兹重光。我皇受命。奄有万方。郊祀配享。礼乐孔章。
<br>
<br>　　神嘉响。祖考是皇。克昌厥后。保祚无疆。
<br>
<br>　　【天郊飨神歌】
<br>
<br>　　整泰坛。祀皇神。精气感。百灵宾。蕴朱火。燎芳薪。紫烟游。冠青云。神之体。靡象形。旷无方。幽以清。神之来。光景照。听无闻。视无兆。神之至。举歆歆。动余心。神之坐。同欢娱。泽云翔。化风舒。嘉乐奏。文中声。八音谐。神是听。咸洁齐。并芬芳。烹牲。享玉觞。神悦响。歆礼祀。佑大晋。降繁祉。祚京邑。行四海。保天年。穷地纪。
<br>
<br>　　【又】
<br>
<br>　　营泰。定天衷。思心睿。谋筮从。建表蕴。设郊宫。田烛置。火通。历元旬。集首吉。饰皆坛。坎列室。
<br>
<br>　　【地郊飨神歌】
<br>
<br>　　整泰折。俟皇只。众神感。群灵仪。阴祀设。吉礼施。夜将极。时未移。只之体。无形象。潜泰幽。洞忽荒。只之出。若有。灵无还。天下母。只之来。遗光景。昭若存。终冥冥。只之至。举欣欣。舞象德。歌成文。只之坐。同欢豫。泽雨施。化云布。乐八变。声教敷。物咸亨。只是娱。齐既洁。侍者肃。玉觞进。咸穆穆。飨嘉豢。歆德馨。祚有晋。暨群生。溢九壤。格天庭。保万寿。延亿龄。
<br>
<br>　　【又】
<br>
<br>　　结方丘。祗国琛。樽既享。俎既歆。敛检玉。具鏖琛。懋百福。底自古。锡万寿。迄在今。
<br>
<br>　　【明堂飨神歌】
<br>
<br>　　经始明堂。享祀匪懈。於皇烈考。光配上帝。赫赫上帝。既高既崇。圣考是配。明德显融。率土敬职。万方来祭。常于时假。保祚永世。
<br>
<br>　　【晋宗庙歌十一首】
<br>
<br>　　〖南《齐书》乐志曰：晋泰始中。傅玄造祠庙夕牲昭夏歌一篇。迎送神肆夏歌一篇。登歌七庙七篇。飨神歌二篇。玄云。
<br>
<br>　　登歌，歌盛德之功烈，故庙异其文。飨神犹周颂之有瞽及雍，但说祭飨神明礼光之盛，七庙飨神皆用之。〗
<br>
<br>　　【夕牲歌】
<br>
<br>　　我夕我牲。猗欤敬止。嘉豢孔时。供兹享祀。神鉴厥诚。博硕斯歆。祖考降响。以虞孝孙之心。
<br>
<br>　　【迎送神歌】
<br>
<br>　　鸣呼悠哉。日鉴在兹。以时享祀。神明降之。神明斯降。既佑飨之。祚我无疆。受天之佑。赫赫太上。巍巍圣祖。明明烈考。丕承继序。
<br>
<br>　　【征西将军登歌】
<br>
<br>　　经始宗庙。神明戾止。申锡无疆。祗承享祀。假哉皇祖。绥予孙子。燕及后昆。锡兹繁祉。
<br>
<br>　　【豫章府君登歌】
<br>
<br>　　嘉乐肆庭。荐祀在堂。皇皇宗庙。乃祖先皇。济济辟公。相予蒸尝。享祀不忒。降福穰穰。
<br>
<br>　　【颍川府君登歌】
<br>
<br>　　於邈先后。实司于天。显矣皇祖。帝祉肇臻。本支克昌。资始开元。惠我无疆。享祀永年。
<br>
<br>　　【京兆府君登歌】
<br>
<br>　　於惟曾皇。显显令德。高明清亮。匪兢柔克。保命祜。基命惟则。笃生圣祖。光济四国。
<br>
<br>　　【宣皇帝登歌】
<br>
<br>　　於铄皇祖。圣德钦明。勤施四方。夙夜敬止。载敷文教。载扬武烈。匡定社稷。恭行天罚。经始大业。造创帝基。畏天之命。于时保之。
<br>
<br>　　【景皇帝登歌】
<br>
<br>　　执竞景皇。克明克哲。旁作穆穆。惟祗惟畏。纂宣之绪。耆定厥功。登此俊。纠彼群凶。业业在位。帝既勤止。维天之命。於穆不已。
<br>
<br>　　【文皇帝登歌】
<br>
<br>　　於皇时晋。允文文皇。聪明睿智。圣敬神武。万几莫综。皇斯清之。虎兕放命。皇斯平之。柔远能迩。简授英贤。创业垂统。勋格皇天。
<br>
<br>　　【飨神歌】〖二章〗
<br>
<br>　　曰晋是常。享祀时序。宗庙致敬。礼乐具举。惟其来祭。普天率土。牺樽既奠。清酤既载。亦有和羹。荐羞斯备。蒸蒸永慕。感时兴思。登歌奏舞。神乐其和。祖考来格。佑我邦家。敷天之下。罔不休嘉。
<br>
<br>　　肃肃在位。济济臣工。四海来格。礼仪有容。钟鼓振。管弦理。舞开元。歌永始。神胥乐兮。肃肃在位。臣工济济。小大咸敬。上下有礼。理管弦。振鼓钟。舞象德。歌咏功。神胥乐兮。肃肃在位。有来雍雍。穆穆天子。相维辟公。礼有仪。乐有则。舞象功。歌咏德。神胥乐兮。
<br>
<br>　　【燕射歌辞】
<br>
<br>　　【晋四厢乐歌三首】
<br>
<br>　　〖《晋书》乐志曰：晋初。食举亦用鹿鸣。至武帝泰始五年。使傅玄、荀勖、张华各造正旦行礼及王公上寿酒食举乐歌诗。后又诏成公绥亦作焉。傅玄造三篇。一曰天鉴。二曰认赫。三曰天命。〗
<br>
<br>　　【正旦大会行礼歌】〖四章〗
<br>
<br>　　天鉴有晋。世祚圣皇。时齐七政。朝此万方。
<br>
<br>　　钟鼓斯震。九宾备礼。正位在朝。穆穆济济。
<br>
<br>　　煌煌三辰。实丽于天。君后是象。威仪孔虔。
<br>
<br>　　率礼无愆。莫非迈德。仪刑圣皇。万邦惟则。
<br>
<br>　　【上寿酒歌】
<br>
<br>　　於赫明明。圣德龙兴。三朝献酒。万寿是膺。敷佑四方。如日之升。自天降祚。元吉有徵。
<br>
<br>　　【食举东西厢歌】〖十三章〗
<br>
<br>　　天命有大晋。载育群生。於穆上德。随时化成。
<br>
<br>　　自祖配命。皇皇后辟。继天创业。宣文之绩。
<br>
<br>　　不显宣文。先知稼穑。克恭克俭。足教足食。
<br>
<br>　　既教食之。弘济艰难。上帝是佑。下民所安。
<br>
<br>　　天佑圣皇。万邦来贺。虽安勿安。乾乾匪暇。
<br>
<br>　　乃正丘郊。乃定冢社。ее作宗。光宅天下。
<br>
<br>　　惟敬朝飨。爰奏食举。尽礼供御。嘉乐有序。
<br>
<br>　　树羽设业。笙镛以间。琴瑟齐列。亦有篪埙。
<br>
<br>　　皇皇鼓钟。枪枪磬管。八音克谐。载夷载简。
<br>
<br>　　既夷既简。共大不御。风化潜兴。如云如雨。
<br>
<br>　　如云之覆。如雨之润。声教所暨。无思不顺。
<br>
<br>　　教以化之。乐以和之。和而养之。时惟邕熙。
<br>
<br>　　礼慎其仪。乐节其声。於铄皇繇。既和且平。
<br>
<br>　　【晋四厢乐歌十七首】
<br>
<br>　　〖《晋书》乐志曰：魏杜夔传旧雅乐四曲。一曰鹿鸣。二曰驺虞。三曰伐檀。四曰文王。皆古声辞。及太和中。左延年改夔驺虞、伐檀、文王三曲。更自作声节。其名虽存。而声实异。唯因夔鹿鸣。全不改易。每正旦大会。太尉奉璧。群后行礼。东厢雅乐常作者是也。后又改三篇。第一曰於赫篇。咏武帝。声节与古鹿鸣同。第二曰巍巍篇。咏文帝。用延年所改驺虞声。第三曰洋洋篇。咏明帝。用延年所改文王声。第四曰复用鹿鸣。鹿鸣之声重用。而除古伐檀。古今乐录曰：汉故事上寿用四会曲。魏明帝青龙二年。以长笛食举第十一古大置酒曲代四会。又易古诗名曰羽觞行。用为上寿曲。施用最在前。鹿鸣以下十二曲名食举乐。而四会之曲遂废。○《晋书》乐志曰：泰始中。使傅玄、荀勖、张华各造正旦大会行礼及王公上寿酒、食举乐歌诗。勖乃更作行礼诗四篇。又为正旦大会、王公上寿歌诗并食举乐歌诗。合十三篇。又以魏氏歌诗或二言。或三言。或四言。或五言。与古诗不类。以问司律中郎将陈颀。颀曰：被之金石。未必皆当。故勖造晋歌。皆为四言。唯王公上寿酒一篇。为三言五言焉。〗
<br>
<br>　　【正旦大会行礼歌】〖四章〗
<br>
<br>　　於皇元首。群生资始。履端大享。敬御繁祉。肆觐群后。爰及卿士。钦顺则元。允也天子。
<br>
<br>　　明明天子。临下有赫。四表宅心。惠浃荒貊。柔远能迩。孔淑不逆。来格祁祁。邦家是若。
<br>
<br>　　光光邦国。天笃其祜。丕显哲命。顾柔三祖。世德作求。奄有九土。思我皇度。彝伦攸序。惟祖惟宗。高朗缉熙。对越在天。骏惠在兹。聿求厥成。我皇崇之。式固其犹。往敬用治。
<br>
<br>　　【王公上寿酒歌】
<br>
<br>　　践元辰。延显融。献羽觞。祈令终。我皇寿而隆。我皇茂而嵩。本枝奋百世。休祚钟圣躬。
<br>
<br>　　【食举乐东西厢歌】〖十二章〗
<br>
<br>　　煌煌七曜。重明交畅。我有嘉宾。是应是贶。邦政既图。接以大飨。人之好我。式遵德让。
<br>
<br>　　宾之初筵。蔼蔼济济。既朝乃宴。以洽百礼。颁以位叙。或廷或陛。登傧台叟。亦有兄弟。胥子陪寮。宪兹度楷。观颐养正。降福孔偕。
<br>
<br>　　昔我三后。大业是维。今我圣皇。前军。奕世重规。明照九畿。思辑用光。时罔有违。陟禹之迹。莫不来威。天被显禄。福履是绥。
<br>
<br>　　赫矣太祖。克广明德。廓开宇宙。正世立则。变化不经。民无瑕慝。创业垂统。兆我晋国。
<br>
<br>　　列文伯考。时惟帝景。夷险平乱。威而不猛。御衡不迷。皇涂焕炳。七德咸宣。其宁惟水。
<br>
<br>　　猗欤盛欤。先皇圣文。则天作孚。大哉为君。慎徽五典。帝载是勤。文武发挥。茂建嘉勋。修已济治。民用宁殷。怀远烛幽。玄教氛氲。善世不伐。服事三分。德博化隆。道冒无垠。
<br>
<br>　　隆化洋洋。帝命溥将。登我晋道。越惟圣皇。龙飞革运。临焘八荒。睿哲钦明。配踪虞唐。封建厥福。骏发其祥。三朝习吉。终然允臧。其臧惟何。总彼万方。元侯列辟。四狱蕃王。时见世享。率兹有常。旅揖在庭。嘉客在堂。宋卫既臻。陈留山阳。我有宾使。观国之光。贡贤纳计。献璧奉璋。保佑命之。申锡无疆。
<br>
<br>　　振鹭于飞。鸿渐其翼。京邑穆穆。四方是式。无竞惟人。王纲允敕。君子来朝。言观其极。
<br>
<br>　　翼翼大君。民之攸暨。信理天工。惠康不匮。将远不仁。训以淳粹。幽明有伦。俊在位。九族既睦。庶邦顺比。开元布宪。四海鳞萃。协时正统。殊涂同致。厚德载物。灵心隆贵。敷奏谠言。纳
<br>
<br>　　以无讳。树之典象。诲之义类。上教如风。下应如卉。一人有庆。群萌以遂。我后宴喜。令问不坠。
<br>
<br>　　既宴既喜。翕是万邦。礼仪卒度。物有其容。晰晰庭燎。皇々鼓钟。笙磬咏德。万舞象功。八音克谐。俗易化从。其和如乐。庶品时邕。
<br>
<br>　　时邕斌斌。六合同尘。往我祖宣。威静殊邻。首定荆楚。遂平燕秦。文皇。迈德流仁。爰造草昧。应乾顺民。灵瑞告符。休徵响震。天地弗违。以和神人。既戡庸蜀。吴会是宾。肃慎率职。苦矢来陈。韩进乐。均协清钧。西旅献獒。扶南效珍。蛮裔重译。玄齿文身。我皇抚之。景命惟新。
<br>
<br>　　嘉会。有闻无声。清酤既奠。笾豆既馨。礼充乐备。箫韶九成。恺乐饮酒。酣而不盈。率土欢豫。邦国以宁。王猷允塞。万载无倾。
<br>
<br>　　【晋四厢乐歌十六首】
<br>
<br>　　〖《晋书》乐志曰：张华以为魏上寿、食举诗及汉代所施用。其文句长短不齐。未皆合古。盖以依咏弦节。本有因循。而误乐知音。足以制声度曲。法用率非凡近之所能改。二代三京。袭而不变。虽诗章智商异。废兴随时。至其韵逗留曲折。皆系於旧。有由然也。是以一皆因就。不敢有所改易。〗
<br>
<br>　　【王公上寿诗】
<br>
<br>　　称元庆。奉圣觞。后皇延遐祚。安乐抚万方。
<br>
<br>　　【食举东西厢乐诗】〖十一章〗
<br>
<br>　　明明在上。丕显厥繇。翼翼三寿。蕃后惟休。群生渐德。六合承流。三正元辰。朝庆鳞萃。华夏奉职贡。八荒觐殊类。黻冕充广庭。鸣玉盈朝位。
<br>
<br>　　济济朝位，言观其光。仪序既以时。礼文焕以彰。思皇享多祜。嘉乐永无央。
<br>
<br>　　九宾在庭。胪赞既通。升瑞奠贽。乃侯乃公。穆穆天尊。隆礼动容。履端承元吉。介福御万邦。
<br>
<br>　　朝享。上下咸雍。崇多仪。繁礼容。舞盛德。歌九功。扬芳烈。播休踪。
<br>
<br>　　皇化洽。洞幽明。怀柔百神。辑祥祯。潜龙跃。雕虎仁。仪凤鸟。届游麟。枯蠹荣。竭泉流。菌芝茂。枳棘柔。
<br>
<br>　　和气应。休徵弦。协灵符。彰帝期。绥宇宙。万国和。昊天成命。赍皇家。赍皇家。
<br>
<br>　　世资圣哲。三后在天。启鸿烈。启鸿烈。隆王基。率土讴吟。欣戴于时。恒文象。代气著期。
<br>
<br>　　泰始开元。龙升在位。四奥同风。燮宁殊类。五韪来备。嘉生以遂。凝庶绩。臻太康。申繁祉。胤无疆。本枝百世。继绪言不忘。继绪不忘。休有烈光。永言配命。惟晋之祥。
<br>
<br>　　圣明统世。笃皇仁。广大配天地。顺动若陶钧。玄化参自然。至德通神明。清风畅八极。流泽被无垠。
<br>
<br>　　於皇时晋。奕世齐圣。惟天降嘏。神保定。弘济区夏。允集大命。有命既集。光帝猷。大明重曜。鉴六幽。声教洋溢。惠滂流。惠滂流。移风俗。多士盈朝。贤俊比屋。敦世心。断凋反素朴。反素朴。怀庶方。干戚舞阶庭。疏狄悦遐荒。扶南假重译。肃慎袭衣裳。云覆雨施。德洽无疆。旁作穆穆。仁化翔。
<br>
<br>　　朝元日。宾王庭。承宸极。当盛明。衍和光。竭祗诚。仰嘉惠。怀德馨。游淳风。泳淑风。泳淑清。协忆兆。同欢荣。建皇极。统天位。运阴阳。御六气。殷群生。成性类。王道浃。治功成。人伦序。俗化清。虔明祀。祗三灵。崇礼乐。式仪刑。
<br>
<br>　　庆元吉。宴三朝。播金石。咏冷箫。奏九夏。舞云韶。迈德音。流英声。八一。六合宁。六合宁。承圣明。王泽洽。道登隆。绥函夏。总华戎。齐德教。混殊风。混殊风。康万国。崇夷简。尚敦德。弘王度。远遐则。
<br>
<br>　　【正旦大会行礼诗】〖四章〗
<br>
<br>　　於赫皇祖。迪哲齐圣。经纬大业。基天之命。克开洪绪。诞笃天庆。旁济彝伦。仰齐七政。
<br>
<br>　　烈烈景皇。克明克聪。静封略。定勋功。成民立政。仪刑万邦。式固崇轨。光绍前踪。
<br>
<br>　　允文烈考。睿哲应期。参德天地。比功四时。大亨以正。庶绩咸熙。肇启晋宇。遂登皇基。
<br>
<br>　　明明我后。玄德通神。受终正位。协应天人。容民厚下。育物流仁。跻我王道。辉光日新。
<br>
<br>　　【晋四厢乐歌】　　成公绥
<br>
<br>　　【王公上寿酒歌】
<br>
<br>　　上寿酒。乐未央。大晋应天庆。皇帝永无疆。
<br>
<br>　　【正旦大会行礼歌】〖十五章〗
<br>
<br>　　穆穆天子。光临万国。多士盈朝。莫匪俊德。流化罔极。王猷允塞。嘉会置酒。嘉宾充庭。羽旄曜辰极。钟鼓振泰清。百辟朝三朝。明仪刑。济济锵锵。金振玉声。
<br>
<br>　　礼乐具。宴嘉宾。眉寿祚圣皇。景福惟日新。群后戾止。有来雍雍。
<br>
<br>　　献酬纳贽。崇此礼容。丰肴万俎。旨酒千钟。嘉乐尽宴乐。福禄咸攸同。乐哉。天下安宁。道化行。风俗清。箫韶作。咏九成。年丰穰。世泰平。至治哉。乐无穷。元首聪明。股肱忠。澍丰泽。扬清风。
<br>
<br>　　嘉瑞出。灵应彰。麒麟见。凤凰翔。醴泉涌。流中唐。嘉禾生。穗盈箱。降繁祉。祚圣皇。承天位。统万国。受命应期。授圣德。四世重光。宣开洪业。景克昌。文钦明。德弥彰。肇启晋邦。流祚无疆。
<br>
<br>　　泰始建元。凤皇龙兴。龙兴伊何。享祚万乘。奄有八荒。化育黎蒸。图书焕炳。金石有徵。德光大。道熙隆。被四表。格皇穹。奕奕万嗣。明明显融。高朗令终。保兹永祚。与天比崇。
<br>
<br>　　圣皇君四海。顺人应天期。三页合重光。泰始开洪基。明曜参日月。功化侔四时。宇宙清且泰。黎庶咸雍熙。善哉雍熙。
<br>
<br>　　惟天降命。翼仁佑圣。於穆三皇。载德弥盛。总齐璇玑。光统七政。百揆时序。化若神圣。四海同风。兴至仁。济民育物。拟陶钧。拟陶钧。垂惠润。皇皇群贤。峨峨英俊。德化宣。芬芳播来胤。播来胤。垂后昆。清庙何穆穆。皇极辟四门。皇极辟四门。万机无不综。翼翼。乐不及荒。饥不遑食。大礼即行。乐无极。
<br>
<br>　　登昆仑。上层城。乘飞龙。升泰清。冠日月。佩五星。扬虹霓。建彗旌。披庆云。荫繁荣。览八极。游天庭。顺天地。和阴阳。序四时。曜三光。张帝网。正皇纲。播仁风。流惠康。
<br>
<br>　　迈洪化。振灵威。怀万方。纳九夷。朝阊阖。宴紫微。
<br>
<br>　　建五旗。罗钟ね。列四县。奏韶武。铿金石。扬旌羽。纵八佾。巴渝舞。咏雅颂。和律吕。于胥乐。乐圣主。
<br>
<br>　　化荡荡。清风泄。总英雄。御俊杰。开宇宙。扫四裔。光缉熙。美圣哲。超百代。扬休烈。流景祚。显万世。
<br>
<br>　　皇皇显祖。翼世佐时。宁济六合。受命应期。神武鹰扬。大化咸熙。廓开皇衢。用成帝基。
<br>
<br>　　光光景皇。无竞惟烈。匡时拯俗。休功盖世。宇宙既康。九域有截。天命降鉴。启祚明哲。
<br>
<br>　　穆穆烈考。克明克隽。实天生德。诞膺灵运。肇建帝业。开国有晋。载德奕世。垂庆洪胤。
<br>
<br>　　明明圣帝。龙飞在天。与灵合契。通德幽玄。仰化青云。俯育重渊。受灵之祜。於万斯年。
<br>
<br>　　【晋冬至初岁小会歌】　　张华
<br>
<br>　　日月不留。四气回周。节庆代序。万国同休。庶尹群后。奉寿升朝。我有嘉礼。式宴百僚。繁肴绮错。旨酒泉氵亭。笙镛和奏。磬管流声。上隆其爱。下尽其心。宣其壅滞。训之德音。乃宣乃训。配享交泰。永载仁风。长抚无外。
<br>
<br>　　【晋宴会歌】
<br>
<br>　　我皇。配天垂光。留精日昃。经览无方。听朝有暇。延命众臣。冠盖云集。樽俎星陈。肴蒸多品。八珍代变。羽爵无算。究乐极宴。歌者流声。舞者投袂。动容有节。丝竹并设。宣畅四体。繁手趣挚。欢足发和。酣不忘礼。好乐无荒。翼翼济济。
<br>
<br>　　【晋中宫所歌】
<br>
<br>　　先生统大业。玄化渐八维。仪刑孚万邦。内训隆壶闱。皇英垂帝典。大雅咏三妃。执德宣隆教。正位理厥机。含章体柔顺。率礼蹈谦祗。螽斯弘慈惠。つ木逮幽微。徽时穆清风。高义邈
<br>
<br>　　不追。遗荣参日月。百世仰馀晖。
<br>
<br>　　【晋宗亲会歌】
<br>
<br>　　族燕明礼顺。饣食序亲亲。骨肉散不殊。昆弟岂他人。本枝笃同庆。棠棣著先民。於皇圣明后。天覆弘且仁。隆礼崇亲戚。旁施协族姻。式宴尽酣娱。饮御备羞珍。和光既宣洽。上下同欢欣。德教加四海。敦睦被无垠。
<br>
<br>　　【鼓吹曲辞】
<br>
<br>　　【晋鼓吹曲二十二首】
<br>
<br>　　〖《晋书》乐志曰：武帝令傅玄制鼓吹曲二十二篇。以代魏曲。〗
<br>
<br>　　【灵之祥】
<br>
<br>　　〖古朱鹭行。古今乐录曰：灵之祥。言宣皇帝之佐魏。犹虞舜之事尧也。既有石瑞之徵。又能用武以诛孟度之逆命也。〗
<br>
<br>　　灵之祥。石瑞章。旌金德。出西方。天降命。授宣皇。应期运。里经骧。继大舜。佐陶唐。赞武文。
<br>
<br>　　建帝纲。孟氏叛。据南疆。追有扈。乱五常。吴寇劲。蜀虏强。交誓盟。连遐荒。宣赫怒。奋鹰扬。震乾威。曜电光。陵九天。陷石城。枭逆命。拯有生。万国安。四海宁。
<br>
<br>　　【宣受命】
<br>
<br>　　〖古思悲翁行。古今乐录曰：宣受命。言宣皇帝御诸葛亮。养威重。运神兵。亮震怖而死。〗
<br>
<br>　　宣受命。应天机。风云时动。神龙飞。御诸葛。镇雍梁。边境安。夷夏康。务节事。勤定倾。揽英雄。保持盈。渊穆穆。赫明明。冲而泰。天之经。养威重。运神兵。亮乃震毙。天下宁。
<br>
<br>　　【征辽东】
<br>
<br>　　〖古艾而张行。古今乐录曰：征辽东。言宣皇帝陵大海之表。讨灭公孙渊。而枭其首也。〗
<br>
<br>　　征辽东。敌失据。威灵迈日域。公孙既授首。群逆破胆。咸震怖。朔北响应。海表景附。武功赫赫。德云布。
<br>
<br>　　【宣辅政】
<br>
<br>　　〖古上之回行。古今乐录曰：言宣帝圣道深远。扰乱反正。网罗文武之才。以定二仪之序也。〗
<br>
<br>　　宣皇辅政。圣烈深。扰乱反正。从天心。网罗文武才。慎厥所生。所生贤。遗教施。安上治民。化风移。肇创帝基。洪业垂。於铄明明。时赫戏。功济万世。定二仪。定二仪。云行雨施。海外风驰。
<br>
<br>　　【时运多难】
<br>
<br>　　〖古拥离行。古今乐录曰：时运多难。言宣帝致讨吴方。有征无战也。〗
<br>
<br>　　时运多难。道教。天地变化。有盈虚。蠢尔吴蛮。虎视江湖。我皇赫斯。致天诛。有征无战。弭其图。天威横被。廓东隅。
<br>
<br>　　【景龙飞】
<br>
<br>　　〖古战城南行。古今乐录曰：景龙飞。言景帝克明威教。赏从夷逆。祚隆无疆。崇此洪基也。〗
<br>
<br>　　景龙飞。御天威。聪鉴玄察。动与神明协机。从之者显。逆之者灭夷。文教敷。武功巍。普被四海。万邦望风。莫不来绥。圣德潜断。先天弗违。弗违祥。享世永长。猛以致宽。道化光。赫明明。祚隆无疆。帝绩惟期。有命既集。崇此洪基。
<br>
<br>　　【平玉衡】
<br>
<br>　　〖古巫山高行。古今乐录曰：平玉衡。言景帝一万国之殊风。齐四海之乖心。礼贤养士。而纂洪业也。〗
<br>
<br>　　平玉衡。纟奸回。万国殊风。四海乖。礼贤养士。羁御英雄。思心齐。纂戎洪业。崇皇阶。品物咸亨。圣敬日跻。聪鉴习下情。明明综天机。
<br>
<br>　　【文皇统百揆】
<br>
<br>　　〖古上陵行。古今乐录曰：文皇统百揆。言文帝始统百揆。用人有序。以敷太平之化也。〗
<br>
<br>　　文皇统百揆。继天理万方。武将镇四隅。英佐盈朝堂。谋言协秋兰。清风发其芳。洪泽所渐润。砾石为圭璋。大道侔五帝。盛德逾三壬。咸光大。上参天与地。至化无内外。无内外。六合并康。并康。遘兹嘉会。在昔羲与农。大晋德斯迈。镇征及诸州。为蕃卫。玄功济四海。洪烈流万世。
<br>
<br>　　【因时运】
<br>
<br>　　〖古将进酒行。古今乐录曰：因时运。言文帝因时运变。圣谋潜施。解长蛇之交。离群桀之党。以武济文。审其大计。以迈其德也。〗
<br>
<br>　　因时运。圣策施。长蛇交解。群桀离。势穷奔吴。虎骑厉。惟武进。审大计。时迈其德。清一世。
<br>
<br>　　【惟庸蜀】
<br>
<br>　　〖古有所思行。古今乐录曰：惟庸蜀。言文帝既平万乘之蜀。封建万国。复五等之爵也。〗
<br>
<br>　　惟庸蜀。僭号天一隅。刘备逆帝命。禅亮承其馀。拥众数十万。窥隙承我虚。驿骑进羽檄。天下不遑居。姜维屡寇边。陇上为荒芜。文皇愍斯民。历世受罪辜。外谟藩屏臣。内谋众士夫。爪牙应指授。腹心献良图。良图协成文。大兴百万军。雷鼓震地起。猛势陵浮云。逋虏畏天诛。面缚造垒门。万里同风教。逆命称妾臣。光建五等。纪纲天人。
<br>
<br>　　【天序】
<br>
<br>　　〖古芳树行。古今乐录曰：天序。言圣皇应历受禅。弘济大化。用人各尽其才也。〗
<br>
<br>　　天序历。应受禅。承灵祜。御群龙。勒螭虎。弘济大化。英隽作辅。明明统万机。赫赫镇四方。咎繇稷契之畴。协兰芳。礼王臣。覆兆民。化之如天与地。谁敢爱其身。
<br>
<br>　　【大晋承运期】
<br>
<br>　　〖古上邪行。古今乐录曰：大晋承运期。言圣皇应受图。化象神明也。〗
<br>
<br>　　大晋承运期。德隆圣皇。时清晏。白日垂光。应图。陟帝位。继天正玉衡。化行象神明。至哉道隆虞与唐。元首敷洪化。百寮股肱并忠良。民太康。隆隆赫赫。福祚盈无疆。
<br>
<br>　　【金灵运】
<br>
<br>　　〖古君马黄行。古今乐录曰：金灵运。言圣皇践祚。致敬宗庙而孝道行於天下也。〗
<br>
<br>　　金灵运。天符发。圣徵见。参日月。惟我皇。体神圣。受魏禅。应天命。皇之兴。灵有徵。登大麓。御万乘。皇之辅。若阚虎。爪牙奋。莫之御。皇之佐。赞清化。百事理。万邦贺。神应。嘉瑞章。恭享礼。荐先皇。乐时奏。磬管锵。鼓渊渊。钟。奠樽俎。实玉觞。神歆响。咸悦康。宴孙子。佑无疆。大孝。德教被万方。
<br>
<br>　　【於穆我皇】
<br>
<br>　　〖古雉子行。古今乐录曰：於穆我皇。言圣皇受命。德合神明也。〗
<br>
<br>　　於穆我皇。盛德圣且明。受禅君世。光济群生。普天率土。莫不来庭。六合内。望风仰泰清。万国雍雍。兴颂声。大化洽。地平而天成。七政齐。玉衡惟平。峨峨佐命。济济群英。夙夜乾乾。万机是经。虽治兴。匪荒宁。谦道光。冲不盈。天地合德。日月同荣。赫赫煌煌。曜幽冥。三光克从。於显天。垂景星。龙凤臻。甘露宵零。肃神。祗上灵。万物欣戴。自天效其成。
<br>
<br>　　【仲春振振】
<br>
<br>　　〖古圣人出行。古今乐录曰：仲春振旅。言大晋申文武之教。畋猎以时也。〗
<br>
<br>　　仲春振旅。大致民。武教於时日新。师执提。工执鼓。坐作从。节有序。盛矣允文允武。搜田表。申法誓。遂围禁。献社祭。允以时。明国制。文武并用。礼之经。列车如战。大教明。古今谁能去兵。大晋继天。济群生。
<br>
<br>　　【夏苗田】
<br>
<br>　　〖古临高台行。古今乐录曰：夏苗田。言大晋畋狩顺时。为田除豁也。〗
<br>
<br>　　夏苗田。运将徂。军国异容。文武殊。乃命群吏。撰车徒。辨其号名。赞契书。王军启八门。行同上帝居。时路建大麾。云旗医紫虚。百官象其事。疾则疾。徐则徐。回衡旋轸。罢陈弊车。献禽享祠。蒸蒸配有虞。惟大晋。德参两仪。化云敷。
<br>
<br>　　【仲秋田。】
<br>
<br>　　〖古远期行。古今乐录曰：仲秋田。言大晋虽有文德。不废武事。顺时以杀伐也。〗
<br>
<br>　　仲秋田。金德常刚。凉风清且厉。凝露结为霜。白藏司辰。苍隼时鹰扬。鹰扬犹尚父。顺天以杀伐。春秋时序。雷霆振威曜。进退由钲鼓。致禽祀礻方。羽毛之用充军府。赫赫大晋德。芬烈陵三五。敷化以文。虽治不废武。光宅四海。永享天之祜。
<br>
<br>　　【顺天道】
<br>
<br>　　〖一作从天道。古石留行。古今乐录曰：顺天道。言仲冬大阅。用武修文。大晋之德配天也。〗
<br>
<br>　　顺天道。握神契。三时示。讲武事。冬大阅。鸣镯振鼓铎。旌旗象虹霓。文制其中。武不穷武。动军誓众。礼成而义举。三驱以崇仁。进止不失其序。兵卒练。将如阚虎。惟阚虎。气陵青云。解围三面。杀不殄群。偃旌麾。班产军。献享蒸。修典文。嘉大晋。德配天。禄报功。爵俟贤。飨燕乐。受兹百禄。嘉万年。
<br>
<br>　　【唐尧】
<br>
<br>　　〖古务成行。古曲亡。古今乐录曰：唐尧。言圣皇陟帝位。德化光四表也。〗
<br>
<br>　　唐尧谘务成。谦谦德所兴。积渐终光大。履霜致坚冰。神明道自然。河海犹可凝。舜禹统百揆。元凯以次升。禅让应天历。睿圣世相承。我皇陟帝位。平衡正准绳。德化飞四表。祥气见其徵。兴王坐俟旦。亡主恬自矜。致远由近始。覆篑成山陵。披图按先籍。有其证灵液。
<br>
<br>　　【玄云】
<br>
<br>　　〖古玄云行。古曲亡。古今乐录曰：玄云。言圣皇用人各尽其才也。〗
<br>
<br>　　玄云起丘山。祥气万里会。龙飞保蜿蜿。凤翔何。昔在唐虞朝。时见青云际。今亲游万国。流光溢天外。鹤鸣在后雷锋。清音随风迈。成汤隆显命。伊挚来如飞。周文猎渭滨。遂载吕望归。符合如影响。先天天弗违。辍耕综时纲。解褐衿天维。元功配二王。芬馨世所稀。我皇叙群才。洪烈何巍巍。桓桓征四表。济济理万机。神化感无方。髦才盈帝畿。丕显惟昧旦。日新孔所咨。茂哉明圣德。日月同光辉。
<br>
<br>　　【伯益】
<br>
<br>　　〖古黄爵行。古曲亡。古今乐录曰：伯益。言赤乌衔书。有周以兴。今圣皇受命。神誉来也。〗
<br>
<br>　　伯益佐舜禹。职掌山与川。德侔十六相。思心入无间。智理周万物。下知众鸟言。黄誉应清化。翔集何翩翩。和鸣栖庭树。徘徊云日间。夏桀为无道。密网施山河。酷祝振纤网。当奈黄雀何。殷汤崇天德。去其三面罗。逍遥群飞来。鸣声乃复和。朱誉作南宿。凤皇经羽群。
<br>
<br>　　赤乌衔书至。天命瑞周文。神誉今来游。为我受命君。嘉祥致天和。膏泽隆青云。兰风发芳气。阖世同其芬。
<br>
<br>　　【钓竿】
<br>
<br>　　〖古钓竿行。汉铙歌二十二曲无钓竿。古今乐录曰：钓竿。言圣皇德配尧舜。又有吕望之佐。以济天功。致太平也。〗
<br>
<br>　　钓竿何冉冉。甘饵芳且鲜。临川运思心。微纶沈九渊。太公宝此术。乃在灵秘篇。机变随物移。精妙贯未然。游鱼惊著钓。潜龙飞戾天。戾天安所至。抚翼翔太清。太清一何异。两仪出浑成。玉衡正三辰。造化赋群形。退愿辅圣君。与神合其灵。我君弘远略。天人不足并。天人初并时。昧昧何芒芒。日月有徵兆。文象兴二皇。蚩尢乱生民。黄帝用兵征万方。逮夏禹而德衰。三代荷百禄。保无极。永泰平。
<br>
<br>　　【晋凯歌二首张华】
<br>
<br>　　【命将出征歌】
<br>
<br>
<br>　　重华隆帝道。戎蛮或不宾。徐夷兴有周。鬼方亦违殷。今在盛明世。寇虐动西垠。豺狼染牙爪。群生号穹。元帅统方夏。出车抚凉秦。众贞必以律。臧否实在人。威信加殊类。疏逖思自亲。单醪岂有味。挟纩感至仁。武功尚止戈。七德美安民。远迹由斯举。永世无风尘。
<br>
<br>　　【劳还师歌】
<br>
<br>　　犭严狁背天德。构乱扰邦畿。戎车震朔野。群帅赞皇威。将士齐心旅。感义忘其私。积势如＜革郭＞弩。赴节如发机。嚣声动山谷。金光曜素晖。挥戟陵劲敌。武步蹈横尸。鲸鲵皆授首。北土永清夷。昔往冒隆暑。今来白雪霏。征夫信勤瘁。自古咏采薇。收荣於舍爵。燕喜在凯归。
<br>
<br>　　【舞曲歌辞】
<br>
<br>　　【晋正德大豫舞歌二首傅玄】
<br>
<br>　　〖《宋书》乐志曰：晋武帝泰始九年。荀勖典知乐事。使郭琼、宋识等造正德大豫之舞。勖及傅玄、张华又各造舞歌。咸宁元年。诏定祖宗之号。而庙乐同用正德大豫舞。〗
<br>
<br>　　【正德舞歌】
<br>
<br>　　天命有晋。光济万国。穆穆圣皇。文武惟则。在天斯正。在地成德。载韬政刑。载崇礼教。我敷玄化。臻於中道。
<br>
<br>　　【大豫舞歌】
<br>
<br>　　於铄皇晋。配天受命。熙帝之光。世德惟圣。嘉乐大豫。保佑万姓。渊兮不竭。冲而用之。先帝弗违。虔奉天时。
<br>
<br>　　【晋正德大豫舞歌二首荀勖】
<br>
<br>　　【正德舞歌】
<br>
<br>　　人文垂则。盛德有容。声以依咏。舞以象功。干戚发挥。节以笙镛。羽云会。翊宣令踪。敷美尽善。允协时邕。焕炳其章。光乎万邦。万邦洋洋。承我晋道。配天作享。元命有造。上化如风。民应如草。穆穆斌斌。形于缀兆。文武旁作。庆流四表。无竞维烈。永世是绍。
<br>
<br>　　【大豫舞歌】
<br>
<br>　　豫顺以动。大哉惟时。时迈其仁。世载邕熙。兆我区夏。宣文是基。大业惟新。我皇隆之。重光累晖。钦明文思。迄用有成。惟晋之祺。穆穆圣皇。受命既固。品物咸宁。芳烈云布。文教旁通。笃以淳素。玄化洽畅。被之暇豫。作乐崇德。同美韶沪。睿邈幽遐。式遵王度。
<br>
<br>　　【晋正德大豫舞歌二首张华】
<br>
<br>　　〖《晋书》乐志曰：泰始九年。光禄大夫荀勖以杜夔所制律吕。校太乐、总章、鼓吹八音。与律吕乖错。乃制古尺。作新律吕。以调声韵。律成。遂班下太常。使太乐、总章、鼓吹。、清商施用。勖遂典知乐事。启朝士解音律者共掌之。使郭琼、宋识等造正德、大豫二舞。其乐章亦张华所作云。〗
<br>
<br>　　【正德舞歌】
<br>
<br>　　曰皇上天。玄鉴惟光。神器周回。五德代章。祚命于晋。世有哲王。弘济区夏。陶甄万方。大明垂耀。旁烛无疆。蚩蚩庶类。风德永康。皇道惟清。礼乐斯经。金石在县。万舞在庭。象容表庆。协律被声。轶武超沪。取节六英。同进退让。化渐无形。大和宣洽。通于幽冥。
<br>
<br>　　【大豫舞歌】
<br>
<br>　　惟天之命。符运有归。赫赫大晋。三后重晖。继明绍。世。光抚九围。我皇绍期。遂在璇玑。群生属命。奄有庶邦。慎徽五典。玄教遐通。万方同轨。率土咸雍。爰制大豫。宣德舞功。醇化既穆。王道协隆。仁及草木。惠加昆虫。亿兆夷人。悦仰皇风。不显大业。永世弥崇。
<br>
<br>　　【晋宣武舞歌四首傅玄】
<br>
<br>　　〖《晋书》乐志曰：魏黄初三年。改汉巴渝舞曰昭武舞。景初元年。又作武始、咸熙、章斌三舞。皆执羽签。及晋改昭武舞曰宣武舞。羽签舞曰宣文舞。咸宁元年。诏庙乐停宣武、宣文二舞。而同用正德、大豫舞云。〗
<br>
<br>　　【惟圣皇篇】〖矛俞第一〗
<br>
<br>　　惟圣皇。德巍巍。光四海。礼乐犹形影。文武为表里。乃作巴俞肆舞士。剑弩齐列。戈矛为之始。进退疾鹰鹞。龙战而豹起。如乱不可乱。动作顺其理。离合有统纪。
<br>
<br>　　【短兵篇】〖剑俞第二〗
<br>
<br>　　剑为短兵。其势险危。疾逾飞电。回旋应规。武节齐声。或合或离。电发星骛。若景若差。兵法攸象。军容是仪。
<br>
<br>　　【军镇篇】〖弩俞第三〗
<br>
<br>　　弩为远兵军之镇。其发有机。体难动。往必速。重而不迟。锐精分。射远中微。弩俞之乐一何奇。变多姿。退若激。进若飞。五声协。八音谐。宣武象。赞天威。
<br>
<br>　　【穷武篇】〖安台行乱第四〗
<br>
<br>　　穷武者丧。何但败北。柔弱亡战。国家亦废。秦始徐偃。既已作戒。前世先王鉴其机。修文整武艺。文武足相济。然后得光大。乱曰：高则亢。满则盈。亢必危。盈必倾。去危倾。守以平。冲则久。浊能清。混文武。顺天经。
<br>
<br>　　【晋宣文舞歌二首】
<br>
<br>　　【羽舞歌】
<br>
<br>　　羲皇之初。天地开元。罔罟禽兽。群黎以安。神农教耕。创业诚难。民得粒食。澹然无所患。黄帝始征伐。万品造其端。军驾无常居。是曰轩辕。轩辕既勤止。尧舜匪荒宁。夏禹治水。汤武又用兵。孰能保安逸。坐致太平。圣皇迈乾乾。天下兴颂声。穆穆且明明。惟圣皇。道化彰。溅四海。清三光。万几理。庶事康。潜龙升。仪凤翔。风雨时。物繁昌。却走马。降瑞祥。扬侧陋。简忠良。百禄是荷。眉寿无疆。
<br>
<br>　　【羽铎舞歌】
<br>
<br>　　昔在浑成时。两仪尚未分。阳升垂清景。阴阴兴浮云。中和合氛氲。万物各异群。人伦得其序。众生乐圣君。三统继五行。然后有质文。皇王殊运代。治乱亦缤纷。伊大晋。德兼往古。越牺农。邈舜禹。参天地。陵三五。礼唐周。乐韶武。岂惟箫韶。六代具举。泽沾地境。化充天寓。圣明临朝。元凯作辅。普天同乐胥。浩浩元气。遐哉太清。五行流迈。日月代征。随时变化。庶物乃成。圣皇继天。光济群生。化这以道。万国咸宁。受兹介福。延于亿龄。
<br>
<br>　　【晋鼙舞歌五首】
<br>
<br>　　〖古今乐录曰：晋鼙舞歌五篇。一曰洪业篇。当魏曲明明魏皇帝。古曲关东有贤女。二曰天命篇。当魏曲大和有圣帝。古曲章和二年中。三曰景皇篇。当魏曲魏历长。古曲乐久长。四曰大晋篇。当魏曲天生民。古曲四方皇。五曰明君篇。当魏曲为君既不易。古曲殿前生桂树。按曹植怨歌行云。为君既不易。为臣良独难。不知与此同否。〖○晋、《宋书》乐志载此五诗。俱不言是傅玄作。乐府作玄诗。或别有考也。〗
<br>
<br>　　【洪业篇】
<br>
<br>　　宣文创洪业。盛德在泰始。圣皇应灵符。受命君四海。万国何所乐。上有明天子。唐尧禅帝位。虞舜惟恭己。恭己正南面。道化与时移。大赦荡萌渐。文教被黄支。象天则地。体无为。聪明配日月。神圣参两仪。虽有三凶类。静言无所施。象天则地。体无为。稷契并佐命。伊吕升王臣。兰芷登朝肆。下无失宿民。声发响自应。表立景来附。虎从。羁制。潜龙升天路。备物立
<br>
<br>　　成器。变通极其数。百事以时叙。万机有常度。训之以克让。纳之以忠恕。群下仰清风。海外同欢慕。象天则地。化云布。昔日贵雕饰。今尚俭与素。昔日多纤介。今去情与故。象天则地。化云布。济济大朝士。夙夜综万机。万机无废理。明明降畴询问。臣譬列星景。君配朝日晖。事业并通济。功烈何巍巍。五帝继三皇。三王世所归。圣德应期运。天地不能违。仰之弥已高。犹天不可阶。将复御龙氏。凤皇在庭栖。
<br>
<br>　　【天命篇】
<br>
<br>　　圣祖受天命。应期辅魏皇。入则综万机。出则征四方。朝廷无遗理。方表宁且康。道隆舜臣尧。积德逾大王。孟度阻穷险。造乱天一隅。神兵出不意。奉命致天诛。赦善戮有罪。元恶宗为虚。威风振劲蜀。武烈忄强吴。诸葛不知命。肆逆乱天常。拥徒十馀万。数来寇边疆。我皇迈神武。秉钺镇雍凉。亮乃畏天威。未战先仆僵。盈虚自然运。时变固多艰。东征陵海表。万里枭贼渊。受遗齐七政。曹爽又滔天。群凶受诛殛。百禄咸来臻。黄华应福始。王凌为祸先。
<br>
<br>　　【景皇篇】
<br>
<br>　　景皇帝。聪明命世生。盛德参天地。帝王道大。创基既已难。继世亦未易。外则夏侯玄。内张则张与李。三凶称逆。乱帝纪。顺天行诛。穷其奸宄。遏将御其渐。潜谋不得起。罪人咸伏辜。威风振万里。平衡综万机。万机无不理。召陵桓不君。内外何纷纷。众小便成群。蒙昧恣心。治乱不分。睿圣独断。济琥常以文。顺天惟废立。扫霓披浮云。云霓既已辟。清和未几间。羽檄首尾至。变起东南蕃。俭钦为长蛇。外则凭吴蛮。万国纷骚扰。戚戚天下惧不安。神武御六军。我皇秉钺征。俭钦起寿春。前锋据项城。出其不意。并纵奇兵。奇兵诚难御。庙胜实难支。两军不期遇。敌退计无施。虎骑惟武进。大战沙阳陂。钦乃亡魂走。奔虏若云披。天恩赦有罪。东土放鲸鲵。
<br>
<br>　　【大晋篇】
<br>
<br>　　赫赫大晋。於穆文皇。荡荡巍巍。道迈陶唐。世称三皇五帝。及今重其光。九德克明。文既显。武又章。恩弘六合。兼济万方。内举元凯。朝政以纲。外简虎臣。时惟鹰扬。靡顺不怀。逆命斯亡。仁配春日。威逾秋霜。济济多士。同兹兰芳。唐虞至治。四了滔天。致讨俭钦。冈不肃虔。化感海外。海外来宾。献其声乐。并称妾臣。西蜀猾夏。僭号方域。命将致讨。委国稽服。吴人放命。凭海阻江。飞书告谕。响应来同。先王建肆国。九服为蕃卫。亡秦坏诸侯。享祚不二世。历代不能复。忽逾五百岁。我皇迈圣德，应期创典制。分土五等。蕃国正封界。莘莘文武佐。千秋遘嘉会。洪业溢区内。仁风翔海外。
<br>
<br>　　【明君篇】
<br>
<br>　　明君御四海。听鉴尽物情。顾望有谴罚。竭忠身必荣。兰ぇ出荒野。万里升紫庭。茨草秽堂阶。扫截不得生。能否莫相蒙。百官正其名。恭己慎有为。有为无不成。暗君不自信。群下执异端。正直罹浸润。奸臣夺其权。虽欲尽忠诚。结舌不敢言。结舌亦何惮。尽忠为身患。清流岂不洁。飞尘浊其源。歧路令不迷。未远胜不还。忠臣立君朝。正色不顾身。邪正不并存。譬若胡与秦。胡秦有合时。邪正各异津。忠臣遇明君。乾乾惟日新。群目统在纲。众星拱北辰。设令遭暗主。斥退为凡民。虽薄共时用。白茅犹可珍。冰霜昼夜结。兰桂摧为薪。邪臣多端变。用心何委曲。便僻顺情指。动随君所欲。偷安乐目前。不问清与浊。积伪冈时主。养交以持禄。言行恒相违。难餍其谷。昧死射乾没。觉露则灭族。
<br>
<br>　　【晋铎舞歌】
<br>
<br>　　【云门篇】〖当魏太和时。〗
<br>
<br>　　〖《宋书》载此。亦不云是玄作。乐府作玄诗。〗
<br>
<br>　　黄云门。唐咸池。虞韶舞。夏夏殷沪。列代有五。振铎鸣金。近大武。清歌发唱。形为主。声和八音。协律吕。身不虚动。手不徒举。应节合度。周其叙。时奏宫角。杂之以徵羽。下餍众目。上从钟鼓。乐以移风。与德礼要辅。安有失其所。
<br>
<br>　　【拂舞歌诗三首】
<br>
<br>　　〖《晋书》乐志曰：拂舞出自江左。旧云吴舞也。晋曲五篇。一曰白鸠。二曰济济。三曰独漉。四曰碣石。五曰淮南王。○齐多节略旧辞。而因其曲名。碣石篇四章已见曹孟德。淮南王一首已见汉古辞。今不录也。〗
<br>
<br>　　【白鸠篇】
<br>
<br>　　〖南《齐书》乐志曰：白符鸠舞。出江南。吴人近造。其歌本本云。平平白符。思我君惠。集我金堂。言白者。金行。符。合也。鸠亦合也。符鸠虽异。其义实同。《宋书》乐志曰：晋杨泓舞序云。自到江南。见白符舞。或言白凫鸠舞。云有此来数十年矣。察其辞旨。乃是吴人患孙皓虐政。思属晋也。晋辞曰：翩翩白鸠。载飞载鸣。怀我君德。来集君庭。盖晋人改其本歌云。〗
<br>
<br>　　翩翩白鸠。载飞载鸣。怀我君德。来集君庭。白雀呈瑞。素羽明鲜。翔庭舞异。以应仁乾。交交鸣鸠。或丹或黄。乐我君惠。振羽来翔。东璧馀光。鱼在江湖。惠而不费。敬我微躯。策我良驷。习我驱驰。与君周旋。乐道亡馀。我心虚静。我志沾濡。弹琴鼓瑟。聊以自娱。凌云登台。浮游太清。扳龙附凤。目
<br>
<br>　　望身轻。
<br>
<br>　　【独漉篇】〖独漉。一作独禄。〗
<br>
<br>　　〖南《齐书》乐志曰：古辞明君曲后云。勇安乐。无慈不问清与浊。清与无时浊。邪交与独禄。伎录曰：求禄求禄。清白不浊。清白尚可。贪污杀我。晋歌为鹿字。古通用也。疑是风刺之辞。〗
<br>
<br>　　独漉独漉。水深泥浊。泥浊尚可。水深杀我。雍雍双雁。游戏田畔。我欲射雁。念子孤散。翩翩浮萍。得风摇轻。我心何合。与之同并。空床低帷。谁知无人。夜衣锦绣。谁别伪真。刀鸣削中。倚床无施。父冤不报。欲活何为。猛虎斑斑。游戏山间。虎欲齿人。不避豪贤。
<br>
<br>　　【济济篇】
<br>
<br>　　畅飞畅舞气流芳。追念三五大绮黄。去失有。时可行。去来同时此未央。时冉冉。近桑榆。但当饮酒为欢娱。衰老逝。有何期。多忧耿耿内怀思。渊池广。鱼独希。愿得黄浦众所依。恩感人。世无比。悲歌且舞无极已。
<br>
<br>　　【白伫舞歌诗三首】
<br>
<br>　　〖《宋书》乐志曰：白伫舞。按舞辞有巾袍之言。伫本吴地所出。宜是吴舞也。晋俳歌云。皎皎白绪。节节为双。吴音呼绪为伫。疑白绪即白伫也。南《齐书》乐志曰：白伫歌。周处《风土记》云。吴黄龙中童谣云。行白者君。追汝句骊马。后孙权征公孙渊。浮海乘舶。舶。白也。今歌和声犹云、行白伫焉。乐府解题曰：古词盛称舞者之美。宜及芳时为乐。其誉白伫曰：质如轻云色如银。制以为袍馀作巾。袍以光躯巾拂尘。《唐书》乐志曰：梁武帝令沈约效其辞。为四时白伫歌。今中原有白伫曲。辞旨与此全殊。〗
<br>
<br>　　轻躯徐起何洋洋。高举两手白鹄翔。宛若龙转乍低昂。凝停善睐容仪光。如推若引留且行。随世而变诚无方。舞以尽神安可忘。晋世方昌乐未央。质如轻云色如银。爱之遗谁赠佳人。制以为袍馀作巾。袍以光躯巾拂尘。丽服在御会佳宾。醪醴盈樽美且淳。清歌徐舞降只神。四座欢乐胡可陈。
<br>
<br>　　双袂齐举鸾凤翔。罗裙飘遥昭仪光。趋步生姿进流芳。鸣弦清歌及三阳。人生世间如电过。乐时每少苦日多。幸及良辰耀春华。齐倡献舞赵女歌。羲和驰景逝不停。春露未严霜零。百草凋索花落英。蟋蟀吟牖寒蝉鸣。百年之命忽若倾。早知迅速秉烛行。东造扶桑游紫庭。西至昆仑戏曾城。
<br>
<br>　　阳春白日风花香。趋步明玉舞瑶。声发金石媚笙簧。罗徐转红袖扬。清歌流响绕凤梁。如矜若思凝且翔。转ツ遗精艳辉光。将流将引双雁行。欢来何晚意何长。明君御世永歌昌。
<br>
<br>　　【晋杯舞歌诗】
<br>
<br>　　〖《宋书》乐志曰：舞。汉曲也。张衡舞赋云。历七而纵蹑。王粲七释云。七陈於广庭。颜延之云。递间关於扇。鲍照云。七起长袖。皆以七为舞也。《搜神记》云。晋太康中。天下为晋世宁舞。矜手以接杯而反覆之。此则汉民唯有拌舞。而晋加之以杯反覆也。五行志曰：其歌云晋世宁。舞杯。言接杯於手上而反覆之。至危也。杯者。酒食之器也。而名曰晋世宁者。言晋世之士。苟偷於酒食之间。而知不及远。晋世之宁。犹杯之在手也。《唐书》乐志曰：汉有舞。晋世库存之杯舞。乐府《诗》云：妍袖陵七。言舞用七枚也。〗
<br>
<br>　　晋世宁。四海平。普天安东永大宁。四海安。天下欢。乐治兴隆舞杯。舞杯。何翩翩。举坐翻覆寿万年。天与日。终与一。左回右转不相失。筝笛悲。酒舞疲。心中慷慨呆健儿。樽酒甘。丝竹清。愿令诸君醉复醒。醉复醒。时合同。四座欢乐皆言工。丝竹音。可不听。亦舞此左右轻。自相当。合坐欢乐人命长。人命长。当结友。千秋万岁皆老寿。
<br>
<br>
<br>
<br>
<br>
<br>
<br>
<br>
<br>
<br>【卷十一】
<br>
<br>　　刘琨
<br>
<br>　　〈琨。字越石。中山魏昌人。元康中。为司隶从事。历太尉掾、著作郎、太学博士、尚书郎。光熙初。封广武侯。永嘉初。拜并州刺史。建兴二年。加大将军、都督并州诸军事。三年。进司空。四年。为石勒所败。奔段匹磾。大兴元年。为匹磾所害。有集十卷、别集十二卷。〉
<br>
<br>　　【扶风歌】
<br>
<br>　　朝发广莫门。暮宿丹水山。左手弯繁弱。右手挥龙渊。顾瞻望宫阙。俯仰御飞轩。据鞍长叹息。泪下如流泉。系马长松下。废鞍高岳头。烈烈悲风起。冷冷涧水流。挥手长水流。挥手长相谢。哽咽不能言。浮云为我结。归鸟为我旋。去家日已远。安知存与亡。慷慨穷林中。抱膝独摧藏。麋鹿游我前。猨猴戏我侧。资粮既乏尽。薇蕨安可食。揽辔命徒侣。吟啸绝严中。君子道微矣。夫子故有穷。惟昔李骞期。寄在匈奴庭。忠信反获罪。汉武不见明。我欲竟此曲。此曲悲且长。弃置勿重陈。重陈令心伤。（○《文选》二十八。《文选》集注五十六。《乐府诗集》八十四。文章正宗二十九。《诗纪》三十一。又《类聚》四十三引头、流、侧、食、庭、明六韵。《初学记》二十二引头一韵。二十八引头、流二韵。草堂诗笺三戏赠诗注引颠一韵。二十五杜鹃诗注引泉一韵。《御览》三百五十八引头一韵。）
<br>
<br>　　【扶风歌】〖艳歌行〗
<br>
<br>　　南山石嵬嵬。松柏何离离。上枝拂青云。中心十数围。洛阳发中梁。松树窃自悲。斧锯截是松。松树东西摧。特作四轮车。载至洛阳宫。观者莫不欢。问是何山材。谁能刻镂此。公输与鲁班。被之用丹漆。薰用苏合香。本自南山松。今为宫殿梁。（○《类聚》八十八作古艳歌。《乐府诗集》三十九作艳歌行。不署作者。广《文选》十二作艳歌行。《诗纪》六。又《御览》九百五十三作扶风歌。引摧、围二韵。九百五十四引摧、围、悲、班、香、梁六韵。事类赋柏赋注引摧、围、悲、般、香、梁六韵。○逯案。古《诗纪》此篇编入汉诗。然据《御览》及事类赋。知为刘越石作。今编之於此。）
<br>
<br>　　【答卢谌诗】〖八章○并书〗
<br>
<br>　　琨顿首。损书及诗。备辛酸之苦言。畅经通之远旨。执玩反覆。不能释手。慨然以悲。欢然以喜。昔在少壮。未尝检括。远慕老庄之齐物。近嘉阮生之放旷。怪厚薄何从而生。哀乐何由而至。自顷辀张。困於逆乱。国破家亡。亲友凋残。块然独坐。则哀愤两集。负杖行吟。则百忧俱至。时复相与举觞对膝。破涕为笑。排终身之积惨。求数刻之暂欢。譬由疾疢弥年。而欲一丸销之。其可得乎。夫才生於世。世实须才。和氏之璧。焉得独曜於郢握。夜光之珠。何得专玩於随掌。天下之宝。固当与天下共之。但分析之日。不能不怅恨尔。然后知聃周之为虚诞。嗣宗之为妄作也。昔騄骥倚辀於吴坂。长鸣於良乐。知与不知也。百里奚愚於虞而智於秦。遇与不遇也。今君遇之矣。勖之而已。不复属意于文。二十馀年矣。久废则无次。想必欲其一反。故称指送一篇。适足以彰来诗之益美耳。琨顿首顿首。
<br>
<br>　　厄运初遘。阳爻在六。乾象栋倾。坤仪舟覆。横厉纠纷。群妖竞逐。火燎神州。洪流华域。彼黍离离。彼稷育育。哀我皇晋。痛心在目。
<br>
<br>　　天地无心。万物同涂。祸淫莫验。福善则虚。逆有全邑。义无完都。英蕊夏落。毒卉冬敷。如彼龟玉。韫椟毁诸。刍狗之谈。其最得乎。
<br>
<br>　　咨余软弱。弗克负荷。愆衅仍彰。荣宠屡加。威之不建。祸延凶播。忠损于国。孝愆于家。斯罪之积。如彼山河。斯衅之深。终莫能磨。
<br>
<br>　　郁穆旧姻。嬿婉新婚。不虑其败。唯义是敦。裹粮携弱。匍匐星奔。
<br>
<br>　　未辍尔驾。已隳我门。二族偕覆。三孽并根。长惭旧孤。永负冤魂。
<br>
<br>　　亭亭孤干。独生无伴。绿页繁缛。柔条修罕。朝采尔实。夕捋尔竿。竿翠丰寻。逸珠盈椀。实消我忧。忧急用缓。逝将去矣。庭虚情满。
<br>
<br>　　虚满伊何。兰桂移植。茂彼春林。瘁此秋棘。有鸟翻飞。不遑休息。匪桐不栖。匪竹不食。永戢东羽。翰抚西翼。我之敬之。废欢辍职。
<br>
<br>　　音以赏奏。味以殊珍。文以明言。言以畅神。之子之往。四美不臻。澄醪覆觞。丝竹生尘。素卷莫启。幄无谈宾。既孤我德。又阙我邻。
<br>
<br>　　光光叚生。出幽迁乔。资忠履信。武烈文昭。旌弓骍骍。舆马翘翘。乃奋长縻。是辔是镳。何以赠子。竭心公朝。何以叙怀。引领长谣。（○《文选》二十五。《诗纪》三十一。）
<br>
<br>　　【重赠卢谌诗】
<br>
<br>　　握中有玄璧。本自荆山璆。惟彼太公望。昔在渭滨叟。邓生何感激。千里来相求。白登幸曲逆。鸿门赖留侯。重耳任五贤。小白相射钩。苟能隆二伯。安问党与仇。中夜抚枕叹。相与数子游。吾衰久矣夫。何其不梦周。谁云圣达节。知命故不忧。宣尼悲获麟。西狩涕孔丘。功业未及建。夕阳忽西流。时哉不我与。去乎若云浮。朱实陨劲风。繁英落素秋。狭路倾华盖。
<br>
<br>　　骇驷摧双辀。何意百练刚。化为绕指柔。（○《晋书》本传。《文选》二十五。《诗纪》三十一。又《类聚》三十一引浮、秋、辀、柔四韵。《初学记》二十七引璆一韵。《文选》三十杂体诗注引游一韵。韵补二引叟、求二韵。万花谷后三十一引璆一韵。）
<br>
<br>　　干宝
<br>
<br>　　〈宝。字令升。新蔡人。少以才器召为著作郎。平杜弢有功。赐爵关内侯。中兴。领国史。以家贫。求补山阴令。迁始守太守。历司徒右长史。迁散骑常侍。有《周易》注十卷、周官注十二卷、春秋《左氏传》义十五卷、晋纪二十三卷、《搜神记》三十卷、干子八卷、集五卷。〉
<br>
<br>　　【百志诗】
<br>
<br>　　壮士禀杰姿。气烈有自然。俯仰群众中。胡能救世艰。阅巩代缝掖。兜鍪易进贤。（○《御览》三百五十六。）
<br>
<br>　　张亢
<br>
<br>　　〈亢。字季阳。协弟。世称三张。中兴初。过江。拜散骑常侍。领佐著作郎。出补乌程令。入为散骑常侍。复领佐著作。有集二卷。隋志作张杭。〉
<br>
<br>　　【诗】
<br>
<br>　　昔我好坟典。下帷慕董氏。吟咏仿馀风。染轴舒素纸。（○《书钞》百四十署张抗。）
<br>
<br>　　王鉴
<br>
<br>　　〈鉴。字茂堂。高堂邑人。少以文笔著称。初为元帝琅邪国侍郎。拜驸马都尉。出补永兴令。大将军王敦请为记室参军。未就而卒。时年四十一。有集传於世。〉
<br>
<br>　　【七夕观织女诗】
<br>
<br>　　牵牛悲殊馆。织女悼离家。一稔期一宵。此期良可嘉。赫奕玄门开。飞阁郁嵯峨。隐隐驱千乘。阗阗越星河。六龙奋瑶辔。文螭负琼车。火丹秉瑰烛。素女执琼华。绛旗若吐电。朱盖如振霞。云韶何嘈嗷。灵鼓鸣相和。停轩纡高盻。眷予在岌峨。泽因芳露沾。恩附兰风加。明发相从游。翩翩鸾鷟罗。同游不同观。念子忧怨多。敬因三祝末。以尔属皇娥。（○玉台新咏三。古今岁时杂咏二十五。《诗纪》三十二。）
<br>
<br>　　荀组
<br>
<br>　　〈组。字大章。勖子。惠帝时。历太子中庶子、荥阳太守。永兴中为河南尹。迁尚书转卫尉。封阳城县男。转司隶校尉。怀帝时为豫州刺史。愍帝时为司空。领尚书左仆射。封临颍县公。转太尉。元帝即位。以为司徒。大兴初。南归。加录尚书事。（永昌元年。）迁太尉。领太子太保。未拜卒。有集三卷。〉
<br>
<br>　　【七哀诗】
<br>
<br>　　辙兮辙兮。何其寂蔑。（○《文选》二十邻里相送方山诗注。又《文选》三十六奉答内兄希叔诗注引下句。）
<br>
<br>　　王廙
<br>
<br>　　〈廙。字世将。琅邪临沂人。惠帝时。辟太傅掾。从迎大驾。封武陵县侯。拜尚书郎。出为濮阳太守。元帝镇江东。以为司马。历庐江、鄱阳二郡太守。及即位。徵为辅国将军。加散骑常侍。永昌元年。王敦以为平南将军。领护南蛮校尉、荆州刺史。是年卒。年四十八。有集三十四卷。〉
<br>
<br>　　【春可乐】
<br>
<br>　　春可乐兮。乐孟月之初阳。冰泮涣以微流。土冒橛而解刚。野晖赫以挥绿。
<br>
<br>　　山葱倩以发苍。（○《类聚》三。又玉烛宝典一引阳一韵及一句。《御览》二十引阳、苍二韵。）
<br>
<br>　　吉辰兮上戊。明灵兮唯社。百室兮必集。祈祭兮树下。濯茆兮菹韭。齿蒜兮擗鲊。缥醪兮浮蚁。交觞兮并坐。气和兮体适。心怡兮志可。（○《御览》五百三十二。又玉烛宝典二引戊、社、下三韵。）
<br>
<br>　　浮盘兮流爵。接饮兮相娱。（○玉烛宝典三。）
<br>
<br>　　上禊兮三巳。临川兮荡饮。回波兮曲沼。夹岸兮道渠。（○《书钞》百五十五。）
<br>
<br>　　若乃良辰三祖。祈始吉元。华坛峻□。羽盖幢幡。（○《书钞》百五十五。）
<br>
<br>　　李充
<br>
<br>　　〈充。字弘度。江夏人。辟丞相王导掾。除剡令。后为大著作郎。累迁中书侍郎。卒。有《论语》注十卷、翰林论五十四卷、集二十卷。〉
<br>
<br>　　【嘲友人诗】
<br>
<br>　　同好齐欢爱。缠绵一何深。子既识我情。我亦知子心。燕婉历年岁。和乐如瑟琴。良辰不我俱。中阔似商参。尔隔北山阳。我分南川阴。嘉会冈克从。积思安可任。目想妍丽姿。耳存清媚音。修昼兴永念。遥夜独悲吟。逝将寻行役。言别泣沾襟。愿尔降玉趾。一顾重千金。（○玉台新咏三。《类聚》二十五。《诗纪》三十二。）
<br>
<br>　　【七月七日诗】
<br>
<br>　　朗月垂玄景。洪汉截皓苍。牵牛难牵牛。织女守空箱。河广尚可越。怨此汉无梁。（○《类聚》四。古今岁时杂咏二十五。《诗纪》三十二。）
<br>
<br>　　北极躔众星。玉机运六纲。素云巡濛汜。炎帝收离光。（○《书钞》百五十五。）
<br>
<br>　　【送许从诗】
<br>
<br>　　来若迅风欢。逝如归云征。离合理之常。聚散安足惊。（○《初学记》十八。《诗纪》三十二。）
<br>
<br>　　李颙
<br>
<br>　　〈颙。字长林。充子。举孝廉。为本郡太守。有尚书注十卷、集十卷。〉
<br>
<br>　　【经涡路作诗】
<br>
<br>　　言归越东足。逝将反上都。后洫填中路。改辙修兹道。旦发石亭境。夕宿桑首墟。劲焱不兴润。零雨莫能濡。亢阳弥十旬。涓滴未暂舒。泉流成平陆。结驷可回车。肇允相忘鳞。翻为涸池鱼。咫步不能移。白日奄桑榆。（○《类聚》百。《诗纪》三十二。）
<br>
<br>　　【涉湖诗】
<br>
<br>　　旋经义兴境。弭棹石兰渚。震泽为何在。今唯太湖浦。图径萦五百。眇目缅无睹。高天淼若岸。长津杂如缕。窈窕寻湾漪。迢递望峦屿。惊飚扬飞湍。浮霄薄悬岨。轻禽翔云汉。游鳞憩中浒。黯蔼天时阴。岧峣舟航舞。凭河安可殉。静观戒征旅。（○《初学记》七。《诗纪》三十二。又《类聚》九引渚、浦、睹、缕四韵。）
<br>
<br>　　【夏日诗】
<br>
<br>　　炎光烁南溟。溽暑融三夏。黮对重云荫。砰棱震雷咤。（○《类聚》三。《诗纪》三十二。又《御览》十三引咤一韵。）
<br>
<br>　　【羡夏篇】
<br>
<br>　　羲和游与并。朱融骋离光。照穴应时启。超川随化亡。（○《书钞》百五十八。）
<br>
<br>　　咧咧林蜩鸣。翩翩鸣鵙翔。（○《初学记》三。）
<br>
<br>　　【感冬篇】
<br>
<br>　　高阳揽玄辔。太皞御冬始。望舒注重在策。曜灵协燕纪。（○《初学记》三。《诗纪》三十二。）
<br>
<br>　　蜿虹潜太阴。文雉化淮汜。（○《初学记》六作感冬初。）
<br>
<br>　　【离思篇】
<br>
<br>　　烈烈寒气严。寥寥天宇清。（○《文选》二十六辛丑七月赴假还江陵夜行涂口诗注。）
<br>
<br>　　【诗】
<br>
<br>　　焦肺枯肝。抽肠裂膈。（○《文选》五十五广绝交论注。）
<br>
<br>　　熊甫
<br>
<br>　　〈甫。王敦参军。〉
<br>
<br>　　【别歌】
<br>
<br>　　〖《晋书》曰：钱凤为王敦铠曹参军。知敦有不臣之心。相与朋构。专弄威权。参军熊甫。谏敦不听。遂告归。临别歌曰：〗
<br>
<br>　　徂风飚起盖山陵。氛雾蔽日玉石焚。往事既去可长叹。念别惆怅复会难。（○《晋书》沈充传。《诗纪》三十二。）
<br>
<br>　　杨方
<br>
<br>　　〈方。字公回。会稽人。司徒王导司徒掾。转东安太守。补高梁太守。年老归终于家。有《五经钩沉》十卷、《吴越春秋》削繁五卷、集二卷。〉
<br>
<br>　　【合欢诗五首】
<br>
<br>　　〖《诗纪》别后三首为杂诗。注云。乐府通前为合欢诗。今从玉台。逯案。冯氏所据本当如此。今所见明本玉台正作合欢诗五首。〗
<br>
<br>　　虎啸谷风起。龙跃景云浮。同声好相应。同气自相求。我情与子亲。譬如影追躯。食共并根穗。饮共连理杯。衣共双丝绢。寝共无缝裯。居愿接膝坐。行愿携手趋。子静我不动。子游我不留。齐彼同心鸟。譬此比目鱼。情至断金石。胶漆未为牢。但愿长无别。合形作一躯。生为并身物。死为同棺灰。秦氏自言至。我情不可俦。（○玉台新咏三。《乐府诗集》七十六。《诗纪》三十二。韵补二引綯、留二韵。灰、俦一韵。）
<br>
<br>　　磁石引长针。阳燧下炎烟。宫商声相和。心同自相亲。我情与子合。亦如影追身。寝共织成被。絮用同功绵。暑摇比翼扇。寒坐并肩毡。子笑我必哂。子戚我无欢。来与子共迹。去与子同尘。齐彼蛩蛩兽。举动不相捐。惟愿长无别。合形作一身。生有同室好。死成并棺民。徐氏自言至。我情不可陈。（○玉台新咏三。《乐府诗集》七十六。《诗纪》三十二。又韵补二引捐、民二韵。烟、亲二韵。）
<br>
<br>　　独坐空室中。愁有数千端。悲响答愁叹。哀涕应苦言。彷徨四顾望。白日入西山。不睹佳人来。但见飞鸟还。飞鸟亦何乐。夕宿自作群。（○玉台新咏三。《乐府诗集》七十六。《诗纪》三十二。）
<br>
<br>　　飞黄衔长辔。翼翼回轻轮。俯涉渌水涧。仰过九层山。修途曲且险。秋草生两边。黄华如沓金。白花如散银。青敷罗翠彩。绛葩象赤云。爰有承露枝。紫荣合素芬。扶疏垂清藻。布翘芳且鲜。目为艳彩回。心为奇色旋。抚心悼孤客。俯仰还自怜。歭<止屠>向壁叹。揽笔作此文。（○玉台新咏三。《乐府诗集》七十六。《诗纪》三十二。又韵补二引边、银二韵。芬、鲜二韵。）
<br>
<br>　　南邻有奇树。承春挺素华。丰翘被长条。绿叶蔽朱柯。因风吐微音。芳气入紫霞。我心羡此木。愿徒著予家。夕得游其下。朝得弄其葩。尔根深且坚。予宅浅且洿。移植良无期。叹息将如何。（○玉台新咏三。《类聚》八十九。《乐府诗集》七十六。《诗纪》三十二。又韵补二引洿、何二韵）
<br>
<br>　　甄述
<br>
<br>　　〈述曾为河南功曹、征西谘议参军。有集十二卷。〉
<br>
<br>　　【美女诗】
<br>
<br>　　足蹑承云履。丰趺暠春锦。（○《书钞》百三十六。又《御览》六百九十七作女诗。）
<br>
<br>　　朱德才
<br>
<br>　　【赠傅氏（当作祗）诗】
<br>
<br>　　猗猗彼君子。逍遥集华堂。高谕呈玄妙。弹笔播文章。（○《书钞》百。）
<br>
<br>　　郭璞
<br>
<br>　　〈璞。字景纯。河东闻喜人。惠怀间避乱过江。宣城太守殷佑以为参军。后为王导参军。大兴初。除著作佐郎。迁尚书郎。以母忧去职。明帝初。王敦起为记室参军。以阻敦谋逆。太宁二年被害。年四十九。有《尔雅》注五卷、音二卷、图十卷、图赞二卷、方言注十三卷、三苍注三卷、穆天子传注六卷、《山海经》注二十三卷、图赞二卷、《水经注》三卷、周《易林》五卷、洞林三卷、新林四卷、又九卷、卜韵一卷、《楚辞》注二卷、子虚上林赋注一卷、集十七卷。〉
<br>
<br>　　【答贾九州愁】〖三章〗
<br>
<br>　　广莫戒寒。玄英启谢。感彼时变。悲此物化。独步闲朝。哀叹静夜。德非颜原。屡空蓬舍。轻服御冬。蓝褐当夏。正未墨突。逝将命驾。幸赖吾贤。少以慰藉。
<br>
<br>　　顾瞻中宇。一朝分崩。天网既紊。浮鲵横腾。运首北眷。邈哉华恒。虽欲凌翥。矫翮靡登。俯惧潜机。仰虑飞罾。惟其崄哀。难辛备曾。庶晞河清。混焉未澄。
<br>
<br>　　自我徂迁。周之阳月。乱离方焮。忧虞匪歇。四极虽遥。息驾靡脱。愿言齐衡。庶几契阔。虽云暗投。圭璋特达。绵驹之变。何有胡越。子固乔楚。我伊罗葛。无贵香明。终自氵截渴。未若遗荣。閟情丘壑。逍游永年。抽簪收发。（○文馆词林百五十七。）
<br>
<br>　　【与王使君诗】〖五章〗
<br>
<br>　　道有亏盈。运亦凌替。茫茫百六。孰知其弊。蠢蠢中华。遘此虐戾。遗黎其咨。天未忘惠。云谁之眷。在我命代。
<br>
<br>　　穆穆皇帝。因灵所授。英英将军。惟哲之秀。乃协神□。馥如兰臭。化扬东夏。勋格宇宙。岂伊来苏。莫知其覆。
<br>
<br>　　怀远以文。济难以略。光赞岳谟。折冲帷幕。凋华振彩。坠景增灼。穆其德风。休声有邈。方恢神邑。天衢再廓。
<br>
<br>　　遭蒙之吝。在我幽人。绝志云肆。如彼涔鳞。灵荫谬垂。跃我龙津。翘情明规。怀德鉴神。虽赖蹔盼。永愧其尘。
<br>
<br>　　靡竭匪浚。靡颓匪隆。持贵以降。挹满以冲。迈德遗功。于盛思终。愿林之蔼。乐岱之崇。永观玉振。长赖英风。（○文馆词林百五十七。）
<br>
<br>　　【答王门子诗】〖六章〗
<br>
<br>　　芊芊玉英。济美琼林。靡靡王生。实迈俊心。藻艳三秀。响谐韶音。映彩春兰。擢蕊秋岑。
<br>
<br>　　我虽同薄。及尔异颖。翘不冠业。荣不熙町。因夷杖平。藉澄任静。思乐逸惊。翻飞云领。
<br>
<br>　　畴昔之乖。永言莫见。之子于罹。再离沦湮。苕不凋翠。柯不易倩。染霜滋芬。在陶弥练。
<br>
<br>　　诗亦有言。兄弟无远。矧我暨尔。姻媾缱绻。猗人其来。青阳载婉。言归于好。如彼琴管。
<br>
<br>　　皇极委夷。运有经纶。聊以傲咏。不荣不遁。敢希寂放。庶几无闷。匪薰匪猷。安知藜荪。
<br>
<br>　　遗物任性。兀然自纵。倚荣凋蔼。寓音雅弄。匪涉魏阙。匪滞陋巷。永赖不才。逍遥无用。（○文馆词林百五十七。）
<br>
<br>　　【赠温峤诗】〖五章〗
<br>
<br>　　兰薄有茝。玉泉产玫。亹亹含风。灼灼猗人。如金之映。如琼之津。擢翘秋阳。凌波暴鳞。
<br>
<br>　　擢翘伊何。妙灵奇挺。暴鳞伊何。披彩迈景。清规外标。朗鉴内景。思乐云蔼。言采其颖。
<br>
<br>　　人亦有言。松竹有林。及尔臭味。异苕同岑。义结在昔。分涉于今。我怀惟永。载咏载吟。
<br>
<br>　　子策骐骏。我案骀辔。进不要声。退不慠位。遗心隐显。得意荣悴。尚想李严。逍遥柱肆。
<br>
<br>　　言以忘得。交以淡成。同匪伊和。惟我与生。尔神余契。我怀子情。携手一壑。安知尘冥。（○文馆词林百五十七。又《类聚》二十一、《诗纪》三十一并引林、岑、成、生、情、冥六韵。《御览》四百十引林、岑、成三韵。）
<br>
<br>　　【游仙诗十九首】
<br>
<br>　　京华游侠窟。山林隐遁栖。朱门何足荣。未若托蓬莱。临源挹清波。陵冈掇丹荑。灵谿可潜盘。安事登云梯。漆园有傲吏。莱氏有逸妻。进则保龙见。退为触藩羝。高蹈风尘外。长揖谢夷齐。（○《文选》二十一。《诗纪》三十一。又《类聚》七十八引栖一韵。《御览》七百六十五引梯一韵。）
<br>
<br>　　青谿千馀仞。中有一道士。云生梁栋间。风出窗户里。借问此何谁。云是鬼谷子。翘迹企颍阳。临河思洗耳。阊阖西南来。潜波涣鳞起。灵妃顾我笑。粲然启玉齿。蹇修时不存。要之将谁使。（○《文选》二十一。《诗纪》三十一。又《类聚》七十八、鸣沙石室古籍丛残类书残卷神仙门并引士一韵。舆地纪胜十一引士、里、子三韵。）
<br>
<br>　　悲翡翠戏兰苕。容色更相鲜。绿萝结高林。蒙笼盖一山。中有冥寂士。静啸抚清弦。放情凌霄外。嚼蕊挹飞泉。赤松临上游。驾鸿乘紫烟。左挹浮丘袖。右拍洪崖肩。借问蜉蝣辈。宁知龟鹤年。（○《文选》二十一。文章正宗二十九。《诗纪》三十一。又《类聚》十九引山、弦二韵。七十八引弦一韵。）
<br>
<br>　　六龙安可顿。运流有代谢。时变感人思。已秋复愿夏。淮海变微禽。吾生独不化。虽欲腾丹谿。云螭非我驾。愧无鲁阳德。回日向三舍。临川哀年迈。抚心独悲吒。（○《文选》二十一。《诗纪》三十一。）逸翮思拂霄。迅足羡远游。清源无增澜。安得运吞舟。珪璋虽特达。明月难暗投。潜颖怨清阳。陵苕哀素秋。悲来恻丹心。零泪缘缨流。（○《文选》二十一。《诗纪》三十一。又《说文》系传草部荧下。）
<br>
<br>　　杂县寓鲁门。风暖将为灾。吞舟涌海底。高浪驾蓬莱。神仙排云出。但见金银台。陵阳挹丹溜。容成挥玉杯。姮娥扬妙音。洪崖颔其颐。升降随长烟。飘遥戏九垓。奇龄迈五龙。千岁方婴孩。燕昭无灵气。汉武非仙才。（○《文选》二十一。《诗纪》三十一。又《类聚》七十八引莱一韵。○逯案。吴棫韵补一孩下引郭璞游仙《诗》曰：奇龄迈五龙。千岁方婴孩。姮娥扬妙音。洪崖颔其颐。与此句次有别。或别有所据。）
<br>
<br>　　晦朔如循环。月盈已复魄。蓐收清西陆。朱羲将由白。寒露拂陵苕。女萝辞松柏。蕣荣不终朝。蜉蝣岂见夕。圆丘有奇草。钟山出灵液。王孙列八珍。安期练五石。长揖当途人。去来山林客。（○《文选》二十一。《诗纪》三十一。）
<br>
<br>　　旸谷吐灵曜。扶桑森千丈。朱霞升东山。朝日何晃朗。回风流曲棂。幽室发逸响。悠然心永怀。眇尔自遐想。仰思举云翼。延首矫玉掌。啸傲遗世罗。纵情在独往。明道虽若昧。其中有妙象。希贤宜励德。羡鱼当结网。（○《初学记》二十三。《诗纪》三十一。又《御览》八引朗一韵。）
<br>
<br>　　采药游名山。将以救年颓，呼吸玉滋液，妙气盈胸怀。登仙抚龙驷。迅驾乘奔雷。鳞裳逐电曜。云盖随风回。手顿羲和辔。足蹈阊阖开。东海犹蹄涔。昆仑蝼蚁堆。遐貌冥茫中。俯视令人哀。
<br>
<br>　　璇台冠昆领。西海滨招摇。琼林笼藻映。碧树疏英翘。丹泉溧朱沫。黑水鼓玄涛。寻仙万馀日。今乃见子乔。振发晞翠霞。解褐礼绛霄。总辔临少广。盘虬舞云轺。永偕帝乡侣。千龄共逍遥。（○广《文选》九。《诗纪》三十一。又《书钞》百五十引霄一韵。《类聚》七十八引摇、翘、涛、乔、绡、轺六韵。《文选》二十八昇天行注引霄一韵。《御览》八引乔、霄二韵。○逯案。《书钞》、《御览》皆在天部霄类引霄一韵。知作礼绛霄者是。）
<br>
<br>　　吐纳致真和。一朝忽灵蜕。飘然凌太清。眇尔景长灭。（○韵补五。）
<br>
<br>　　纵酒濛汜滨。结驾寻木末。翘手攀金梯。飞上登玉阙。左顾拥方目。右眷极朱发。（○《类聚》七十八。《诗纪》三十一。）
<br>
<br>　　四渎流如泪。五狱罗若垤。寻我青云友。永与时人绝。（○《类聚》七十八。《诗纪》三十一。○逯案。以上三则当为一篇。）
<br>
<br>　　静叹亦何念。悲此妙龄逝。在世无千月。命如秋叶蒂。兰生蓬芭间。荣曜常幽医。（○《类聚》七十八。《诗纪》三十一。）
<br>
<br>　　登狱采五芝。涉涧将六草。散发荡玄溜。终年不华皓。（○《类聚》七十八。《诗纪》三十一。）
<br>
<br>　　放浪林泽外。被发师严穴。仿佛若士姿。梦想游列。（○《书钞》百五十八。）
<br>
<br>　　翘首望太清。朝云无增景。虽欲思灵化。龙津未易上。（○韵补三。）
<br>
<br>　　安见山林士。拥膝对严蹲。（○《御览》三百九十四。）
<br>
<br>　　啸嗷遗俗罗。得此生。（○《文选》三十杂诗注。○逯案。得此生上当脱二字。）
<br>
<br>　　【幽思篇】
<br>
<br>　　林无静树。川无停流。（○《世说》新语文学篇。《类聚》五十六。）
<br>
<br>　　【诗】
<br>
<br>　　〖《世说》新语曰：郭景纯过江。居于暨阳。墓去水不盈百步。时人以为近水。景纯曰：将当为陆。今沙涨去墓数十里。皆为桑田。其《诗》曰：〗
<br>
<br>　　北阜烈烈。巨海混混。垒垒三坟。惟母与昆。（○《世说》新语文学篇。）
<br>
<br>　　【诗】〖《诗纪》作赠潘尼。〗
<br>
<br>　　杞梓生荆南。奇才应出世。擢颖盖汉阳。鸿声骇皇室。遂应四科选。朱衣耀玉质。（○《书钞》百二十八。《类聚》六十七。《诗纪》三十一。）
<br>
<br>　　【诗】
<br>
<br>　　青阳畅和气。谷风穆以温。英茝晔林会。昆虫咸启门。高台临迅流。四坐列王孙。羽盖停云阴。翠郁映玉樽。（○《类聚》三。《诗纪》三十一。又玉烛宝典一引温、孙二韵。）
<br>
<br>　　【诗】
<br>
<br>　　羲和骋丹衢。朱明赫其猛。融风拂晨霄。阳精一何冏。间宇静无娱。端坐愁日永。（○《类聚》三。《诗纪》三十一。）
<br>
<br>　　【诗】
<br>
<br>　　君如秋日云。妾似突中烟。高下理自殊。一乖雨绝天。（○《初学记》十八。《诗纪》三十一。）
<br>
<br>　　【诗】
<br>
<br>　　翩翩寻灵娥。眇然上奔月。（○《书钞》百五十。）
<br>
<br>　　得意在兰荪。忘怀寄萧艾。（○《御览》九百九十七。）
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
