<HTML>
<HEAD>
<TITLE>傅玄全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 傅玄全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>傅玄全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=5606"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'傅玄全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[傅玄全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 傅玄(217～278)，晋初文学家。字休奕。北地泥阳(今陕西耀县东南)人。仕魏，封鹑觚男。入晋历任御史中丞、太仆、司隶校尉。为官清峻，贵戚慑伏。为御史中丞时，曾上疏议改屯田二八分制，恢复曹魏旧制，缓和民困。傅玄博学能文,曾参加撰写《魏书》;又著《傅子》数十万言，评论诸家学说及历史故事。傅玄以乐府诗体见长。今存诗60余首，多为乐府诗。《隋书·经籍志》载有“晋司隶校尉《傅玄集》15卷”,今佚。明人张溥辑有《傅鹑觚集》1卷，收入《汉魏六朝百三家集》中。又《傅子》已佚，今存辑本。　　　　　　　　　　　　　　　　　　 
<br>
<br>短歌行 鸿雁生塞北行 秋胡行 惟汉行 艳歌行 长歌行 苦相篇 秋胡行 青青河边草篇 放歌行
<br>饮马长城窟行 有女篇 墙上难为趋 朝时篇 明月篇 秋兰篇 前有一罇酒行 何当行 却东西门行 飞尘篇
<br>天行篇 历九秋篇十二首 吴楚歌 鸿鴈生塞北行 白杨行 秦女休行 云中白子高行 西长安行 车遥遥篇 昔思君
<br>美女篇 挽歌三首 豫章行二首 拟楚篇二首 艳歌行 日升歌 惊雷歌 九曲歌 放歌行 乐府七首
<br>歌十四首 答程晓诗 宴会诗 杂诗三首 又答程晓诗 众星诗 众星诗 雨诗 庭燎诗 杂诗
<br>杂诗 杂诗 诗 诗 诗 诗 诗 诗 拟四愁诗四首 两仪诗
<br>歌 杂言诗 诗 诗 四言杂诗 七哀诗 拟马防诗 杂诗四首 诗二首 正德舞歌
<br>大豫舞歌 晋鼙舞歌五首 云门篇 晋宣武舞歌四首 晋宣文舞歌二首 
<br>
<br>
<br>--------------------------------------------------------------------------------
<br>
<br>短歌行 
<br>
<br>长安高城。层楼亭亭。干云四起。上贯天庭。蜉蝣何整。行如军征。蟋蟀何感。中夜哀鸣。蚍蜉愉乐。粲粲其荣。寤寐念之。谁知我情。昔君视我。如掌中珠。何意一朝。弃我沟渠。昔君与我。如影如形。何意一去。心如流星。昔君与我。两心相结。何意今日。忽然两绝。 
<br>
<br>鸿雁生塞北行 
<br>
<br>
<br>凤凰远生海西，及时昆山冈。五德存羽仪，和鸣定宫商。百鸟并侍左右，鼓翼腾华光。上熙游云日间，千岁时来翔。孰若彼龙与龟，曳尾泥中藏。非云雨则不升，冬伏春乃骧。退哀此秋兰，草根绝，随化扬。灵气一何忧美，万里驰芬芳。常恐物〖微〗易歇，一朝见弃忘。 
<br>
<br>秋胡行 
<br>
<br>秋胡行。娶妇三日。会行仕宦。既享显爵。保兹德音。以禄颐亲。韫此黄金。覩一好妇。采桑路傍。遂下黄金。诱以逢卿。玉磨逾洁。兰动弥馨。源流洁清。水无浊波。奈何秋胡。中道怀邪。美此节妇。高行巍峩。哀哉可愍。自投长河。 
<br>
<br>惟汉行 
<br>
<br>危哉鸿门会。沛公几不还。轻装入人军。投身汤火间。两雄不俱立。亚父见此权。项庄奋剑起。白刃何翩翩。伯身虽为蔽。事促不及旋。张良慑坐侧。高祖变龙颜。赖得樊将军。虎叱项王前。嗔目骇三军。磨牙咀豚肩。空巵让霸主。临急吐奇言。威凌万乘主。指顾回泰山。神龙困鼎镬。非哙岂得全。狗屠登上将。功业信不原。健儿实可慕。腐儒安足叹。 
<br>
<br>艳歌行 
<br>
<br>日出东南隅。照我秦氏楼。秦氏有好女。自字为罗敷。首戴金翠饰。耳缀明月珠。白素为下裾。丹霞为上襦。一顾倾朝市。再顾国为虚。问女居安在。堂在城南居。青楼临大巷。幽门结重枢。使君自南来。驷马立踟蹰。遣吏谢贤女。岂可同行车。斯女长跪对。使君言何殊。使君自有妇。贱妾有鄙夫。天地正厥位。愿君改其图。 
<br>
<br>长歌行 
<br>
<br>利害同根源。赏下有甘钩。义门近横塘。兽口出通侯。抚剑安所趋。蛮方未顺流。蜀贼阻石城。吴寇冯龙舟。二军多壮士。闻贼如见雠。投身効知己。徒生心所羞。鹰隼厉爪翼。耻与黄雀游。成败在纵者。无令鸷鸟忧。 
<br>
<br>苦相篇 
<br>
<br>苦相身为女。卑陋难再陈。男儿当门户。堕地自生神。雄心志四海。万里望风尘。女育无欣爱。不为家所珍。长大逃深室。藏头羞见人。垂泪适他乡。忽如雨绝云。低头和颜色。素齿结朱唇。跪拜无复数。婢妾如严宾。情合同云汉。葵藿仰阳春。心乖甚水火。百恶集其身。玉颜随年变。丈夫多好新。昔为形与影。今为胡与秦。胡秦时相见。一绝踰参辰。 
<br>
<br>秋胡行 
<br>
<br>秋胡纳令室。三日宦他乡。皎皎洁妇姿。冷冷守空房。燕婉不终夕。别如参与商。忧来犹四海。易感难可防。人言生日短。愁者苦夜长。百草扬春华。攘腕采柔桑。素手寻繁枝。落叶不盈筐。罗衣翳玉体。回目流采章。君子倦仕归。车马如龙骧。精诚驰万里。既至两相忘。行人悦令颜。借息此树旁。诱以逢卿喻。遂下黄金装。烈烈贞女忿。言辞厉秋霜。长驱及居室。奉金升北堂。母立呼妇来。欢乐情未央。秋胡见此妇。惕然怀探汤。负心岂不惭。永誓非所望。清浊必异源。凫凤不并翔。引身赴长流。果哉洁妇肠。彼夫既不淑。此妇亦太刚。 
<br>
<br>青青河边草篇 
<br>
<br>青青河边草。悠悠万里道。草生在春时。远道还有期。春至草不生。期尽叹无声。感物怀思心。梦想发中情。梦君如鸳鸯。比翼云间翔。既觉寂无见。旷如参与商。梦君结同心。比翼游北林。既觉寂无见。旷如商与参。河洛自用固。不如中岳安。回流不及返。浮云往自还。悲风动思心。悠悠谁知者。悬景无停居。忽如驰驷马。倾耳怀音响。转目泪双堕。生存无会期。要君黄泉下。 
<br>
<br>放歌行 
<br>
<br>灵龟有枯甲。神龙有腐鳞。人无千岁寿。存质空相因。朝露尚移景。促哉水上尘。丘冢如履綦。不识故与新。高树来悲风。松柏垂威神。旷野何萧条。顾望无生人。但见狐狸迹。虎豹自成羣。孤雏攀树鸣。离鸟何缤纷。愁子多哀心。塞耳不忍闻。长啸泪雨下。太息气成云。 
<br>
<br>
<br>--------------------------------------------------------------------------------
<br>
<br>
<br>饮马长城窟行 
<br>
<br>青青河边草，悠悠万里道。草生在春时，远道还有期。春至草不生，期尽叹无声。感物怀思心，梦想发中情。梦君如鸳鸯，比翼云间翔。既觉寂无见，旷如参与商。河洛自用固，不如中岳安。回流不及反，浮云往自还。悲风动思心，悠悠谁知者。悬景无停居，忽如驰驷马。倾耳怀音响，转目泪双堕。生存无会期，要君黄泉下。 
<br>
<br>有女篇 
<br>
<br>有女怀芬芳。媞媞步东厢。蛾眉分翠羽。明目发清扬。丹唇翳皓齿。秀色若珪璋。巧笑露权靥。众媚不可详。令仪希世出。无乃古毛嫱。头安金步摇。耳系明月珰。珠环约素腕。翠羽垂鲜光。文袍缀藻黼。玉体映罗裳。容华既已艳。志节拟秋霜。徽音冠青云。声响流四方。妙哉英媛德。宜配侯与王。灵应万世合。日月时相望。媒氏陈束帛。羔雁鸣前堂。百两盈中路。起若鸾凤翔。凡夫徒踊跃。望绝殊参商。 
<br>
<br>墙上难为趋 
<br>
<br>门有车马客。骖服若腾飞。革组结玉佩。蘩藻纷葳蕤。冯轼垂长缨。顾盻有余辉。贫主屣弊履。整比蓝缕衣。客曰嘉病乎。正色意无疑。吐言若覆水。摇舌不可追。渭滨渔钓翁。乃为周所谘。颜回处陋巷。大圣称庶几。茍富不知度。千驷贱采薇。季孙由俭显。管仲病三归。夫差耽淫侈。终为越所围。遗身外荣利。然后享巍巍。迷者一何众。孔难知德希。甚美致憔悴。不如豚豕肥。杨朱泣路歧。失道令人悲。子贡欲自矜。原宪知其非。屈伸各异势。穷达不同资。夫惟体中庸。先天天不违。 
<br>
<br>朝时篇 
<br>
<br>昭昭朝时日。皎皎晨明月。十五入君门。一别终华发。同心忽异离。旷若胡与越。胡越有会时。参辰辽且阔。形影虽髣髴。音声寂无达。纤弦感促柱。触之哀声发。情思如循环。忧来不可遏。涂山有余恨。诗人咏采葛。蜻蛚吟床下。回风起幽闼。春荣随露落。芙蓉生木末。自伤命不绝。良辰永乖别。已尔可奈何。譬如纨素裂。孤雌翔故巢。流星光景绝。魂神驰万里。甘心要同穴。
<br>
<br>明月篇 
<br>
<br>皎皎明月光。灼灼朝日晖。昔为春蚕丝。今为秋女衣。丹唇列素齿。翠彩发蛾眉。娇子多好言。欢合易为姿。玉颜盛有时。秀色随年衰。常恐新间旧。变故兴细微。浮萍本无根。非水将何依。忧喜更相接。乐极还自悲。 
<br>
<br>秋兰篇 
<br>
<br>秋兰映玉池。池水清且芳。芙蓉随风发。中有双鸳鸯。双鱼自踊跃。两鸟时回翔。君其历九秋。与妾同衣裳。 
<br>
<br>前有一罇酒行 
<br>
<br>置酒结此会。主人起行觞。玉罇两楹间。丝理东西厢。舞袖一何妙。变化穷万方。宾主齐德量。欣欣乐未央。同享千年寿。朋来会此堂。 
<br>
<br>何当行 
<br>
<br>同声自相应。同心自相知。外合不由中。虽固终必离。管鲍不世出。结交安可为。 
<br>
<br>却东西门行 
<br>
<br>金□□□迟。丝竹声大悲。和乐唯有舞。运体不失机。退似前龙婉。进如翔鸾飞。回目流神光。倾亚有余姿。 
<br>
<br>飞尘篇 
<br>
<br>飞尘秽清流。朝云蔽日光。秋兰岂不芬。鲍肆乱其芳。河决溃金堤。一手不能障。 
<br>
<br>
<br>--------------------------------------------------------------------------------
<br>
<br>天行篇 
<br>
<br>天行一何健。日月无高纵。百川皆赴海。三辰回泰蒙。 
<br>
<br>历九秋篇十二首 
<br>
<br>一 
<br>
<br>历九秋兮三春。遣贵客兮远宾。顾多君心所亲。乃命妙伎才人。炳若日月星辰。 
<br>
<br>二 
<br>
<br>序金罍兮玉觞。宾主递起雁行。杯若飞电绝光。交觞接巵结裳。慷慨欢笑万方。 
<br>
<br>三 
<br>
<br>奏新诗兮夫君。烂然虎变龙文。浑如天地未分。齐讴楚舞纷纷。歌声上激青云。 
<br>
<br>四 
<br>
<br>穷八音兮异伦。奇声靡靡每新。微披素齿丹唇。逸响飞薄梁尘。精爽眇眇入神。 
<br>
<br>五 
<br>
<br>坐咸醉兮沾欢。引樽促席临轩。进爵献寿翻翻。千秋要君一言。愿爱不移若山。 
<br>
<br>六 
<br>
<br>君恩爱兮不竭。譬若朝日夕月。此景万里不绝。长保初醮结发。何忧坐成胡越。 
<br>
<br>七 
<br>
<br>携弱手兮金环。上游飞阁云间。穆若鸳凤双鸾。还幸兰房自安。娱心极意难原。 
<br>
<br>八 
<br>
<br>乐既极兮多怀。盛时忽逝若颓。寒暑革御景回。春荣随风飘摧。感物动心增哀。 
<br>
<br>九 
<br>
<br>妾受命兮孤虚。男儿堕地称珠。女弱虽存若无。骨肉至亲更疏。奉事他人托躯。 
<br>
<br>十 
<br>
<br>君如影兮随形。贱妾如水浮萍。明月不能常盈。谁能无根保荣。良时冉冉代征。 
<br>
<br>十一 
<br>
<br>顾绣领兮含辉。皎日回光则微。朱华忽尔渐衰。影欲舍形高飞。谁言往思可追。 
<br>
<br>十二 
<br>
<br>荠与麦兮夏零。兰桂践霜逾馨。禄命悬天难明。妾心结意丹青。何忧君心中倾。 
<br>
<br>吴楚歌 
<br>
<br>燕人美兮赵女佳。其室则迩兮限层崖。云为车兮风为马。玉在山兮兰在野。云无期兮风有止。思多端兮谁能理。 
<br>
<br>鸿鴈生塞北行 
<br>
<br>凤凰远生海西。及时昆山冈。五德存羽仪。和鸣定宫商。百鸟并侍左右。鼓翼腾华光。上熙游云日间。千岁时来翔。孰若彼龙与龟。曳尾泥中藏。非云雨则不升。冬伏春乃骧。退哀此秋兰草。根绝随化扬。灵气一何忧美。万里驰芬芳。常恐物微易歇。一朝见弃忘。 
<br>
<br>白杨行 
<br>
<br>青云固非青。当云奈白云。骥从西北驰来。吾何忆。骥来对我悲鸣。举头气凌青云。当奈此骥正龙形。踠足蹉跎长坡下。蹇驴慷忾。敢与我争驰。踯躅盐车之中。流汗两耳尽下垂。虽怀千里之逸志。当时一得施。白云彯彯。舍我高翔。青云徘徊。戢我愁啼。上眄增崖。下临清池。日欲西移。既来归君。君不一顾。仰天太息。当用生为青云乎。飞时悲当奈何耶。青云飞乎。
<br>
<br>秦女休行 
<br>
<br>庞氏有烈妇。义声驰雍凉。父母家有重怨。仇人暴且强。虽有男兄弟。志弱不能当。烈女念此痛。丹心为寸伤。外若无意者。内潜思无方。白日入都市。怨家如平常。匿剑藏白刃。一奋寻身僵。身首为之异处。伏尸列肆旁。肉与土合成泥。洒血溅飞梁。猛气上干云霓。仇党失守为披攘。一市称烈义。观者收泪并慨忼。百男何当益。不如一女良。烈女直造县门。云父不幸遭祸殃。今仇身以分裂。虽死情益扬。杀人当伏法。义不茍活隳旧章。县令解印绶。令我伤心不忍听。刑部垂头塞耳。令我吏举不能成。烈着希代之绩。义立无穷之名。夫家同受其祚。子子孙孙咸享其荣。今我作歌咏高风。激扬壮发悲且清。 
<br>
<br>云中白子高行 
<br>
<br>陵阳子。来明意。欲作天与仙人游。超登元气攀日月。遂造天门将上谒。阊阖辟。见紫微绛阙。紫宫崔嵬。高殿嵯峨。双阙万丈玉树罗。童女掣电策。童男挽雷车。云汉随天流。浩浩如江河。因王长公谒上皇。钧天乐作不可详。龙仙神仙。教我灵秘。八风子仪。与游我祥。我心何戚戚。思故乡。俯看故乡。二仪设张。乐哉二仪。日月运移。地东南倾。天西北驰。鹤五气所补。鳌四足所支。齐驾飞龙骖赤螭。逍遥五岳间。东西驰。长与天地并。复何为。复何为。 
<br>
<br>西长安行 
<br>
<br>所思兮何在。乃在西长安。何用存问妾。香橙双珠环。何用重存问。羽爵翠琅玕。今我兮闻君。更有兮异心。香亦不可烧。环亦不可沉。香烧日有歇。环沉日自深。
<br>
<br>车遥遥篇 
<br>
<br>车遥遥兮马洋洋。追思君兮不可忘。君安游兮西入秦。愿为影兮随君身。君有阴兮影不见。君依光兮妾所愿。 
<br>
<br>昔思君 
<br>
<br>昔君与我兮形影潜结。今君与我兮云飞雨绝。昔君与我兮音响相和。今君与我兮落叶去柯。昔君与我兮金石无亏。今君与我兮星灭光离。 
<br>
<br>
<br>--------------------------------------------------------------------------------
<br>
<br>美女篇 
<br>
<br>美人一何丽。颜若芙蓉花。一顾乱人国。再顾乱人家。未乱犹可奈何。 
<br>
<br>挽歌三首 
<br>
<br>一 
<br>
<br>人生尠能百。哀情数万端。不幸婴笃病。凶候形素颜。衣衾为谁施。束带就阖棺。欲悲泪已竭。欲辞不能言。存亡自远近。长夜何漫漫。寿堂闲且长。祖载归不还。 
<br>
<br>二 
<br>
<br>人生尠能百。哀情数万婴。路柳夹灵轜。旟旐随风征。车轮结不转。百驷齐悲鸣。 
<br>
<br>三 
<br>
<br>灵坐飞尘起。魂衣正委移。芒芒丘墓间。松柏郁参差。明器无用时。桐车不可驰。平生坐玉殿。没归都幽宫。地下无刻漏。安知夏与冬。 
<br>
<br>豫章行二首 
<br>
<br>一 
<br>
<br>轻裘缀孔翠。明珂曜珊瑚。 
<br>
<br>二 
<br>
<br>琅玕溢金匮。文璧世所无。 
<br>
<br>拟楚篇二首 
<br>
<br>一 
<br>
<br>登昆仑潄玉池。 
<br>
<br>二 
<br>
<br>光灭星离。
<br>
<br>艳歌行 
<br>
<br>咄来长歌续短歌。 
<br>
<br>日升歌 
<br>
<br>东光升朝阳。羲和初揽辔。六龙并腾骧。逸景何晃晃。旭日照万方。皇德配天地。神明鉴幽荒。
<br>
<br>惊雷歌 
<br>
<br>惊雷奋兮震万里。威陵宇宙兮动四海。六合不维兮谁能理。 
<br>
<br>九曲歌 
<br>
<br>岁莫景迈羣光绝。安得长绳系白日。 
<br>
<br>放歌行 
<br>
<br>灵龟有枯甲，神龙有腐鳞。人无千岁寿，存质空相因。朝露尚移景，促哉水上尘。丘冢如履綦，不识故与新。高树来悲风，松柏垂威神。旷野何萧条，顾望无生人。但见狐狸迹，虎豹自成群。狐雏攀树鸣，离鸟何缤纷。愁子多哀心，塞耳不忍闻。长啸泪雨下，太息气成云。 
<br>
<br>乐府七首 
<br>
<br>一 
<br>
<br>胡饭兼御。相国食前。方丈殊珍。 
<br>
<br>二 
<br>
<br>粉加甲煎。名香熏陆。艾纳回光。 
<br>
<br>三 
<br>
<br>穆穆三春节。天气暖且和。 
<br>
<br>四 
<br>
<br>男当进曰女适人。投心委命□受身。 
<br>
<br>五 
<br>
<br>昔有林号曰阴康。始教民舞。涕气以扬之。 
<br>
<br>六 
<br>&nbsp;&nbsp;
<br>凤有翼龙有鳞。君不独兴。必须良臣。 
<br>
<br>七 
<br>
<br>东方将欲和。太白星飞芒。曜灵照照舒光。 
<br>
<br>
<br>--------------------------------------------------------------------------------
<br>
<br>歌十四首 
<br>
<br>一 
<br>
<br>煌煌芙蕖。从风芬葩。照以皎日。灌以清波。阴结其实。阳发其华。金房绿叶。素株翠柯。 
<br>
<br>二 
<br>
<br>宝剑神奇。镂象龙离。通犀文玉。明珠错地。光如电影。拟之则离。 
<br>
<br>三 
<br>
<br>有所思兮。在天一方。何以赠之。玉佩珠璜。 
<br>
<br>四 
<br>
<br>飞沉殊厥趣。草木以区别。鸾鹥乐山林。龙蛇安薮穴。 
<br>
<br>五 
<br>
<br>雷师鸣钟鼓。风伯吹笙簧。西母出穴听。王父吟安厢。 
<br>
<br>六 
<br>
<br>黄叶离高柯。丹枣坐自零。不惜枣自零。念我少弟兄。 
<br>
<br>七 
<br>
<br>日中万影正。夕中万影倾。 
<br>
<br>八 
<br>
<br>渡江南。采莲花。芙蓉增敷。晔若星罗。绿叶映长波。回风容与动纤柯。 
<br>
<br>九 
<br>
<br>曲池何澹澹。芙蓉敞清源。荣华盛壮时。见者谁不赏叹。一朝光采落。故人不回颜。 
<br>
<br>十 
<br>
<br>歌者齐弦。舞者振铎。弦铮铮。铎朗朗。 
<br>
<br>十一 
<br>
<br>所乐亦非琴。唯言琵琶与筝。能娱我心。 
<br>
<br>十二 
<br>
<br>兔捣药月间安足道。神乌戏云间安足道。 
<br>
<br>十三 
<br>
<br>青云徘徊谓我愁。 
<br>
<br>十四 
<br>
<br>我家近宫掖。易知复难忘。黄金为合门。白玉为殿堂。 
<br>
<br>答程晓诗 
<br>
<br>奕奕两仪。昭昭太阳。四气代升。三朝受祥。济济羣后。峨峨圣皇。元服肇御。配天垂光。伊州作弼。王室惟康。颙颙兆民。蠢蠢戎膻。率土充庭。万国奉蕃。皇泽云行。神化风宣。六合咸熙。遐迩同欢。赫赫明明。天人合和。下罔遗滞。焦朽斯华。矧我良朋。如玉之嘉。穆穆雝雝。兴颂作歌。 
<br>
<br>宴会诗 
<br>
<br>日之既逝。情亦既渥。宾委余欢。主容不足。乐饮今夕。温其如玉。 
<br>
<br>杂诗三首 
<br>
<br>一 
<br>
<br>志士惜日短。愁人知夜长。摄衣步前庭。仰观南鴈翔。玄景随形运。流响归空房。清风何飘飖。微月出西方。繁星衣青天。列宿自成行。蝉鸣高树间。野鸟号东厢。纤云时髣髴。渥露沾我裳。良时无停景。北斗忽低头。常恐寒节至。凝气结为霜。花叶随风摧。一绝如流光。 
<br>
<br>二 
<br>
<br>闲夜微风起。明月照高台。清响呼不应。玄景招不来。厨人进藿茹。有酒不盈杯。安贫福所与。富贵为祸媒。金玉虽高堂。于我贱蒿莱。 
<br>
<br>三 
<br>
<br>鹊巢丘城侧。雀乳空井中。居不附龙凤。常畏蛇与虫。依贤义不恐。近暴自当穷。 
<br>
<br>又答程晓诗 
<br>
<br>羲和运玉衡。招摇赋朔旬。嘉庆形三朝。美德扬初春。圣主加元服。万国望威神。伊周敷玄化。并世沾天人。洪崖歌山岫。许由嗟水滨。 
<br>
<br>众星诗 
<br>
<br>朗月并众星。日出擅其明。冬寒地为裂。春和草木荣。阳德虽普济。非阴亦不成。 
<br>
<br>众星诗 
<br>
<br>东方大明星。光景照千里。少年舍家游。思心昼夜起。 
<br>
<br>雨诗 
<br>
<br>徂暑未一旬。重阳翳朝霞。厥初月离毕。积日遂滂沱。屯云结不解。长溜周四阿。霖雨如倒井。黄潦起洪波。湍流激墙隅。门庭若决河。炊爨不复举。灶中生蛙虾。 
<br>
<br>庭燎诗 
<br>
<br>元正始朝享。万国执珪璋。枝灯若火树。庭燎继天光。 
<br>
<br>杂诗 
<br>
<br>朱明运将极。溽暑昼夜兴。裁动四支废。举身若山陵。珠汗洽玉体。呼吸气郁蒸。尘垢自成泥。素粉随手凝。 
<br>
<br>
<br>--------------------------------------------------------------------------------
<br>
<br>
<br>杂诗 
<br>
<br>习习谷风兴。回回景云飞。青天敷翠采。朝日含丹辉。 
<br>
<br>杂诗 
<br>
<br>旸谷发精曜。九日栖高枝。愿得并天御。六龙齐玉羁。 
<br>
<br>诗 
<br>
<br>鸾鸟晞凤皇。望舒继白日。千秋遘嘉会。来升君子室。华樽享清酤。珍肴自盈溢。 
<br>
<br>诗 
<br>
<br>季冬时惨烈。猛寒不可胜。严风截人耳。素雪坠地凝。林上飞霜起。波中自生冰。未夕结重衾。崇朝不敢兴。 
<br>
<br>诗 
<br>
<br>炎旱历三时。天运失其道。河中飞尘起。野田无生草。一飡重丘山。哀之以终老。君无半粒储。形影不相保。 
<br>
<br>诗 
<br>
<br>有女殊代生。涉江采菱花。上翳青云景。下鉴渌水波。 
<br>
<br>诗 
<br>
<br>弯我繁弱弓。弄我丈八矟。一举覆三军。再举殄戎貊。 
<br>
<br>诗 
<br>
<br>飞蓬随飘起。芳草摧山泽。世有千年松。人生讵能百。
<br>
<br>拟四愁诗四首 
<br>
<br>一 
<br>
<br>小序
<br>
<br>昔张平子作四愁诗。体小而俗。七言类也。聊拟而作之。名曰拟四愁诗。其辞曰。 
<br>
<br>我所思兮在瀛洲。愿为双鹄戏中流。牵牛织女期在秋。山高水深路无由。愍予不遘婴殷忧。佳人贻我明月珠。何以要之比目鱼。海广无舟怀劳劬。寄言飞龙天马驹。风起云披飞龙逝。惊波滔天马不厉。何为多念心忧泄。 
<br>
<br>二 
<br>
<br>我所思兮在珠崖。愿为比翼浮清池。刚柔合德配二仪。形影一绝长别离。愍予不遘情如携。佳人贻我兰蕙草。何以要之同心鸟。火热水深忧盈抱。申以琬琰夜光宝。卞和既没玉不察。存若流光忽电灭。何为多念独藴结。 
<br>
<br>三 
<br>
<br>我所思兮在昆山。愿为鹿窥虞渊。日月回耀照景天。参辰旷隔会无缘。愍予不遘罹百艰。佳人赠我苏合香。何以要之翠鸳鸯。悬度弱水川无梁。申以锦衣文绣裳。三光骋迈景不留。鲜矣民生忽如浮。何为多念祗自愁。 
<br>
<br>四 
<br>
<br>我所思兮在朔方。愿为飞燕俱南翔。焕乎人道着三光。胡越殊心生异乡。愍予不遘罹百殃。佳人贻我羽葆缨。何以要之影与形。永增忧结繁华零。申以日月指明星。星辰有翳日月移。驽马哀鸣惭不驰。何为多念徒自亏。 
<br>
<br>两仪诗 
<br>
<br>两仪始分元气清。列宿垂象六位成。日月西流景东征。悠悠万物殊品名。圣人忧代念羣生。 
<br>
<br>
<br>--------------------------------------------------------------------------------
<br>
<br>歌 
<br>
<br>天时泰兮昭以阳。清风起兮景云翔。仰观兮辰象。日月兮运周。俯视兮河海。百川兮东流。 
<br>
<br>杂言诗 
<br>
<br>雷隐隐。感妾心。倾耳清听非车音。 
<br>
<br>诗 
<br>
<br>啄木高翔鸣喈喈。飘摇林薄着桑槐。缘树间喙如锥。嘤喔嘤喔声正悲。专为万物作倡俳。当此之时。乐不可回。 
<br>
<br>诗 
<br>
<br>白云翩翩翔天庭。流景髣髴非君形。白云飘飘舍我高翔。青云徘徊为我愁肠。 
<br>
<br>四言杂诗 
<br>
<br>忽然长逝。火灭烟消。 
<br>
<br>七哀诗 
<br>
<br>杳杳三泉室。冥冥玄夜堂。 
<br>
<br>拟马防诗 
<br>
<br>繇役无止时。征发倾四海。
<br>
<br>杂诗四首 
<br>
<br>一 
<br>
<br>浮萍蔽绿水。杨柳何依依。繁华正葳蕤。 
<br>
<br>二 
<br>
<br>浮云含愁气。悲风坐自叹。 
<br>
<br>三 
<br>
<br>团团三五日。皎皎曜清晖。 
<br>
<br>四 
<br>
<br>炎景时郁蒸。海沸沙石融。 
<br>
<br>诗二首 
<br>
<br>一 
<br>
<br>萧萧秋气升。凄凄万物衰。荣华尽零落。槁叶纵横飞。 
<br>
<br>二 
<br>
<br>蟾蜍食明月。虹蜺薄朝日。 
<br>
<br>正德舞歌 
<br>
<br>天命有晋，光济万国。穆穆圣皇，文武惟则。在天斯正，在地成德。载韬政刑，载崇礼教。我敷玄化，臻于中道。 
<br>
<br>
<br>--------------------------------------------------------------------------------
<br>
<br>
<br>大豫舞歌 
<br>
<br>于铄皇晋，配天受命。熙帝之光，世德惟圣。嘉乐大豫，保佑万姓。渊兮不竭，冲而用之。先帝弗违，虔奉天时。 
<br>
<br>晋鼙舞歌五首 
<br>
<br>洪业篇 
<br>
<br>宣文创洪业，盛德在泰始。圣皇应灵符，受命君四海。万国何所乐，上有明天子。唐尧禅帝位，虞舜惟恭己。恭己正南面，道化与时移。大赦荡萌渐，文教被黄支。象天则地，体无为，聪明配日月，神圣参两仪。虽有三凶类，类言无所施，象天则地，体无为，稷、契并佐命，伊、吕升王臣。兰芷登朝肆，不无失宿民。声发响自应，表立景来附。虓虎从羁制，潜龙升天路。备物立成器，变通极其数。百事以时叙，万机有常度。训之以克让，纳之以忠恕。群下仰清风，海外同欢慕。象天则地，化云布，昔日贵雕饰，今尚俭与素。昔日多纤介，今去情与故，象天则地，化云布，济济大朝士，夙夜综万机。万机无废理，明明降畴谘。臣譬列星景，君配朝日晖。事业并通济，功烈何巍巍。五帝继三皇，三王世所归。圣德应期运，天地不能违。仰之弥已高，犹天不可阶。将复御龙氏，凤皇在庭栖。
<br>
<br>天命篇 
<br>
<br>圣祖受天命，尘期辅魏皇。入则综万机，出则征四方。朝廷无遗理，方表宁且康。道隆舜臣尧，积德踰太王。孟度阻穷险，造乱天一隅。神兵出不意，奉命致天诛。赦善戮有罪，元恶宗为虚。威风震颈蜀，武烈慑强吴。诸葛不知命，肆逆乱天常。拥徒十余万，数来寇边疆。我皇迈神武，秉钺镇雍、凉。亮乃畏天威，未战先仆僵。盈虚自然运，时变固多〖艰〗。东征陵海表，万里枭贼渊。受遗齐七政，曹爽又滔天。群凶受诛殛，百保咸来臻。黄华应福始，王凌为祸先。 
<br>
<br>景皇篇 
<br>
<br>景皇帝，聪明命世生，盛德参天地。帝王道〖大〗，创业既已难，继世亦未易。外则夏侯玄，内则张与李。三凶称逆，乱帝纪，从天行诛，穷其奸宄。〖边〗将御其渐，潜谋不得起。罪人咸伏辜，威风振万里。平衡综万机，万机无不理。召陵桓不君，内外何纷纷，众小便成群。蒙昧恣心，治乱不分。叡圣独断，济武常以文。从天惟废立，扫霓披浮云。云霓既已辟，清和未几间。羽檄首尾至，变起东南〖藩〗。俭、钦为长蛇，外则凭吴蛮。万国纷骚扰，戚戚天下惧不安。神武御六军，我皇秉钺征。俭钦起寿春，前锋据项城。出其不意，并纵奇兵。奇兵诚难御，庙胜实难支。两军不期遇，敌退计无施。虎骑惟武进，大战沙阳陂。钦乃亡魂走，奔虏若云披。天恩赦有罪，东土放鲸鲵。 
<br>
<br>大晋篇 
<br>
<br>赫赫大晋，于穆文皇。荡荡巍巍，道万陶唐。世称三皇五帝，及今重其光。九德克明，文既显，武又章。恩弘六合，兼济万方。内举元凯，朝政以纲。外简虎臣，时惟鹰扬。靡从不怀，逆命斯亡。仁配春日，威踰秋霜。济济多士，同兹兰芳。唐虞至治，四凶滔天。致讨俭、钦，罔不肃虔。化感海外，海外来宾。献其声乐，并称妾臣。〖西〗蜀猾夏，僭号方域。命将致讨，委国稽服。吴人放命，凭海阻江。飞书告谕，响应来同。先王建万国，九服为藩卫。亡秦坏诸侯，享祚不二世。历代不能复，忽踰五百岁。我皇万圣德，应期创典制。分土五等，〖藩〗国正封界。莘莘文武佐，千秋遘嘉会。洪业溢区内，仁风翔海外。 
<br>
<br>明君篇 
<br>
<br>明君御四海，听鉴尽物情。顾望有谴罚，竭忠身必荣。兰茝出茞野，万里升紫庭。茨草秽堂阶，扫截不得生。能否莫相蒙，百官正其名。恭己慎有为，有为无不成。闇君不自信，群下执异端。正直罹谮润，奸臣夺其权。虽欲尽忠诚，结舌不敢言。结舌亦何惮，尽忠为身患。清流岂不洁，飞尘浊其源。歧路令人迷，未远胜不还。忠臣言立君朝，正色不顾身。邪正不并存，譬若胡与秦。秦胡有合时，邪正各异津。忠臣遇明君，干干惟日新。群目统在纲，众星拱北辰，设令遭闇主，斥退为凡民。虽薄供时用，白茅犹可珍。冰霜昼夜结，兰桂摧为薪。邪臣多端变，用心何委曲。便僻从情指，动随君所欲。偷安乐目前，不问清与浊。积伪罔时主，养交以持禄。言行恒相违，难餍甚溪谷。昧死射干没，觉露则灭族。 
<br>
<br>云门篇 
<br>
<br>黄《云门》，唐《咸池》，虞《韶舞》，夏《夏》殷《濩》。列代有五，振铎鸣金，延《大武》。清歌发唱，形为主。声和八音，协律吕。身不虚动，手不徒举。应节合度，周其叙。时奏宫角，杂之以征羽。下餍众目，上从钟鼓。乐以移风，与德礼相辅，安有失其所。 
<br>
<br>晋宣武舞歌四首 
<br>
<br>惟圣皇篇 
<br>
<br>惟圣皇。德巍巍。光四海。礼乐犹形影。文武为表里。乃作巴俞肆舞士。剑弩齐列。戈矛为之始。进退疾鹰鹞。龙战而豹起。如乱不可乱。动作顺其理。离合有统纪。 
<br>
<br>短兵篇 
<br>
<br>剑为短兵。其势险危。疾踰飞电。回旋应规。武节齐声。或合或离。电发星骛。若景若差。兵法攸象。军容是仪。 
<br>
<br>军镇篇 
<br>
<br>弩为远兵军之镇。其发有机。体难动。往必速。重而不迟。锐精分镈。射远中微。弩俞之乐一何奇。变多姿。退若激。进若飞。五声协。八音谐。宣武象。赞天威。 
<br>
<br>穷武篇 
<br>
<br>穷武者丧。何但败北。柔弱亡战。国家亦废。秦始徐偃。既已作戒。前世先王鉴其机。修文整武艺。文武足相济。然后得光大。乱曰。高则亢。满则盈。亢必危。盈必倾。去危倾。守以平。冲则久。浊能清。混文武。顺天经。 
<br>
<br>晋宣文舞歌二首 
<br>
<br>羽钥舞歌 
<br>
<br>羲皇之初。天地开元。罔罟禽兽。羣黎以安。神农教耕。创业诚难。民得粒食。澹然无所患。黄帝始征伐。万品造其端。军驾无常居。是曰轩辕。轩辕既勤止。尧舜匪荒宁。夏禹治水。汤武又用兵。孰能保安逸。坐致太平。圣皇迈干干。天下兴颂声。穆穆且明明。惟圣皇。道化彰。澄四海。清三光。万几理。庶事康。潜龙升。仪凤翔。风雨时。物繁昌。却走马。降瑞祥。扬侧陋。简忠良。百禄是荷。眉寿无疆。 
<br>
<br>羽铎舞歌 
<br>
<br>昔在浑成时。两仪尚未分。阳升垂清景。阴降兴浮云。中和合氛氲。万物各异羣。人伦得其序。众生乐圣君。三统继五行。然后有质文。皇王殊运代。治乱亦缤纷。伊大晋。德兼往古。越牺农。邈舜禹。参天地。陵三五。礼唐周。乐韶武。岂惟箫韶。六代具举。泽沾地境。化充天。圣明临朝。元凯作辅。普天同乐胥。浩浩元气。遐哉太清。五行流迈。日月代征。随时变化。庶物乃成。圣皇继天。光济羣生。化之以道。万国咸宁。受兹介福。延于亿龄。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
