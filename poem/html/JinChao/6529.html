<HTML>
<HEAD>
<TITLE>晋诗 卷14-16 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 晋诗 卷14-16</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>晋诗 卷14-16</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=6529"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'晋诗 卷14-16')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[晋诗 卷14-16]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷十四】
<br>
<br>　　☆晋孝武帝司马曜
<br>
<br>　　〈曜。字昌明。简文帝第三子。兴宁三年。封会稽王。咸安二年。七月即位。在位二十四年。太元二十一年为张贵人所弑。年三十五。谥曰孝武皇帝。有集二卷。〉
<br>
<br>　　【示殷仲堪诗】
<br>
<br>　　〖《晋书》曰：殷仲堪为黄门郎。孝武尝示仲堪《诗》曰：〗
<br>
<br>　　勿以己才。而笑不才。
<br>
<br>　　☆袁宏
<br>
<br>　　〈宏。字彦伯。小字虎。陈郡扶乐人。永和初。为谢尚安西参军。累迁桓温大司马记室。後自吏部郎出为东阳太守。太元初卒。年四十九。有後汉纪三十卷、正始名士传三卷、竹林名士传三卷、中朝名士传若干卷、集二十卷。〉
<br>
<br>　　【从征行方头山诗】
<br>
<br>　　峨峨太行。凌虚抗势。天岭交气。窈然无际。澄流入神。玄谷应契。四象悟心。幽人来憩。
<br>
<br>　　【采菊诗】
<br>
<br>　　息足回阿。圆坐长林。披榛即涧。藉草依阴。
<br>
<br>　　【咏史诗二首】
<br>
<br>　　〖续晋阳秋曰：虎少有逸才。文章绝丽。曾为咏史诗。是其风情所寄。少孤而贫。以运租为业。谢尚时镇牛渚。乘秋佳风月。微服泛江。会虎在运租船中讽咏。声既清会。辞又藻拔。非尚所曾闻。乃遣问讯。答曰：是袁临汝郎诵诗。即其咏史之作也。〗
<br>
<br>　　周昌梗概臣。辞达不为讷。汲黯社稷顺。栋梁表天骨。陆贾厌解纷。时与酒杌。婉转将相门。一言和平勃。趋舍各有之。俱令道不没。
<br>
<br>　　无名困蝼蚁。有名世所疑。中庸难为体。狂狷不及时。杨恽非忌贵。知及有馀辞。躬耕南山下。芜秽不遑治。赵瑟奏哀音。秦声歌新诗。吐音非凡唱。负此欲何之。
<br>
<br>　　【拟古诗】
<br>
<br>　　高馆百馀仞。迢递虚中亭。文幌曜琼扇。碧疏映绮棂。
<br>
<br>　　【诗】
<br>
<br>　　森森千丈松。磊非一节。虽无榱桷丽。较为梁栋桀。
<br>
<br>　　☆王彪之
<br>
<br>　　〈彪之。字叔虎。琅邪临沂人。初除著作郎。累迁吏部尚书。後为镇军将军、会稽内史。孝武即位。迁尚书令。太元二年卒。年七十三。有集二十卷。〉
<br>
<br>　　【登会稽刻石山诗】
<br>
<br>　　隆山嵯峨。崇峦。傍觌沧洲。仰拂玄霄。文命远会。风淳道辽。秦皇遐巡。迈北英豪。宅灵基阿。铭迹峻峤。青阳曜景。时和气淳。修领增鲜。长松挺新。飞鸿振羽。腾龙跃鳞。
<br>
<br>　　【游仙诗】
<br>
<br>　　远游绝尘雾。轻举观沧溟。蓬七阴倒景。昆仑罩曾城。
<br>
<br>　　【与诸兄弟方山别诗】
<br>
<br>　　脂车总驰轮。泛舟理飞棹。丝染墨悲叹。路歧杨感悼。
<br>
<br>　　【登治城楼诗】
<br>
<br>　　俯观陋室。宇宙六合。譬如四壁。
<br>
<br>　　☆习凿齿
<br>
<br>　　〈凿齿。字彦威。襄阳人。荆州刺史桓温辟为从事。转西曹从事、别驾治中。迁荥阳太守。以疾归里。太元七年卒。有汉晋春秋四十七卷、集五卷。〉
<br>
<br>　　【诗】〖《诗纪》作灯。注云。一作咏灯笼。〗
<br>
<br>　　煌煌闲夜灯。修修树间亮。灯随风炜烨。风与灯升降。
<br>
<br>　　【嘲道安诗】
<br>
<br>　　〖《晋书》曰：习凿齿诣释道安。值众增齐。皆舍钵敛衽。唯道安食不辍。凿齿曰：〗
<br>
<br>　　大鹏从南来。众鸟皆戢翼。何忽冻老鸱。腩腩低头食。
<br>
<br>　　☆王珉
<br>
<br>　　〈珉。字季琰。弟。历著作散骑郎、国子博士、黄门侍郎、中书令。太元十三年卒。年三十八。有集十卷。〉
<br>
<br>　　【直中书诗】
<br>
<br>　　高阁临云日。险岑仰天居。
<br>
<br>　　☆谢芳姿
<br>
<br>　　【团扇歌二首】
<br>
<br>　　〖古今乐录曰：团扇歌者。晋中书令王珉捉白团扇。与嫂婢谢芳姿有爱。情好甚笃。嫂棰挞婢过苦。王东亭闻而止之。芳姿素善歌。嫂令歌一曲当赦之。应声歌云云。珉闻更问之。汝歌何遗。芳姿即改云云。〗
<br>
<br>　　白团扇。辛苦五流连。是郎眼所见。
<br>
<br>　　白团扇。憔悴非昔容。羞与郎相见。
<br>
<br>　　☆苏彦
<br>
<br>　　〈彦。孝武帝时为北中郎参军。有苏子七卷、集十卷。〉
<br>
<br>　　【七月七日咏织女诗】
<br>
<br>　　火流凉风至。少昊协素藏。织女思北。牵牛叹南阳。时来嘉庆集。整驾巾玉箱。琼佩垂藻蕤。雾裾结云裳。金翠耀华辎。辕散流芳。释辔紫微庭。解衿碧琳堂。欢燕未及究。晨晖照扶桑。仙童唱清道。盘螭起腾骧。怅怅一宵促。迟迟别日长。
<br>
<br>　　【西陵观涛诗】
<br>
<br>　　洪涛奔逸势。骇浪驾丘山。訇隐振宇宙。崩磕津云连。
<br>
<br>　　【秋夜长】
<br>
<br>　　晨晖电流以西逝。闲宵漫漫其未央。牛女隔河以延伫。列宿双景以相望。轻云飘霏以笼朗。素月披曜而舒光。时禽鸣于庭柳。节虫吟于户堂。零叶纷其交萃。落英＜风立＞以散芳。睹迁化之遒迈。悲荣枯之靡常。贞松隆冬以擢秀。金菊吐翘以凌霜。
<br>
<br>　　☆赵整
<br>
<br>　　〈整。字文业。一名正。雒阳清水人。或曰济阴人。年十八为伪秦著作郎。迁黄门侍郎、武威太守。〉
<br>
<br>　　【酒德歌】
<br>
<br>　　〖前秦录曰：坚与群臣饮酒。以秘书监朱肜为酒正。令人以极醉为限。整乃作酒德歌曰云云。坚大悦。命整书之。以为酒戒。自是每宴群臣。礼饮而已。〗
<br>
<br>　　地列酒泉。天垂酒池。杜康妙识。仪狄先知。纣丧殷邦。桀倾夏国。由此言之。前危後则。
<br>
<br>　　【又】
<br>
<br>　　〖前秦录曰：苻坚宴群臣于钓台。秘书侍郎赵整以坚颇好酒。因为酒德之歌。〗
<br>
<br>　　获黍西秦。采麦东齐。春封夏发。鼻纳心迷。
<br>
<br>　　【讽谏诗二首】
<br>
<br>　　高僧传曰：正性好几谏。无所回避。苻坚末年。宠惑鲜卑。惰於治政。正因歌谏曰：昔闻孟津河。坚动容曰：是朕也。又歌曰：北园有一树。坚笑曰：将非赵文业耶。
<br>
<br>　　昔闻孟津河。千里作一曲。此水本自清。是谁搅令浊。
<br>
<br>　　北园有一树。布叶垂重阴。外虽饶棘刺。内实有赤心。
<br>
<br>　　【谏歌】
<br>
<br>　　〖晋孝武帝宁康二年冬十二月。秦王坚与慕容垂夫人段氏同辇游於後庭。宦官赵整歌云云。坚改容谢之。命夫人下辇。〗
<br>
<br>　　不见雀来入燕室。但见浮云蔽白日。
<br>
<br>　　【琴歌】
<br>
<br>　　〖《晋书》载记曰：苻坚分氐户於诸镇。赵整因侍，援琴而歌云云。坚笑而不纳。乃败於姚苌。果如整言。〗
<br>
<br>　　阿得脂。阿得脂。博劳旧父是仇绥。尾长翼短不能飞。远徙种人留鲜卑。一旦缓急语阿谁。
<br>
<br>　　☆王嘉
<br>
<br>　　〈嘉。字子年。陇西安阳人。清虚服气。不与人交游。石季龙之末。隐於终南山。苻坚累徵。不赴。及姚苌入长安。礼嘉如苻坚故事。後因事害之。〉
<br>
<br>　　【歌三首】
<br>
<br>　　金刀治世後遂苦。帝王昏乱天神怒。灾异屡见戒人主。三分二叛失州土。三王九江一在吴。馀悉稚小早少孤。一国二主天所驱。
<br>
<br>　　三禾参参林茂孳。金刀利刃齐刈之。
<br>
<br>　　欲知其姓草肃肃。谷中最累低头熟。鳞身甲体永兴福。
<br>
<br>　　【歌】
<br>
<br>　　凤皇凤皇。何不高飞还故乡。无故在此取灭亡。
<br>
<br>　　【皇娥歌】
<br>
<br>　　〖拾零遗记曰：少昊以金德王。母曰皇娥。处璇宫而夜织。或乘桴木而昼游。经历穷桑沧茫之浦。时有神童。容貌绝俗。称为白帝之子。即太白之精。降乎水际。与皇娥燕戏并坐。抚桐峰梓瑟。皇娥倚瑟而清歌云云。白帝子答歌云云。及皇娥生少昊。号曰穷桑氏。〗
<br>
<br>　　天清地旷浩茫茫。万象回薄化无方。氵含天荡荡望沧沧。乘桴摇漾著日傍。当期何所至穷桑。心知和乐悦未央。
<br>
<br>　　【白帝子歌】
<br>
<br>　　四维八埏＜耳少＞难极。驱光逐影穷水域。璇宫夜静当轩织。桐峰文梓千寻直。伐梓作器成琴瑟。清歌流畅乐难极。沧湄海浦来栖息。
<br>
<br>　　【采药诗】
<br>
<br>　　〖拾遗记曰：暗河之北有紫桂成林。其实如棘。群仙饵焉。韩终采药四言《诗》云：〗
<br>
<br>　　暗河之桂。实大如枣。得而食之。後天而老。
<br>
<br>　　【时俗四言诗】
<br>
<br>　　〖拾遗记曰：成王五年。因祗之国去王都九万里。其丈夫勤於耕稼。一日锄十顷之地。贡嘉禾一茎盈车。故时俗四言《诗》曰：〗
<br>
<br>　　力勤十顷。能致嘉颖。
<br>
<br>　　☆殷头
<br>
<br>　　〈头。字伯通。陈郡长平人。太元中。以中书郎为南蛮校尉。莅职清明。隆安二年卒。〉
<br>
<br>　　【应晴诗】
<br>
<br>　　景迟兮开明。
<br>
<br>　　☆王
<br>
<br>　　〈。字元琳。珉兄。历桓温主簿、给事黄门侍郎、秘书监、吴国内史、尚书右仆射。安帝即位。迁尚书令。隆安四年解职。岁馀卒。年五十二。有集十一卷。〉
<br>
<br>　　【秋怀诗】
<br>
<br>　　天悠云际。风辽气爽。
<br>
<br>　　☆袁山松
<br>
<br>　　〈山松。陈郡阳夏人。为吴郡太守。孙恩之乱。山松守氵扈渎城。隆安五年。城陷。被害。〉
<br>
<br>　　【菊诗】
<br>
<br>　　灵菊植幽崖。擢颖陵寒飙。春露不染色。秋霜不改条。
<br>
<br>　　【白鹿山诗】
<br>
<br>　　〖白鹿诗序曰：荆门山临江。皆绝壁峭峙。壁立百馀丈。互带激流。禽兽所不能履。有一白鹿。忽然若飞。超岗而去。谓之白鹿山。《诗》曰：〗
<br>
<br>　　白鹿乃在上林西苑中。射工尚复得脯腊之。黄鹄摩天极高飞。後宫尚得烹煮之。
<br>
<br>　　☆顾恺之
<br>
<br>　　〈恺之。字长康。晋陵无锡人。初为桓温大司马参军。後为殷仲堪参军。年六十二卒於官。有启梦记三卷、集二十卷。〉
<br>
<br>　　【神情诗】〖亦见陶渊明集〗
<br>
<br>　　春水满四泽。夏云多奇峰。秋月扬明辉。冬岭秀寒松。
<br>
<br>　　【拜宣武墓诗】
<br>
<br>　　山崩溟海竭。鱼鸟将何依。
<br>
<br>　　远念羡昔存。抚坟哀今亡。
<br>
<br>　　【诗】
<br>
<br>　　丽春绝众卉。
<br>
<br>　　☆苻朗
<br>
<br>　　〈朗。字元达。略阳临渭氐人。苻坚从兄子。初为坚镇东将军、青州刺史。後降晋。至扬州。太元中。王国宝谮而刹之。有苻子三十卷。〉
<br>
<br>　　【拟关龙逢行歌】
<br>
<br>　　〖苻子曰：桀观炮烙于瑶台。谓关龙逢曰：听子谏。谏得。我改之。谏不得。我刑之。关龙逢曰：臣尝观君之冕。非其冕也。而冕危石。君之履。非其履也。而履春水。未有冠危石而不压。蹈春冰而不陷者也。桀乃笑应之曰：是日亡。则与俱亡。子知我之亡。而不自知亡乎。子且就炮烙之刑。我观子亡。龙逢布武而趋。行歌曰：〗
<br>
<br>　　造化劳我以生。休我以炮烙。
<br>
<br>　　【临终诗】
<br>
<br>　　四大起保因。聚散无穷已。既适一生中。又入一死理。冥心乘和畅。未觉有终始。如何箕山夫。奄焉处东市。旷此百年期。远同嵇叔子。命也归自天。委化任冥纪。
<br>
<br>　　☆桓玄
<br>
<br>　　〈玄，字敬道，谯国龙亢人。桓温第六子。袭爵南郡公。孝武末，拜太子洗马，出补义兴太守。安帝初，为江州刺史，进後将军、都督江荆襄雍秦梁益宁八州及扬州八郡、江荆二州刺史。元兴初，举兵入京，自加总百揆侍中、丞相、录尚书事、扬州牧，领徐州刺史。复让丞相，自署太尉，封楚王。以元兴二年受禅。改元永始。三年，刘裕等举义旗，玄被诛，年三十六。有周《易·系辞》注二卷、集四十三卷、要集二十卷。〉
<br>
<br>　　【登荆山诗】
<br>
<br>　　理不孤湛。影比有津。曾是名岳。明秀超邻。器栖荒外。命契飨神。我之怀矣。巾驾悄轮。
<br>
<br>　　【南林弹诗】
<br>
<br>　　散带蹑良驷。挥弹出长林。归翮赴旧栖。乔木转翔禽。轻丸承条源。纤缴截云寻。落羽寻绝响。屡中转应心。
<br>
<br>　　【诗】
<br>
<br>　　鸣鹤响长阜。
<br>
<br>　　☆殷仲文
<br>
<br>　　〈仲文。字仲文。陈郡长平人。会稽王道子引为骠骑参军。转谘议参军。後为元显征虏长史。左迁新安太守。桓玄举兵。以为谘议参军。领记室。进侍中。领左卫将军。玄败。投义军。为镇军长史。转尚书。义熙三年谋反。伏诛。有集七卷。〉
<br>
<br>　　【南州桓公九井作诗】
<br>
<br>　　四运虽鳞次。理化各有准。独有清秋日。能使高兴尽。景气多明远。风物自凄紧。夹籁惊幽律。哀壑叩虚牝。岁寒无早秀。浮荣甘夙陨。何以标贞脆。薄言寄松菌。哲匠感萧晨。肃此尘外轸。广筵散泛爱。逸爵纡胜引。伊余乐好仁。惑祛吝亦泯。猥首阿衡朝。将贻匈奴哂。
<br>
<br>　　【送东阳太守诗】
<br>
<br>　　昔人深诚叹。临水送将离。如何祖良游。心事孱在斯。虚亭无留宾。东川缅逶迤。
<br>
<br>　　【入剡诗】
<br>
<br>　　野人虽云隔。超悟必有此。
<br>
<br>　　☆谢混
<br>
<br>　　〈混，字叔源，小字益寿，陈郡阳夏人。太傅安孙，尚孝武帝晋陵公主，官至中领军、尚书左仆射。义熙八年，坐与刘毅善，为刘裕所杀。有集五卷。〉
<br>
<br>　　【游西池诗】
<br>
<br>　　悟彼蟋蟀唱。信此劳者歌。有来岂不疾。良游常蹉跎。逍遥越城肆。愿言屡经过。回阡被陵阙。高台眺飞霞。惠风荡繁囿。白云屯曾阿。景昃鸣禽集。水木湛清华。褰裳顺兰。徙倚引芳柯。美人愆岁月。迟暮独如何。无为牵所思。南荣戒其多。
<br>
<br>　　【诫族子诗】
<br>
<br>　　〖南史曰：混风格高峻。少所交纳。惟与族子灵运、瞻、晦、曜以文义赏会。尝居在乌衣巷。故谓之乌衣之游。因归饮之馀。为韵语以奖劝。灵运等曰：〗
<br>
<br>　　康乐诞通度。实有名家韵。若加绳染功。剖莹乃琼瑾。宣明体远识。颖达且沈隽。若能去方执。穆穆三才顺。阿多标独解。弱冠纂华胤。质胜诫无文。基尚又能峻。通远怀清悟。采采标兰讯。直辔鲜不踬。抑用解偏吝。微子基微尚。无倦由慕蔺。勿轻一篑少。进往必千仞。数子勉之哉。风流由尔振。如不犯所知。此外无所慎。
<br>
<br>　　【送二王在领军府集诗】
<br>
<br>　　苦哉远征人。将乖萃余室。明窗通朝晖。丝竹盛萧瑟。乐酒辍今辰。离端起来日。
<br>
<br>　　【诗】
<br>
<br>　　昔为乌衣游。戚戚皆亲侄。
<br>
<br>　　【秋夜长】
<br>
<br>　　秋夜长兮虽欣长而悼速。送晨晖于西岭。迎夕景于东谷。夜既分而气高。风入林而伤绿。燕翩翩以辞宇。雁邕邕而南属。
<br>
<br>　　☆刘毅
<br>
<br>　　〈毅。字希乐。彭城沛人。桓玄篡位。与刘裕等起兵。事平。为抚军将军、豫州刺史。封平南郡开国公。後转荆州刺史。义熙八年。为刘裕所杀。〉
<br>
<br>　　【西池应诏赋诗】
<br>
<br>　　〖《晋书》曰：毅征卢循败归。帝大宴於西池。有诏赋诗。毅《诗》云：〗
<br>
<br>　　六国多雄士。正始出风流。
<br>
<br>　　☆吴隐之
<br>
<br>　　〈隐之。字处默。濮阳鄄城人。解褐辅国功曹。累迁晋陵太守、广州刺史。後迁中领军。义熙九年卒。〉
<br>
<br>　　【酌贪泉赋诗】
<br>
<br>　　〖《晋书》曰：隆安中。以隐之为龙骧将军、广州刺史。未至州二十里。地名石门。有水曰贪泉。饮者怀无厌之欲。隐之至泉所酌而饮之。因赋此诗。及在州。清操逾厉。〗
<br>
<br>　　古人云此水。一歃怀千金。试使夷齐饮。终当不易心。
<br>
<br>　　☆刘程之
<br>
<br>　　〈程之。字仲思。彭城人。初为府参军。历宜昌、柴桑令。去职。与周续之、陶渊明皆不应徵命。号寻阳三隐。刘裕以其不屈。旌其号曰遗民。义熙十年卒。有玄谱一卷、集五卷。〉
<br>
<br>　　【奉和慧远游庐山诗】
<br>
<br>　　理神固超绝。涉粗罕不群。孰至消烟外。晓然与物分。冥冥玄谷里。响集自可闻。文峰无旷秀。交领有通云。悟深婉中思。在要开冥欣。中严拥微兴。□岫想幽闻。弱明反归鉴。暴怀傅灵薰。永陶津玄匠。落照俟虚斤。
<br>
<br>　　☆王乔之
<br>
<br>　　〈乔之。为江州刺史孟怀玉别驾。〉
<br>
<br>　　【奉和慧远游庐山诗】
<br>
<br>　　超游罕神遇。妙善自玄同。彻彼虚明域。暧然尘有封。众阜平寥廓。一岫独凌空。霄景凭严落。清气与时雍。有标造神极。有客越其峰。长河濯茂楚。险雨列秋松。危步临绝冥。灵壑映万重。风泉调远气。遥响多喈。遐丽既悠然。馀盼觌九江。事属天人界。常闻清吹空。
<br>
<br>　　☆张野
<br>
<br>　　〈野。字莱民。南阳人。居柴桑。徵拜散骑常侍。不就。义熙十二年卒。〉
<br>
<br>　　【奉和慧远游庐山诗】
<br>
<br>　　觌岭混太象。望崖莫由检。器远蕴其天。超步不阶渐。来越重垠。一举拔尘染。辽朗中大盼。回豁遐瞻慊。乘此摅莹心。可以忘遗玷。旷风被幽宅。妖涂故死灭。
<br>
<br>　　☆王齐之
<br>
<br>　　〈齐之。琅邪人。〉
<br>
<br>　　【念佛三昧诗四首】
<br>
<br>　　妙用在幽。涉有览无。神由昧彻。识以照粗。积微自引。因功本虚。泯彼三观。忘此毫馀。
<br>
<br>　　寂漠何始。理玄通微。融然忘适。乃廓灵晖。心悠缅域。得不践机。用之以冲。会之以希。
<br>
<br>　　神资天凝。圆映朝云。与化而感。与物斯群。应不以方。受者自分。寂尔渊镜。金水尘纷。
<br>
<br>　　慨自一生。夙乏惠识。托崇渊人。庶藉冥力。思转毫功。在深不测。至哉之念。主心西极。
<br>
<br>　　☆陶琬之
<br>
<br>　　〈琬之。桓玄时为江州主簿。〉
<br>
<br>　　【诗】
<br>
<br>　　我服既晖。我驷既闲。杨镳警路。哀龠清绵。
<br>
<br>　　☆羊徽
<br>
<br>　　〈徽。字敬猷。泰山南城人。义熙初。为刘裕记室参军。迁中书郎。出为河东太守。有集十卷。〉
<br>
<br>　　【赠傅长猷傅时为太尉主簿入为都官郎诗】〖四章〗
<br>
<br>　　赫赫宰朝。匪虬伊鸾。微微殆足。策驽末班。靡获于心。有虔惟官。肃幽幽禁。孔邃且难。
<br>
<br>　　孰寄斯诚。实惟旧要。自昔偕游。聿来并朝。虽或戎阻。虽实氛嚣。我有闲暇。与尔清谣。
<br>
<br>　　物化交寻。聚散飘薄。有美一人。翻飞云阁。离轸迎今。燕从谢昨。虽则匪遐。言觏弥索。秋鸿溯节。商风厉时。肃彼具物。叩此幽司。违好独羁。怅其凄而。言念斯盈。告劳惟诗。
<br>
<br>　　【答丘泉之诗】〖七章〗
<br>
<br>　　理瞩有待。事过无期。自昔愿言。寝兴伊思。爰遘怀人。载钦在兹。赏得意从。无阙惟时。
<br>
<br>　　王路威夷。戎役孔勤。昔从经略。方难之殷。悠悠岱阴。滔滔江汶。绸缪成说。与子夷屯。
<br>
<br>　　江之泳矣。载澜载清。俯胄时暇。解颜舒诚。理既睦本。事亦敦情。永言契阔。实深平生。
<br>
<br>　　自兹乖互。属有逝止。余实无良。沈阿弥祀。敦是怀之。则惟吾子。岂微王事。骤驾无已。
<br>
<br>　　疲殆既谢。惠泽是逢。显列斯偕。厥司攸同。畴昔之欢。於焉克从。托曜春藻。慰此秋蓬。
<br>
<br>　　虽则克从。遁来有乖。衡泌之娱。休沐末偕。冬日烈烈。飘风凄凄。对影华署。如何勿怀。
<br>
<br>　　怀亦勤止。戢此馀兰。惠以好言。深诫在翰。敢忘三折。敬思五难。君子攸赠。复之岁寒。
<br>
<br>
<br>
<br>
<br>
<br>
<br>
<br>
<br>
<br>【卷十五】
<br>
<br>　　☆湛方生
<br>
<br>　　〈方生。为卫军谘议参军。有集十卷。〉
<br>
<br>　　【庐山神仙诗】
<br>
<br>　　〖序曰：寻阳有庐山者。盘在彭蠡之西。其崇标峻极。辰光隔辉。幽涧澄深。积清百仞。若乃绝阻重险。非人迹之所游。窈窕冲深。常含霞而贮气。真可谓神明之区域。列真之苑囿矣。太元十一年。有樵采其阳者。于时鲜霞褰林。倾晖映岫。见一沙门。披法服独在严中。俄顷捺裳挥锡。凌崖直上。排丹霄而轻举。起九折而一指。既白云之可乘。何帝乡之足远哉。穷目苍苍。医然灭迹。《诗》曰：〗
<br>
<br>　　吸风玄圃。饮露丹霄。室宅五岳。宾友松乔。
<br>
<br>　　【後齐诗】
<br>
<br>　　解缨复褐。辞朝归薮。门不容轩。宅不盈亩。茂草笼庭。滋兰拂牖。抚我子侄。携我亲友。茹彼园蔬。饮此春酒。开棂攸瞻。坐对川阜。心焉孰托。托心非有。素构易抱。玄根难朽。即之匪远。可以长久。
<br>
<br>　　【帆】〖帆扶泛切。〗入南湖诗
<br>
<br>　　彭蠡纪三江。庐岳主众阜。白沙净川路。青松蔚严首。此水何时流。此山何时有。人运互推迁。兹器独长久。悠悠宇宙中。古今迭先後。
<br>
<br>　　【还都帆诗】
<br>
<br>　　高岳万丈峻。长湖千里清。白沙穷年洁。林松冬夏青。水无暂停流。木有千载贞。寤言赋新诗。忽忘羁客情。
<br>
<br>　　【天晴诗】
<br>
<br>　　屏医寝神辔。飞廉收灵扇。青天莹如镜。凝津平如研。落帆修江渚。悠悠极长眄。清气朗山壑。千里遥相见。
<br>
<br>　　【诸人共讲《老子》诗】
<br>
<br>　　吾生幸凝湛。智浪纷竞结。流宕失真宗。遂之弱丧辙。虽欲反故乡。埋医归途绝。涤除非玄风。垢心焉能歇。大矣五千鸣。特为道丧设。鉴之诚水镜。法秽皆朗彻。
<br>
<br>　　【诗】
<br>
<br>　　仲秋有秋色。始凉犹未凄。萧萧山间风。冷冷积石溪。
<br>
<br>　　【诗】
<br>
<br>　　发鞍踞平陆。秣马青山阿。浊酒炙枯鱼。鼎食何必过。
<br>
<br>　　【诗】
<br>
<br>　　鼓棹行游瞩。
<br>
<br>　　【怀归谣】
<br>
<br>　　辞衡门兮至欢。怀生离兮苦辛。岂羁旅兮一慨。亦代谢兮感人。四运兮遒尽。化新兮岁故。氛惨惨兮凝晨。风凄凄兮薄暮。雨雪兮交纷。重云兮四布。天地兮一色。六合兮同素。山木兮摧披。津壑兮凝Ё。感羁旅兮苦心。怀桑梓兮增慕。胡马兮恋北。越鸟兮依阳。彼禽兽兮尚然。况君子兮去故乡。望归涂兮漫漫。
<br>
<br>　　ツ江流兮洋洋。思涉路兮莫由。欲越津兮无梁。
<br>
<br>　　【秋夜诗】
<br>
<br>　　悲九秋之为节。物凋悴而无荣。岭颓鲜而殒绿。木倾柯而落英。履代谢以惆怅。睹摇落而兴情。信皋壤而感人。乐未毕而哀生。秋夜清兮何秋夕之转长。夜悠悠而难极。月而停光。播商气以清温。扇高风以革凉。水激波以成涟。露凝结而为霜。凡有生而必凋。情何感而不伤。苟灵符之未虚。孰兹恋之可忘。何天悬之难释。思假畅之冥方。拂尘衿於玄风。散近滞於老庄。揽逍遥之宏维。总齐物之大纲。同天地於一指。等太山於毫芒。万虑一时顿渫。情累豁焉都忘。物我泯然而同体。岂复寿夭於彭殇。
<br>
<br>　　白露霏以静降。
<br>
<br>　　气入肌以凄凛。风洒林而萧索。
<br>
<br>　　星倾晖以流素。
<br>
<br>　　【游园咏】
<br>
<br>　　谅兹境之可怀。究川阜之奇势。水穷清以澈鉴。山邻而无际。乘初霁之新景。登北馆以悠瞩。对荆门之孤阜。傍鱼阳之秀岳。乘夕阳而含咏。杖轻策以行游。袭秋兰之流芬。莫长猗之森修。任缓步以升降。历丘墟而四周。智无涯而难恬。性有方而易适。差一毫而遽乖。徒理存而事隔。故羁马思其华林。笼雉想其皋泽。矧流客之归思。岂可忘於畴昔。
<br>
<br>　　☆袁光
<br>
<br>　　【诗】
<br>
<br>　　室有人应有候。要边鸣佩谁佩之。
<br>
<br>　　☆刘恢
<br>
<br>　　〈恢。字道生。沛国人。历车骑司马、丹杨尹。有集二卷。〉
<br>
<br>　　【诗】
<br>
<br>　　东皋有一骏。名曰千金驹。络首缠骏尾。养以甘露刍。
<br>
<br>　　☆何瑾
<br>
<br>　　〈瑾。一作瑾之。为车骑参军。有集十一卷。〉
<br>
<br>　　【悲秋夜】
<br>
<br>　　欣莫欣兮春日。悲莫悲兮秋夜。伊秋夜之可悲。增沉怀于远情。叹授衣之豳诗。感萧于宋生。天寥廓兮高褰。气凄肃兮厉清。燕沂阴兮归飞。雁怀伤兮寒鸣。霜盈条兮璀璀。露沾页兮泠泠。
<br>
<br>　　☆陆冲
<br>
<br>　　〈冲。扬州从事。有集二卷。〉
<br>
<br>　　【杂诗二首】
<br>
<br>　　命驾遵长途。绵邈途难寻。我行一何艰。山川阻且深。ㄜ泽无夷轨。重峦有层阴。零雨淹中路。玄云蔽高岑。俯悼孤行兽。仰欢偏翔禽。空谷回悲响。流风漂哀音。羁旅淹留人。怅望愁我心。
<br>
<br>　　肆观野原外。放心希太和。景岳造天汉。丰林冒重阿。清芬乘风散。艳藻映渌波。
<br>
<br>　　☆陆彦声
<br>
<br>　　【诗】
<br>
<br>　　相思心既劳。相望ㄕ亦ぉ。
<br>
<br>　　☆张奴
<br>
<br>　　【歌】
<br>
<br>　　〖高僧传曰：外国名僧亻去叱。寄史长干寺。有张奴者。不知何许人。不甚见食。而常自肥泽。冬夏常著单布衣。亻去叱行见张奴。欣然而笑。亻去叱曰：吾东见蔡犭屯。南讯马生。北遇王年。今欲就杯度。乃与子相见耶。张奴乃题槐树。为歌曰：〗
<br>
<br>　　大象内。照曜实显彰。何事迷昏子。纵惑自招殃。乐所少人往。苦道若翻囊。不有松柏志。何用拟风霜。闲豫紫烟表。长歌出昊苍。澄虚无色外。应见有缘乡。岁曜毗汉後。丽辰傅殷王。伊余非二仙。晦迹之九方。亦见流俗子。触眼致酸伤。略谣观有念。宁曰尽矜章。
<br>
<br>　　☆刘道民
<br>
<br>　　【诗】
<br>
<br>　　事有远而合。蜀桐为吴石。
<br>
<br>　　☆王升之
<br>
<br>　　【燕诗】
<br>
<br>　　春风转节。万物增伤。
<br>
<br>　　☆包播
<br>
<br>　　【诗】
<br>
<br>　　冬日凄惨。玄云避天。素冰弥泽。白雪依山。
<br>
<br>　　☆卞裕
<br>
<br>　　【送桓竟陵诗】
<br>
<br>　　翰城将孰寄。怀人应斯莅。饯行临高阜。怡衿睦景气。
<br>
<br>　　【诗】
<br>
<br>　　余弟适东迈。眷恋钭乖情。离别信吾事。凄心相纟丽婴。
<br>
<br>　　☆马岌
<br>
<br>　　〈岌。初为张茂参军。张骏嗣位。以为酒泉太守。张重华末。为左长史。张祚僭号。为尚书。〉
<br>
<br>　　【题宋纤石壁诗】
<br>
<br>　　〖《晋书》曰：宋纤。字令艾。敦煌人也。隐居酒泉南山。不应辟命。酒泉太守马岌造焉。纤距而不见。岌叹曰：名可闻而身不可见。德可仰而形不可睹。今而後知先生人中之龙也。铭诗于石壁曰：〗
<br>
<br>　　丹崖百丈。青壁万寻。奇木蓊郁。蔚若邓林。其人如玉。维国之琛。室迩人遐。实劳我心。
<br>
<br>　　☆伏系之
<br>
<br>　　〈系之。字敬鲁。平昌安丘人。历黄门侍郎、侍中、尚书、光禄大夫。有集十卷。〉
<br>
<br>　　【咏椅桐诗】
<br>
<br>　　亭亭椅桐。郁兹庭圃。翠微疏风。绿柯荫宇。
<br>
<br>　　☆仲长敖
<br>
<br>　　〈敖。爵里未详。有集二卷。〉
<br>
<br>　　【歌】〖敖作核性赋。系此歌。〗
<br>
<br>　　形生有极。嗜欲无限。达鼻耳。闭口眼。纳众恶。距群善。方寸地。九折坂。为人作易。俄顷成此骞。多谢悠悠子。悟之亦不晚。
<br>
<br>　　☆殷融
<br>
<br>　　〈融。字洪远。陈郡人。历为太常、吏部尚书。〉
<br>
<br>　　【答孙兴公诗】
<br>
<br>　　聊复放一曲。
<br>
<br>　　☆王康琚
<br>
<br>　　〈李善《文选》注曰：古今诗英华题云。晋王康琚。然爵里未详也。〉
<br>
<br>　　【反招隐诗】
<br>
<br>　　小隐隐陵薮。大隐隐朝市。伯夷窜首阳。老聃伏柱史。昔在太平时。亦有巢居子。今虽盛明世。能无中林士。放神青云外。绝迹穷山里。鸡先晨鸣。哀风迎夜起。凝霜凋朱颜。寒泉伤玉趾。周才信众人。偏智任诸己。推分得天和。矫性失至理。归来安所期。与物齐终始。
<br>
<br>　　【招隐诗】
<br>
<br>　　登山招隐士。褰裳蹑遗踪。华条当圜室。翠叶代绮窗。
<br>
<br>　　☆徐广
<br>
<br>　　〈广。字野民。东莞姑幕人。历谢玄兖州从事、谯王恬镇北参军。入为秘书郎。转员外散骑侍郎。隆安中。迁祠部郎。桓玄辅政。以为大将军、文学祭酒。义熙初。除镇军谘议参军。领记室。封乐成侯。宋受禅。乞归。元嘉二年卒。年七十四。有礼论答问八卷、又十三卷、礼答问十一卷、晋纪四十六卷、车服仪注一卷。〉
<br>
<br>　　【三日临水诗】
<br>
<br>　　温哉令日。爰豫爰游。兴言命驾。寄欢回流。
<br>
<br>　　☆王氏
<br>
<br>　　〈刘和妻。〉
<br>
<br>　　【正朝诗】
<br>
<br>　　稔冉冥机运。迅矣四节经。太族应玄律。青阳兆初正。
<br>
<br>　　☆辛萧
<br>
<br>　　〈萧。散骑常侍。傅统妻。有集一卷。〉
<br>
<br>　　【元正诗】
<br>
<br>　　元正启令节。嘉庆肇自兹。咸奏万年觞。小大同悦熙。
<br>
<br>　　☆李氏
<br>
<br>　　〈陈新涂妻。〉
<br>
<br>　　【冬至诗】
<br>
<br>　　灵象寻数回。四气平运散。阴律鼓微阳。大明启修旦。感兴时来兴。心随逝化叹。式宴集中堂。宾客盈朝馆。
<br>
<br>　　☆苏若兰
<br>
<br>　　【璇玑图诗】
<br>
<br>　　前秦苻坚时。秦州刺史扶风窦滔妻苏氏。陈留令武功苏道贤第三女也。名蕙。字若兰。智识精明。仪容妙丽。谦默自守。不求显扬。年十六。归於窦氏。滔甚敬之。然苏氏性近於急。颇伤嫉妒。滔字连波。右将军于爽之孙。朗之第二子也。神风伟秀。该通经史。允文允武。时论高之。苻坚委以心膂之任。备历显职。皆有政闻。迁秦州刺史。以忤旨谪戍敦煌。会坚克晋襄阳。虑有危逼。藉滔才略。诏拜安南将军。留镇襄阳。初滔有宠姬赵阳台。歌舞之妙无出其右。滔置之别所。苏氏知之。求而获焉。苦加捶辱。滔深以为憾。阳台又专伺苏氏之短。谗毁交至。滔益忿苏氏。苏氏时年二十一。及滔将镇襄阳。邀苏氏同往。苏氏忿之。不与偕行。乃携阳台之任。绝苏氏音问。苏氏悔恨自伤。因织锦为回文。五彩相宣。莹心辉目。纵广八寸。题诗二百馀首。计八百馀言。纵横反覆。皆为文章。其文点画无缺。才情之妙。超今迈古。名曰璇玑图。然读者不能悉通。苏氏笑曰：裴徊宛转。自为语言。非我家人。莫能解之。遂发苍头赍至襄阳。滔览之。感其妙绝。因送阳台之关中。而具车从礼迎苏氏。归于汉南。恩好愈重。苏氏所著文词五千馀言。属隋季丧乱。文字散落。追求勿获。而锦字回文盛传于世。朕听政之暇。留心坟典。散帙之次。偶见斯图。因述若兰之多才。复美连波之悔过。遂制此文。聊示将来。如意元年五月一日。大周天册金轮皇帝制。
<br>
<br>　　仁智怀德圣虞唐真妙显华重荣章臣贤惟圣配英皇伦匹离飘浮江湘津伤嗟情家明葩荣志庭闱乱作人谗佞奸凶害我忠贞桑凶慈雍思恭基河惨叹中无镜纷为笃明难受消原祸因所恃滋极骄盈榆顽孝和淑自为隔怀怀伤君朗光谁终荣苟不义姬班女婕妤辞辇汉成薄浸休家贞记孝塞慕所路房容珠感誓城倾在戒後孽嬖赵氏飞燕生景谗退远敦贞敬殊增离旷帏饰曜思穷荧犹炎盛兴渐至大伐用昭丹青昭愚谦危节所是山忧经遐清华英多苍形未在慎深虑微察远祸在防萌西滋蒙疑容持从梁心荒淫忘想感所钦岑幽严峻嵯峨深渊重涯经网罗林光流电逝推生民堂妃闱飞衣谁追何思情时形寒岁识凋松愆居叹如阳移陂施为祗差士空後中奋兖为相如感伤在劳贞物知终始咎独怀何潜西不何谁神无感惟自节能我容声将自孜君想颜衰改华容是与女贱曜日日激与通者旷思兴厉不歌冶同情宁孜侧梦仁贤别行士今谁贱鄙医白无愤将上采悲咏风樊叹发观羽缠龙容衣诗情明显怨衰情诗倾英殊衰殊身节菲路和周楚长双华宫忧虎雕饰绣始璇玑图义年劳叹寄华年有志饬忘葑长音南郑歌商流徵殷繁华观曜终始心诗兴感远殊浮沈时盛意丽哀遗身藏召卫咏齐曜情多文曜壮颜无平苏氏理往忧岁异浮惟必心华惟下微摧伯女志兴荣伤患藻荣丽充端此作丽辞日思慕世异逝倾违荣感体悯悲窈河遐硕翠感生婴漫丁冤诗风兴鹿呜怀悲哀谁游倏无一俯忧作已声窕广路人粲我艰是漫是何桑医感孟宣伤感情者颓然盈体仰情者处发淑思逶其威情惟忧何艰生时盛昭业倾思永戚我流若不中容保成幽同姿归迤颀蕤悲苦怀思苦我章徽恨微玄悼叹戚知沙驰亏离仪赀辞房秦王怀土眷旧乡身加兼愁悴少精神遐幽旷远离凤麟龙昭德怀圣皇人商游桑鸠扬仇伤荣身我乎集殃衍辜何因备尝苦辛当神飞文遗分归贱弦西医双激如摧君深日润浸愆思罪积怨其根难寻所明经殊孤乖雁为激阶阴巢水悲容仁均物品育生施天地德贵平均匀专通身粲妾殊翔女楚步林燕清思发离滨汉之步飘飘离微隔乔木谁阴一感寄饰散声应有流东桃飞泉君叹殊心改者惑匿亲闻远离殊我同衾志精浮光离哀伤柔清厢休翔流长愁方禽伯在诚故遗旧废故君子惟新贞微云辉群悲春刚琴芳兰凋茂熙阳春墙面殊意惑故新霜冰齐洁志精纯望谁思想怀所亲
<br>
<br>　　【读图内诗括例】
<br>
<br>　　△依五色所分章次读之
<br>
<br>　　仁智至惨伤。伦匹至榆桑。人贱至圣皇。春阳至殊方。钦岑至如何。
<br>
<br>　　已上七言。四十句。每句为一首。每首反读之计八十首。
<br>
<br>　　诗风至表玄。人贤至凋松。光颜至虎龙。日往至寄倾。
<br>
<br>　　已上五言。十六句。以每句反读之成三十二首。
<br>
<br>　　周南至相追　年时至无差　谗佞至未形　牵辜至伯禽
<br>
<br>　　已上四言。二十四首。作两句分读。就成一篇。
<br>
<br>　　宁颜至劳形　怀忧至何冤　念是至如何　悼思至者谁　诗情至终始
<br>
<br>　　已上四言。前四首以每句反读。後一首每句反读。成十首。
<br>
<br>　　嗟叹至为荣　凶顽至为基　游西至摧伤　神明至雁归
<br>
<br>　　已上三言十二首。反读成二十四首。
<br>
<br>　　佞因至旧新　南郑至遗身　旧间至佞臣　远哀至南音
<br>
<br>　　已上七言。凡起头退一字反读之成四首。
<br>
<br>　　厢挑至基津　嗟中至春亲　春哀至嗟仁　基自至厢琴
<br>
<br>　　已上七言。自角退一字斜读之成四首。
<br>
<br>　　【再叙】
<br>
<br>　　回文诗图。古无悉通者。予因究璇玑之义。如日星之左右行天。故布为经纬。由中旋外。以旁循四旁。
<br>
<br>　　於其交会。皆契韵句。巡还反复。窈窕纵横。各能妙畅。又原五采相宣之说。傅色以开其篇章。其在经纬者。始於玑苏诗始四字。其在节会者。右旋而出。随其所至。各成章什。外经则始於仁真。至於音深。中经自钦深至于身殷。内经自诗情至于终始。皆循方回文者也。四角之方。如仁、真、钦、心四韵。成章而回文者也。至其经纬之图者。随色自分。则外之四角。窈窕成文。而文皆六言也。四旁者相对成文。而文皆六言也。及交手成文。而文皆四言也。在中之四角者。一例横读而四言。在中之四旁者。随向横读而五言。惟璇图平氏四字不入章句。观其宛转反复。皆才思精深融彻。如契自然。盖骚人才子所难。岂必女工之尤哉。诗编载驰。史美班扇。才女专静。用志不分。虽皆擅名。此为精赡者也。聊随分篇掇其一隅。以为三隅之反。代久传讹。颇有误字。亦辄证改一二。其他缺谬。不欲以意足之。虽未能尽达玄思。抑庶几不为滞塞云。
<br>
<br>　　【经纬】〖始於玑苏诗始四字。〗
<br>
<br>　　玑明别改知识深。峨嵯峻严幽岑钦。所感想忘荒淫心。堂空惟思咏和音。诗兴感远殊浮沈。华英医曜潜阳林。罗网经涯重渊深。峨嵯峻严幽岑钦。
<br>
<br>　　苏作兴感昭恨神。辜罪天离间旧新。霜冰齐洁志清纯。望谁思想怀所亲。
<br>
<br>　　【外经】
<br>
<br>　　仁智怀德圣虞唐。真妙显华重云章。臣贤惟圣配英皇。伦匹离飘浮江湘。
<br>
<br>　　伤惨怀慕增忧心。堂空惟思咏和音。藏摧悲声发曲秦。商弦激楚流清琴。
<br>
<br>　　【中经】
<br>
<br>　　钦岑幽严峻嵯峨。深渊重涯经网罗。林阳潜曜翳英华。沈浮异游颓流沙。
<br>
<br>　　何如将情缠忧殷。多患生艰惟苦身。加兼愁悴少精神。遐幽旷远离凤麟。
<br>
<br>　　【内经】
<br>
<br>　　诗情明显。怨义兴理。辞丽作此。端无终始。
<br>
<br>　　始终无端。此作丽辞。理兴义怨。显明情诗。
<br>
<br>　　【四角之方】
<br>
<br>　　仁智怀德圣虞唐。真志笃终誓穹苍。钦所感想忘淫荒。心忧增慕怀惨伤。
<br>
<br>　　【四角之间窈窕成文】
<br>
<br>　　嗟叹怀所离经。遐旷路伤中情。家无君房帏清。华饰容朗镜明。
<br>
<br>　　【四角在中者一例横读】
<br>
<br>　　念是咎愆。谁与独居。贱女怀叹。鄙贱何如。
<br>
<br>　　愆咎是念。谁与独居。叹怀女贱。鄙贱何如。
<br>
<br>　　【四旁相对成文皆六言】
<br>
<br>　　谗人作乱闱庭。奸凶害我忠贞。祸原肤受难明。所恃滋极骄盈。
<br>
<br>　　【四旁相向横读而成五言】
<br>
<br>　　寒岁识凋松。真物知终始。颜衰改华容。仁贤别行士。
<br>
<br>　　士行别贤仁。容华改衰颜。终始知物真。松凋识岁寒。
<br>
<br>　　【交手成文文皆四言】
<br>
<br>　　谗佞奸凶。豁我忠贞。祸因所恃。滋极骄盈。
<br>
<br>　　【用色分章】〖止举一隅。馀皆仿此。〗
<br>
<br>　　【横用色】
<br>
<br>　　嗟叹怀所离经。遐旷路伤中情。
<br>
<br>　　家无君房帏清。华饰容朗镜明。
<br>
<br>　　葩纷光珠耀英。多思感谁为荣。
<br>
<br>　　周风兴自后妃。楚樊厉节中闱。
<br>
<br>　　长叹不能奋飞。双发歌我兖衣。
<br>
<br>　　华观冶容为谁。宫羽同声相追。
<br>
<br>　　【已上依此顺读成章】
<br>
<br>　　【直用色】
<br>
<br>　　庭闱乱作人。明难受肤原。
<br>
<br>　　荣苟不义姬。城倾在戒后。
<br>
<br>　　荧犹炎盛兴。形未在谨深。
<br>
<br>　　【已上作两句各添下字倒读成章】
<br>
<br>　　恩感颜宁。孜孜伤情。时在君侧。梦想劳形。龙容衣。虎凋饰绣。
<br>
<br>　　【横用黄色】
<br>
<br>　　奸佞谗人。作乱闱庭。所因祸原。肤受难明。
<br>
<br>　　右举此为例。馀可悉通。元佑三年九月。工部何公过麴院。见仆书几有此。惊曰：昨日於屯田陈侯所。观书唐真本图。宜皆可求一见。果得出示。凡六幅。右三为若兰所居重楼复屋。户牖间各作著思、练习丝、识锦、遣使处。左三幅为窦滔归第。外为车马相迎。次女妓坐大氍毹。合乐其间。楼阁对饮处。图中近上作远水红桥。窦临高列骑拥旌旄以望。桥之西。毡车从数骑排引。见滔盛礼迎苏。图中近下左书武後序。右写诗图。徐视果有淡色。分其篇章。正与此同。乃知人心不甚相远。而尤可怪矣。青、红、绿、旋所之方。皆不之差。盖理之所在。阴阳五行色味。莫不相假。况情识之运。宜自冥合也。元丰四年四月。赵郡李公麟伯时再题。
<br>
<br>　　【又五色读法】〖《诗纪》云。见武功县志。〗
<br>
<br>　　四围纵横。初行、八行、十五、廿二、廿九行及仁嗟斜至春亲廊。琴斜至基津。以朱画其形如图。按读法。此色凡九图。馀四色。色各一图。共字六百二十五。计诗三千七百五十二首。四隅嗟情至英多。游桑至长愁。神飞至悲春。凶慈至持从。从横皆六字。以墨画。正面妃闱至蕤悲。移陂至赀辞。纵六字。横十三字。庭闱至防萌。身我至惟新。纵十三字。横六字。以青画。
<br>
<br>　　中方正面。龙至丽充。衰情至暮世。纵四字。横五字。两旁寒岁至行士。诗风至微玄。纵五字。横四字。以紫画。
<br>
<br>　　中方四隅。思情至侧梦。婴漫至若我。愆居至贱鄙。怀悲至戚知。纵横皆四字。又中纵各五字。诗情至显怨。端比至丽辞。横各五字。诗始至无端。怨义至理辞。空中心图始平苏氏诗九字。以黄画。
<br>
<br>　　☆无名氏〈四章。《诗纪》作蚕业诗。〉
<br>
<br>　　【诗】
<br>
<br>　　〖《华阳国志》曰：其民质直好义。土风敦厚。有先民之流。故其《诗》曰：〗
<br>
<br>　　川崖惟平。其稼多黍。旨酒嘉谷。可以养父。野惟阜丘。彼稷多有。嘉谷旨酒。可以养母。
<br>
<br>　　惟月孟春。獭祭彼崖。永言孝思。享祀孔嘉。彼黍既洁。彼仪既泽。蒸命良辰。祖考来格。日月明明。亦惟其史。谁能长生。不朽难获。
<br>
<br>　　惟德实实。富贵何常。我思古人。令问令望。
<br>
<br>　　【云中诗】
<br>
<br>　　〖《晋书》曰：时有人为云中诗以指斥朝廷曰云云。荆州谓王忱也。法护即王。甯即王恭。仙民即徐邈字。安道。戴逵字。〗
<br>
<br>　　相王沈醉。轻出教命。捕贼千秋。干豫朝政。王恺守常。国宝驰竞。荆州大度。散诞难名。盛德之流。法护王甯。仲堪仙民。特有言咏。东山安道。执操高抗。何不徵之。以为朝匠。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【卷十六】
<br>
<br>　　☆陶渊明
<br>
<br>　　〈渊明。字元亮。入宋名潜。浔阳柴桑人。太尉长沙公侃之曾孙。少有高趣。亲老家贫。起为州祭酒。不堪史职。躬耕自资。义熙元年。为刘裕镇军参军。迁建威参军。未几求为彭泽令。在官八十馀日。自解归。宋受禅。不仕。元嘉三年卒。年六十三。颜延年诔之。谥曰靖节先生。有集八卷。〉
<br>
<br>　　【停云诗】〖四章〗
<br>
<br>　　停云。思亲友也。樽湛新醪。园列初荣。愿言不从。叹息弥襟。
<br>
<br>　　霭霭停云。时雨。八表同昏。平路伊阻。静寄东轩。春醪独抚。良朋悠邈。搔首延伫。
<br>
<br>　　停云霭霭。时雨。八表同昏。平陆成江。有酒有酒。闲饮东窗。愿言怀人。舟车靡从。
<br>
<br>　　东园之树。枝条再荣。竞用新好。以怡余情。人亦有言。日月于征。安得促席。说彼平生。
<br>
<br>　　翩翩飞鸟。息我庭柯。敛翮闲止。好声相和。岂无他人。念子实多。愿言不获。抱恨如何。
<br>
<br>　　【时运诗】〖四章〗
<br>
<br>　　时运。游暮春也。春服既成。景物斯和。偶影独游。欣慨交心。迈迈时运。穆穆良朝。袭我春服。薄言东郊。山涤馀霭。宇暧微霄。有风自南。翼彼新苗。洋洋平津。乃漱乃濯。邈邈遐景。载欣载瞩。称心而言。人亦易足。挥兹一觞。陶然自乐。
<br>
<br>　　延目中流。悠想清沂。童冠齐业。闲咏以归。我爱其静。寤寐交挥。但恨殊世。邈不可追。
<br>
<br>　　斯晨斯夕。言息其庐。花药分列。林竹翳如。清琴横床。浊酒半壶。黄唐莫逮。慨独在余。
<br>
<br>　　【荣木诗】〖四章〗
<br>
<br>　　荣木。念将老也。日月推迁。已复有夏。总角闻道。白首无成。
<br>
<br>　　采采荣木。结根于兹。晨耀其华。夕已丧之。人生若寄。憔悴有时。静言孔念。中心怅而。
<br>
<br>　　采采荣木。于兹托根。繁华朝起。慨暮不存。贞脆由人。祸福无门。匪道曷依。匪善奚敦。
<br>
<br>　　嗟予小子。禀兹固陋。徂年既流。业不增旧。志彼不舍。安此日富。我之怀矣。怛焉内疚。
<br>
<br>　　先师遗训。余岂云坠。四十地镜子。斯不足畏。脂我名车。策我名骥。千里虽遥。孰敢不至。
<br>
<br>　　【劝农诗】〖六章〗
<br>
<br>　　悠悠上古。厥初生民。傲然自足。抱朴含真。智巧既萌。资待靡因。谁其赡之。实赖哲人。
<br>
<br>　　哲人伊何。时惟後稷。赡之伊何。实曰播植。舜既躬耕。禹亦稼穑。远若周典。八政始食。熙熙令音。猗猗原陆。卉木繁荣。和风清穆。纷纷士女。趋时竞逐。
<br>
<br>　　桑妇宵兴。农夫野宿。
<br>
<br>　　气节易过。和泽难久。冀缺携俪。沮溺结耦。相彼贤达。犹勤垄亩。矧伊众庶。曳裾拱手。
<br>
<br>　　民生在勤。勤则不匮。宴安自逸。岁暮奚冀。担石不储。饥寒交至。顾余俦列。能不怀愧。
<br>
<br>　　孔耽道德。樊须是鄙。董乐琴书。田园弗履。若能超然。投变高轨。敢不敛衽。敬赞德美。
<br>
<br>　　【命子诗】〖十章〗
<br>
<br>　　悠悠我祖。爰自陶唐。邈为虞宾。历世重光。《御览》勤夏。豕韦翼商。穆穆司徒。厥族以昌。
<br>
<br>　　纷纷战国。漠漠衰周。凤隐于林。幽人在丘。逸虬绕云。奔鲸骇流。天集有汉。眷余愍侯。
<br>
<br>　　於赫愍侯。运当攀龙。抚剑风迈。显兹武功。书誓山河。启土开封。丞相。允迪前踪。
<br>
<br>　　常浑长源。郁郁洪柯。群川载导。众条载罗。时有语默。运因隆お。在我中晋。业融长沙。
<br>
<br>　　桓桓长沙。伊勋伊德。天子畴我。专征南国。功遂辞归。临宠不忒。孰谓斯心。而近可得。
<br>
<br>　　肃矣我祖。慎终如始。直方二台。惠和千里。於穆仁考。淡焉虚止。寄迹风云。冥兹愠喜。
<br>
<br>　　嗟余寡陋。瞻望弗及。顾惭华鬓。负影只立。三千之罪。无後为急。我诚念哉。呱闻尔泣。
<br>
<br>　　卜云嘉日。占亦良时。名汝曰俨。字汝求思。温恭朝夕。念兹在兹。尚想孔。庶其企而。
<br>
<br>　　厉夜生子。遽而求火。凡百有心。奚特於我。既见其生。实欲其可。人亦有言。斯情无假。日居月诸。渐免於孩。福不虚至。祸亦易来。夙兴夜寐。愿尔斯才。尔之不才。亦已焉哉。
<br>
<br>　　【赠长沙公】〖各本公下有族祖二字。今从陶注本。〗诗】〖四章〗
<br>
<br>　　余於长沙公为族祖。同出大司马。昭穆既远。以为路人。经过浔阳。临别赠此。
<br>
<br>　　同源分流。人易世疏慨然寤叹。念兹厥初。礼服遂悠。岁月＜耳少＞徂。感彼行路。眷然踌躇。
<br>
<br>　　於穆令族。允构斯堂。谐气冬暄。映怀圭璋。爰采春花。载警秋霜。我曰钦哉。实宗之光。
<br>
<br>　　伊余云遘。在长忘同。笑言未久。逝焉西东。遥遥三湘。滔滔九江。山川阻远。行李时通。何以写心。贻此话言。进篑虽微。终焉为山。敬哉离人。临路凄然。款襟或辽。音问其先。
<br>
<br>　　【酬丁柴桑诗】
<br>
<br>　　有客有客。爰来宦止。秉直司聪。惠于百里。餐胜如归。聆善若始。匪惟也谐。屡有良游。载言载眺。以写我忧。放欢一遇。既醉还休。实欣心期。方从我游。
<br>
<br>　　【答庞参军诗】〖六章〗
<br>
<br>　　〖庞为卫军参军。从江陵使上都。过浔阳见赠。〗
<br>
<br>　　衡门之下。有琴有书。载弹载咏。爰得我娱。岂我他好。乐是幽居。朝为灌园。夕偃蓬庐。
<br>
<br>　　人之所宝。尚或未珍。不有同爱。云胡以亲。我求良友。实觏怀人。欢心孔洽。栋宇惟邻。伊余怀人。欣德孜孜。我有旨酒。与汝乐之。乃陈好言。乃著新诗。一日不见。如何不思。
<br>
<br>　　嘉游未ル。誓将离分。送尔于路。衔觞无欣。依依旧楚。邈邈西云。之子之远。良话曷闻。
<br>
<br>　　昔我云别。仓庚载鸣。今也遇之。霰雪飘零。大藩有命。作使上京。岂忘宴安。王事靡宁。
<br>
<br>　　惨惨寒日。肃肃其风。翩彼方舟。容裔江中。勖哉征人。在始思终。敬兹良辰。以保尔躬。
<br>
<br>　　【归鸟诗】〖四章〗
<br>
<br>　　翼翼归鸟。晨去于林。远之八表。近憩云岑。和风不洽。翻翮求心。顾俦相鸣。景庇清阴。
<br>
<br>　　翼翼归鸟。载翔载飞。虽不怀游。见林情依。遇云颉顽。相鸣而归。遐路诚悠。性爱无遗。
<br>
<br>　　翼翼归鸟。驯林徘徊。岂思天路。欣反旧栖。虽无昔侣。众声每谐。日夕气清。悠然其怀。
<br>
<br>　　翼翼归鸟。戢羽寒条。游不旷林。宿不森标。晨风清兴。好音时交。缴奚施。己卷安劳。
<br>
<br>　　【游斜川诗】
<br>
<br>　　辛酉正月五日。天气澄和。风物闲美。与二三邻曲。同游斜川。临长流。望曾城。鲂鲤跃鳞於将夕。水鸥乘和以翻飞。彼南阜者。名实旧矣。不复乃为嗟叹。若夫曾城。傍无依接。独秀中皋。遥想灵山。有爱嘉名。欣对不足。率共赋诗。悲日月之遂往。悼吾年之不留。各疏年纪乡里。以记其时日。
<br>
<br>　　开岁倏五十。吾生行归休。念之动中怀。及辰为兹游。气和天惟澄。班坐依远流。弱湍驰交鲂。闲谷鸣鸥。回泽散游目。缅然睇曾丘。虽微九重秀。顾瞻无匹俦。提壶接宾侣。引满更献酬。未知从今去。当复如此不。中觞纵遥情。忘彼千载忧。且极今朝乐。明日非所求。
<br>
<br>　　【示周续之祖企谢景夷三郎时三人共】〖莫本作同。〗在城北讲礼校书诗
<br>
<br>　　〖曾本、苏写本、和陶本并作示周掾祖谢。焦本作示周续之祖企谢景夷。《诗纪》作示周祖谢三郎。曾本云。一作示周续之祖企谢景夷三郎时三人共在城北讲礼校书。今从之。〗
<br>
<br>　　负阿颓檐下。终日无一欣。药石有时闲。念我意中人。相去不寻常。道路邈何因。周生述孔业。祖谢响然臻。道丧向千载。今朝复斯闻。马队非讲肆。校书亦已勤。老夫有所爱。思与尔为邻。愿言谢诸子。从我颍水滨。
<br>
<br>　　怨诗楚调示庞主簿邓治中
<br>
<br>　　天道幽且远。鬼神茫昧然。结发念善事。黾勉六九年。弱冠逢世阻。始室丧其偏。为火屡焚如。螟蜮恣中田。风雨纵横至。收敛不盈廛。夏日抱长饥。寒夜无被眠。造夕思鸡鸣。及晨愿鸟迁。在已何怨天。离忧凄目前。吁嗟身後名。於我若浮烟。慷慨独悲歌。钟期信为贤。
<br>
<br>　　【答庞参军诗】
<br>
<br>　　三复来贶。欲罢不能。自尔邻曲。冬春再交。款然良对。忽成旧游。俗谚云。数面成亲旧。况情过此者乎。人事好乖。便当语离。杨公所叹。岂惟常悲。吾抱疾多年。不复为情过此者乎。人事好乖。便当语离。杨公所欢。岂惟常悲。吾抱疾多年。不复为文。本既不丰。复老病继之。辄依《周礼》往复之义。且为别後相思之资。
<br>
<br>　　相知何必旧。倾盖定前言。有客赏我趣。每每顾林园。谈谐无俗调。所说圣人篇。或有数豆酒。闲饮自欢然。我实幽居士。无复东西缘。物新人惟旧。弱毫夕所宣。情通万里外。形迹滞江山。君其素。来会在何年。
<br>
<br>　　【五月旦作和载主簿诗】
<br>
<br>　　虚舟纵逸棹。回复遂无穷。发岁始俯仰。星纪奄将中。南窗罕悴物。北林荣且丰。神萍写时雨。晨色奏景风。既来孰不去。人理固有终。居常待其尽。曲肱岂伤冲。迁化或夷险。肆志无お隆。即事如已高。何必升华嵩。
<br>
<br>　　【和刘柴桑诗】
<br>
<br>　　山泽久见招。胡事乃踌躇。直为亲旧故。未忍言索居。良辰入奇怀。挈杖还西庐。荒途无归人。时时见废墟。茅茨已就治。新畴复应畲。谷风转凄薄。春醪解饥劬。弱女虽非男。慰情良胜无。栖栖世中事。岁月共相疏。耕织称其用。过此奚所须。去去百年外。身名同医如。
<br>
<br>　　【酬刘柴桑】
<br>
<br>　　穷居寡人用。时忘四运周。榈庭多落页。慨然知已秋。新葵郁北墉。嘉オ养南畴。今我不为乐。知有来岁不。命室携童弱。良日登远游。
<br>
<br>　　【和郭主簿诗二首】
<br>
<br>　　蔼蔼堂前林。中夏贮清阴。凯风因时来。回飚开我襟。息交游闲业。卧起弄书琴。园蔬有馀滋。旧谷犹储今。营己良有极。过足非所钦。舂秫作美酒。酒熟吾自斟。弱子戏我侧。学语未成音。此事真复乐。聊用忘华簪。遥遥望白云。怀古一何深。
<br>
<br>　　和泽同三春。清凉华秋节。
<br>
<br>　　露凝无游氛。天高风景澈。陵岑耸逸峰。遥瞻皆奇绝。芳菊开林耀。青松冠严列。怀此真秀姿。卓为霜下杰。衔觞念幽人。千载抚尔诀。检素不获。展厌厌竟良月。
<br>
<br>　　【赠送羊长史诗】
<br>
<br>　　左军羊长史。衔使秦川。作此与之。
<br>
<br>　　愚生三季後。慨然念黄虞。得知千载外。正赖古人书。贤圣留馀迹。事事在中都。岂忘游心目。关河不可逾。九域甫已一。逝将理舟舆。闻君当先迈。负こ不获俱。路若经商山。为我少踌躇。多谢绮与角。精爽今何如。紫芝谁复采。深谷久应芜。驷马无贳患。贫贱有交娱。清谣结心曲。人乖运见疏。拥怀累代下。言尽意不舒。
<br>
<br>　　【岁暮和张常侍诗】
<br>
<br>　　市朝凄旧人。骤骥感悲泉。明旦非今日。岁暮余何言。素颜敛光润。白发一已繁。阔哉秦穆谈。旅力岂未愆。向夕长风起。寒云没西山。厉厉气遂严。纷纷悄鸟还。民生鲜常在。矧伊愁苦缠。屡阙清酤至。无以乐当年。穷通靡攸虑。憔悴由化迁。抚己有深怀。履运增慨然。
<br>
<br>　　【和胡西曹示顾贼曹诗】
<br>
<br>　　蕤宾五月中。清朝起南ざ。不驶亦不迟。飘飘吹我衣。重云蔽白日。闲雨纷微微。流目视西园。晔晔荣紫葵。於今甚可爱。奈何当复衰。感物愿及时。每恨靡所挥。悠悠待秋稼。寥落将赊迟。逸想不可淹。猖狂独长悲。
<br>
<br>　　【癸卯岁十二月中作与从弟敬远诗】
<br>
<br>　　寝迹衡门下。邈与世相绝。顾盼莫谁知。荆扉昼常。凄凄岁暮风。翳翳经日雪。倾耳无希声。在目皓已洁。劲气侵襟袖。箪瓢谢屡设。萧索空宇中。了无一可悦。历览千载书。时时见遗烈。高操非所攀。谬得固穷节。平津苟不由。栖迟讵为拙。寄意一言外。兹契谁能别。
<br>
<br>　　【与殷晋安别诗】
<br>
<br>　　〖殷先作晋安南府长史掾。因居浔阳。後作太尉参军。移家东下。作此以赠。〗
<br>
<br>　　游好非少长。一遇尽殷勤。信宿酬清话。益复知为亲。去岁家南里。薄作少时邻。负杖肆游从。淹留忘宵晨。语默自殊势。亦知当乖分。未谓事已及。兴言有兹春。飘飘西来风。悠悠东去云。山川千里外。言笑难为因。良才不隐世。江湖多贱贫。脱有经过便。念来存故人。
<br>
<br>　　【於王抚军座送客诗】〖曾本云。一作座上。案此当是。座一作座上。〗
<br>
<br>　　秋日凄且厉。百卉具已腓。爰以履霜节。登高饯将归。寒气冒山泽。游支倏无依。洲渚思绵邈。风水互乖违。瞻夕欣良燕。离言聿云悲。晨鸟暮来还。悬车敛馀晖。逝止判殊路。旋驾怅迟迟。目送回舟远。情随万化遗。
<br>
<br>　　【始作镇军参军经曲阿】〖《文选》阿下有作字。《诗纪》同。〗诗
<br>
<br>　　弱龄寄事外。委怀在琴书。被褐欣自得。屡空常晏如。时来苟冥会。辔憩通衢。投策命晨装。暂与园田疏。眇眇孤舟逝。绵绵归思纡。我行岂不遥。登降千里馀。目倦川途异。心念山泽居。望云惭高鸟。临水愧游鱼。真想初在襟。谁谓形迹拘。聊且凭化迁。终返班生庐。
<br>
<br>　　【庚子岁五月中从都还阻风於规林诗二首】
<br>
<br>　　行行循归路。计日望旧居。一欣侍温颜。再喜见友于。鼓棹路崎曲。指景限西隅。江山岂不险。归子念前途。凯风负我心。戢守穷湖。高莽眇无界。夏木独森疏。谁言客舟远。近瞻百里馀。延目识南领。空欢将焉如。
<br>
<br>　　自古叹行役。我今始知之。山川一何旷。巽坎难与期。崩浪聒天响。长风无息时。久游恋所生。如何淹在兹。静念园林好。人间良可辞。当年讵有几。纵心复何疑。
<br>
<br>　　【辛丑岁七月赴假还江陵夜行涂中诗】〖《文选》作途口。《诗纪》作途口作。和陶平中下有作口号三字。〗
<br>
<br>　　闲居三十载。遂与尘事冥。诗书敦宿好。林园无俗情。如何舍此去。遥遥至南荆。叩新秋月。临流别友生。凉风起将夕。夜景湛虚明。昭昭天宇阔。川上平。怀役不遑寐。中宵尚孤征。商歌非吾事。依依在耦耕。投冠旋旧墟。不为好爵萦。养真衡茅下。庶以善自名。
<br>
<br>　　【乙巳岁三月为建威参军使都经钱溪诗】
<br>
<br>　　我不践斯境。岁月好已积。晨夕看山川。事事悉如昔。微雨洗高林。清飚矫云翮。眷彼品物存。义风都未隔。伊余何为者。勉励从兹役。一形似有制。素襟不可易。园田日梦想。安得久离析。终怀在壑舟。谅哉宜霜柏。
<br>
<br>　　【咏二疏诗】
<br>
<br>　　大象转四时。功成者自去。借问衰周来。几人得其趣。游目汉廷中。二疏复此举。高啸返旧居。长揖储君傅。饯送倾皇朝。华轩盈道路。离别情所悲。馀荣何足顾。事胜感行人。贤哉岂常誉。厌厌闾里欢。所营非近务。促席延故老。挥觞道平素。问金终寄心。清言晓未悟。放意乐馀年。遑恤身後虑。谁云其人亡。久而道弥著。
<br>
<br>　　【咏三良诗】
<br>
<br>　　弹冠乘通津。但惧时我遗。服勤尽岁月。常恐功愈微。忠情谬获露。遂为君所私。出则陪文舆。入必侍丹帷。箴规响已从。计议初无亏。一朝长逝後。愿言同此归。厚恩固难忘。君命安可违。临穴冈惟疑。投义志攸希。荆棘笼高坟。黄鸟声正悲。良人不可赎。泫然沾我衣。
<br>
<br>　　【咏荆轲诗】
<br>
<br>　　燕丹善养士。志在报强嬴。招集百夫良。岁暮得荆卿。君子死知己。提剑出燕京。素骥鸣广陌。慷慨送我行。雄发指危冠。猛气冲长缨。饮饯易水上。四座列群英。渐离击悲筑。宋意唱高声。萧萧哀风逝。淡淡寒波生。商音更流涕。羽奏壮士惊心知去不归。一作一云知不归。）且有後世名。登车何时顾。飞盖入秦庭。凌厉越万里。逶迤过千城。图穷事自至。豪主正怔营。惜哉剑术疏。奇功遂不成。其人虽已没。千载有馀情。
<br>
<br>　　【桃花源诗】〖并记○本集作桃花源记并诗。〗
<br>
<br>　　晋太元中。武陵人捕鱼为业。缘溪行。忘路之远近。忽逢桃花林。夹岸数百步。中无杂树。芳华鲜美。落英缤纷。渔人甚异之。复前行。欲穷其林。林尽水源。便得一山。山有小口。仿佛若有光。便舍船从口入。初极狭。才通人。复行数十步。豁然开朗。土地平旷。屋舍俨然。有良田美池桑竹之属。阡陌交通。鸡犬相闻。其中往来种作。男女衣著悉如外人。黄发垂髫。并怡然自乐。见渔人。乃大惊。问所从来。具答之。便要还家。为设酒杀鸡作食。村中闻有此人。咸来问讯。自云。先世避秦时乱。率妻子邑人来此绝境。不复出焉。遂与外人间隔。问今是何世。乃不知有汉。无论魏晋。此人一一为具言所闻。皆叹惋。馀人各复延至其家。皆出酒食。停数日。辞去。此中人语云。不足为外人道也。既出。得其船。便扶向路。处处志之。及郡下。诣太守说如此。太守即遣人随其往。寻向所志。遂迷不复得路。南阳刘子骥。高尚士也。闻之欣然规往。未果。寻病终。後遂无问津者。
<br>
<br>　　嬴氏乱天纪。贤者避其世。黄绮之商山。伊人亦云逝。往迹浸复湮。来迳遂芜废。相命肆农耕。日入从所憩。桑竹垂馀荫。菽稷随时艺。春蚕收长丝。秋熟靡王税。荒路暧交通。鸡犬互鸣吠。俎豆犹古法。衣裳无新制。童孺纵行歌。斑白欢游诣。草荣识节和。木衰知风厉。虽无纪历志。四时自成岁。怡然有馀乐。于何劳智慧。奇踪隐五百。一朝敞神界。谆薄既异源。旋复还幽蔽。借问游方士。焉测尘嚣外。愿言蹑轻风。高举寻吾契。
<br>
<br>　　【归去来兮】〖焦本无兮字。〗辞】〖苏写本、和陶本有并序二字。〗
<br>
<br>　　余家贫。耕植不足以自给。幼稚盈室。瓶无储粟。生生所资。未见其术。亲故多劝余为长吏。脱然有怀。求之靡途。会有四方之事。诸侯以惠爱为德。家叔以余贫苦。遂见用为小邑。于时风波未静。心惮远役。彭泽去家百里。公田之利。足以为酒。
<br>
<br>　　故便求之。及少日。眷然有归欤之情。何则。质性自然。非矫励所得。饥冻虽切。违已交病。尝从人事。皆口腹自役。於是怅然慷慨。深愧平生之志。犹望一稔。当敛裳宵逝。寻程氏妹丧于武昌。情在骏奔。自免去职。仲秋至冬。在官八十馀日。因事顺心。命篇曰归去来兮。乙巳岁十一月也。
<br>
<br>　　归云来兮田园将芜胡不归。既自以心为形役。奚惆怅而独悲。悟已往之不谏。知来者之可追。实迷途其未远。觉悟今是而昨非。舟遥遥以轻。风飘飘而吹衣。问征夫以前路。恨晨光之熹微。乃瞻衡宇。载欣载奔。僮仆欢迎。稚子候门。三迳就荒。松菊犹存。携幼入室。有酒盈樽。引壶觞以自酌。眄庭柯以怡颜。倚南窗以寄傲。审容膝之易安。园日涉以成趣。门虽设而常关。策扶老以流憩。时矫首而遐观。云无心以出岫。鸟倦飞而积压还。景翳翳以将入。抚孤松而盘桓。归去来兮。请息交以绝游。世与我而相遗。复驾言兮焉求。悦亲戚之情话。乐琴书以消忧。农人告余以春及。将有事於西畴。或命巾车。或棹孤舟。既窈窕以寻壑。亦崎岖而经丘。木欣欣以向荣。泉涓涓而始流。善万物之得时。感吾生之行休。已矣乎。寓形宇内复几时。曷不委心任去留。胡为乎遑遑兮欲何之。富贵非吾愿。帝乡不可期。怀良辰以孤往。或植杖而耘耔。登东皋以舒啸。临清流而赋诗。聊乘化以归尽。乐夫天命复奚疑。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
