<HTML>
<HEAD>
<TITLE>晋诗 卷21 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangQian/">唐前诗选</a> <font color=4C4C4C>&gt;&gt; </font><a href="../../html/JinChao/">晋朝诗选</a> <FONT color=#BCB6A0>&gt;&gt;</font> 晋诗 卷21</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>晋诗 卷21</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-11&nbsp;&nbsp;文章类别:晋朝诗选&nbsp;&nbsp;阅读次数:<script language=javascript src="../../hits.php?articleid=6532"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'晋诗 卷21')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[晋诗 卷21]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【卷廿一】
<br>
<br>　　◎仙道
<br>
<br>　　☆葛洪
<br>
<br>　　〈洪。字稚川。丹杨句容人。吴方士玄从孙。曾参广州刺史嵇含军事。含遇害。还乡。元帝为丞相。辟为掾。以功赐爵关内侯。咸和初。求为句漏令。刺史邓岳表为东官太守。不就。卒。年八十一。有《抱朴子》内篇二十一卷、外篇五十一卷、《神仙传》十卷、肘後方六卷、神仙服食药方一卷。〉
<br>
<br>　　【洗药池诗】
<br>
<br>　　〖池在赣州兴国县。洪过境。见山灵水秀。遂结庐筑坛。凿池洗药。留四言诗一首。〗
<br>
<br>　　洞阴泠泠。风佩清清。仙居永劫。花木长荣。
<br>
<br>　　【法婴玄灵之曲二首】
<br>
<br>　　〖汉武帝内传曰：元封元年七月七日。西王母降於汉宫。王母自设天厨。精妙非常。酒觞数遍。王母命诸侍玉女作乐。命法婴歌玄灵之曲。乃遣侍女招上元夫人。夫人至。自弹云琳之琴。歌步玄之曲。〗
<br>
<br>　　大象虽寥廓。我把天地衣。披云沉灵舆。倏忽适下土。空调成玄音。至精不容治。太真嘘中唱。无上秘要作唱扶宫。）始知风尘苦。颐神三田中。纳精六阙下。遂乘万龙。驰骋眄九野。
<br>
<br>　　玄圃遏北台。五城焕嵯峨。启彼无涯津。泛此织女河。仰止升绛庭。下游月窟阿。顾ツ八落外。指招九云遐。忽已不觉劳。岂悟少与多。抚敖命众女。咏歌发中和。妙畅自然乐。为此玄云歌。韶尽至韵存。真音辞无邪。
<br>
<br>　　【上元夫人步玄之曲】
<br>
<br>　　〖汉武帝内传曰：上元夫人自弹云林之敖。鸣弦骇调。清音灵朗。玄凤四发。乃歌步玄之曲。辞曰：〗
<br>
<br>　　昔涉玄真道。腾步登太霞。负笈造天关。借问太上家。忽过紫微垣。真人列如麻。渌景清飚起。云盖映朱葩。兰宫敞琳阙。碧空起沙。丹台结空构。晔生光华。飞凤是甍峙。烛龙倚委蛇。玉胎来绛芝。九色纷相。挹景练仙骸。万劫方童牙。谁言寿有终。扶桑不为查。
<br>
<br>　　【四非歌】
<br>
<br>　　〖汉武帝内传曰：王母又命侍女四非答歌曰：〗
<br>
<br>　　晨登太霞宫。挹此八王兰。夕入玄元阙。采蕊掇琅。濯足匏瓜河。织女立津盘。吐纳挹景云。味之当一餐。紫微何济济。轮服朱丹。朝发汗漫府。暮宿勾陈垣。去去道不同。且各体所安。二仪设犹存。奚疑亿万椿。莫与世人说。行尸言此难。
<br>
<br>　　☆曹毗
<br>
<br>　　【杜兰香赠诗】
<br>
<br>　　〖杜兰香传曰：晋太康中。兰香降张硕。为诗赠硕云云。摩奴是香御车奴。曾忤其旨。是以自御。硕说如此。纵辔代摩奴。须臾就尹喜。〗
<br>
<br>　　【杜兰香作诗】
<br>
<br>　　〖杜兰香别传曰：杜兰香。自称南阳人。以建兴四年春数诣张傅。傅年十七。望见其车在门外。婢通言。阿母所生。遗授配君。君可不敬从。傅先改名硕。硕呼女前视。可十八九。说事邈然久远。有婢子二人。大者萱枝。小者松枝。钿车青牛。上饮食皆备。作《诗》曰云云。至其年八月旦来。复作《诗》曰云云。出薯豫子三枚。大如鸡子。云食此令君不畏风波。辟寒温。硕食二枚。留一。香令硕尽食。言本为君作妻。情无旷远。以年命未合。有小乖。太岁东方卯。当还求君。〗
<br>
<br>　　阿母处灵岳。时游云霄际。众女侍羽仪。不出墉宫外。飚轮送我来。岂复耻尘秽。从我与福俱。嫌我与祸会。
<br>
<br>　　【复作诗】
<br>
<br>　　逍遥云雾间。呼吸发九嶷。游女不稽路。弱水何不之。
<br>
<br>　　☆郭文
<br>
<br>　　〈文。字文举。河内轵人。不娶。游历名山。洛阳陷。乃步担入吴兴馀杭大辟山中。不饮酒食肉。区种菽麦。采竹叶木实。贸盐以自供。王导遣人迎之。置之西园。七年未尝出入。後逃归临安。卒。〉
<br>
<br>　　【金雄诗】
<br>
<br>　　〖神仙拾遗云。郭文。字文举。《晋书》有传。归隐鳌亭山。得道而去。後人於其卧床席下得书、金雄诗、金雌诗。其言皆当时谶辞。其脱如蛇也。〗
<br>
<br>　　大火有心水抱之。悠悠百年是其时。
<br>
<br>　　【金雌诗】
<br>
<br>　　云出而两渐欲举。短如之何乃相。交哉乱也当何所。唯有隐岩殖禾黍。西南之朋困桓父。
<br>
<br>　　☆羊权
<br>
<br>　　〈权。字道舆。泰山南城人。简文帝时为黄门郎。〉
<br>
<br>　　【萼绿华赠诗】
<br>
<br>　　〖真诰曰：萼绿华者。自云是南山人。年可二十上下。青衣。颜色绝整。以升平三年十一月十日夜降羊权。自此往来。一月之中辄六过来耳。云本姓杨。赠权诗一篇。神女语权。君慎勿泄我。泄懈则彼此获罪。访问此人。云是九嶷山中得道女罗郁也。〗
<br>
<br>　　神岳排霄起。飞峰郁千寻。寥笼灵谷虚。琼林蔚萧森。羊生标美秀。弱冠流清音。栖情庄惠津。超形象魏林。扬彩朱门中。内有迈俗心。
<br>
<br>　　我与夫子族。源胄同渊池。宏宗分上业。於今各异枝。兰金因好著。三益方觉弥。
<br>
<br>　　静寻欣斯会。雅综弥龄祀。谁云幽鉴难。得之方寸里。翘想樊笼外。俱为山岩士。无令腾虚翰。中随惊风起。迁化虽由人。藩羊未易拟。所期岂朝华。岁暮於吾子。
<br>
<br>　　☆杨羲
<br>
<br>　　〈羲。字义和。吴人。幼有通灵之鉴。与许迈、许穆结交。许穆荐之相王。用为公府舍人。简文即位後卒。或谓太元十二年卒。〉
<br>
<br>　　【九华安妃见降口授作诗】
<br>
<br>　　〖真诰曰：兴宁三年。岁在乙丑。六月二十五日夜。紫微王夫人见降。又与一神女俱来。紫微夫人曰：此是太虚上真元君。金台李夫人之少女也。太虚元君昔遣诣龟山学上清道。道成。受太上书。署为紫清上宫九华真妃者也。於是赐姓安。名郁嫔。字紫箫。真妃坐良久。问某年几。是何月生。某登答言三十六。庚寅岁九月生也。真妃又曰：今日得叙因缘。欢愿於冥运之会。依然有松萝之缠矣。某乃称名答曰：沈湎下俗。尘染其质。唯蒙启训。以祛其暗。济某兀兀。宿夜所愿也。真妃曰：敬作一纸文相赠。便因君以笔。运我鄙意。当可尔乎。某答奉命。即襞纸染笔。登口见授。作诗如左。《诗》曰：〗
<br>
<br>　　云阙竖空上。琼台耸郁罗。紫宫乘绿景。灵观蔼嵯峨。琅轩朱房内。上德焕绛霞。俯漱云瓶津。仰掇碧柰花。濯足玉女池。鼓牵牛河。遂策景云驾。落龙辔玄阿。振衣尘滓际。褰裳步浊波。愿为山泽结。刚柔顺以和。相携双清内。上真道不邪。紫微会良谋。唱纳享福多。
<br>
<br>　　【紫微夫人授诗】
<br>
<br>　　〖真诰曰：紫微夫人曰：我复因尔作一纸文以相晓者。以示善事耳。某又襞纸染笔。夫人见授诗云云。书讫。紫微夫人取视。视毕曰：以此赠尔。我去矣。明日当复与真妃俱来诣尔也。觉下床而失所在也。真妃少留在後。取某手而执之。而自下床。未出户之间。忽然不见。〗
<br>
<br>　　二象内外泮。玄气果中分。冥会不待驾。所期贵得真。南岳铸明金。眇观倾笈｛分巾｝。良德飞霞照。遂感灵霄人。乘飚俦衾寝。齐牢携绛云。悟叹天人际。数中自有缘。上道诚不邪。尘滓非所闻。同目咸恒象。高唱为尔因。
<br>
<br>　　【云林与众真吟诗十首】
<br>
<br>　　〖《诗纪》曰：真诰翼真检云。并衿接景杨安亦灼然显说。凡所兴有待无待诸诗及辞喻讽旨。皆是云林应降。嫔仙侯事义。并亦表著。而南真自是训授之师。紫微则下教之匠。并不关俦结之例。但中候昭灵亦似别有所在。既事未一时。故不正的尔。其馀男真。或陪从所引。或职司所任。至如二君。最为领据之主。今人读此辞事。若不悟斯理者。永不领其旨。故略标大意。宜共密之。〗
<br>
<br>　　驾敖八虚。回宴东华房。阿母延轩观。朗啸蹑灵风。我为有待来。故乃越沧浪。
<br>
<br>　　乘飙溯九天。息驾三秀岭。有待徘徊盼。无待故当净。沧浪奚足劳。孰若越玄井。
<br>
<br>　　写我金庭馆。解驾三秀畿。夜芝披华峰。咀嚼充长饥。高唱无逍遥。冬兴有待歌。空同酬灵音。无待将如何。
<br>
<br>　　朝游郁绝山。夕偃高晖堂。振辔步灵锋。无近於沧浪。玄井三仞际。我马无津梁。九万间。八维已相望。有待非至无。灵音有所丧。
<br>
<br>　　龙旗舞太虚。飞轮五岳阿。所在皆逍遥。有感兴冥歌。无待愈有待。相遇故得和。沧浪奚足辽。玄井不为多。郁绝寻步间。俱会四海罗。岂若绝明外。三劫方一过。
<br>
<br>　　纵酒观群惠。忽四落周。不觉所以然。实非有待游。相遇皆欢乐。不遇亦不忧。纵影玄空中。两会自然畴。
<br>
<br>　　驾发西华。无待有待间。或眄五岳峰。或濯天河津。释轮寻虚舟。所在皆缠绵。芥子忽万顷。中有须弥山。大小固无殊。远近同一缘。彼作有待来。我作无待亲。
<br>
<br>　　无待太无中。有待太有际。大小同一波。远近齐一会。鸣弦玄霄颠。吟啸运八气。奚不酣灵液。眄目娱九裔。有无得玄运。二待亦相盖。
<br>
<br>　　偃息东华静。扬运八方。俯眄丘垤间。莫觉五岳崇。灵阜齐渊泉。大小忽相从。长短无少多。大椿须臾终。奚不委天命。纵神任空洞。
<br>
<br>　　控飚扇太虚。八景飞高清。仰浮紫尘外。俯看绝落冥。玄心空同间。上下弗流停。无待两际中。有待无所营。体无则能死。体有则摄生。东宾会高唱。二待奚足争。
<br>
<br>　　命驾玉锦轮。亻舞辔仰徘徊。朝游朱火宫。夕宴夜光池。浮景清霞杪。八龙正参差。我作无待游。有待辄见随。高会佳人寝。二待互是非。有无非有定。待待各自归。
<br>
<br>　　【中候王夫人诗三首】
<br>
<br>　　〖《诗纪》曰：东华夫人紫清内传。妃领东宫中候真夫人。晋兴宁三年乙丑。降金坛杨羲家云。〗
<br>
<br>　　八途会无宗。乘运观嚣罗。化浮尘中际。解衿有道家。骋烟忽未倾。携真造灵阿。虚景盘琼轩。玄钧作凤歌。适路无轨滞。神音亻舞云波。齐德秀玉景。何用世间多。
<br>
<br>　　【又】
<br>
<br>　　坦夷观天真。去累纵众情。体寂废机驷。崇有则摄生。焉得齐物子。委运任所经。
<br>
<br>　　【六月二十三日夜中候夫人作】
<br>
<br>　　登发东华。扇飚亻舞太玄。飞辔腾九万。八落亦已均。暂眄山水际。窈窕灵岳间。同风自齐气。道合理亦亲。龙芝永遐龄。内观摄天真。东岑可长净。何为物所缠。
<br>
<br>　　【方丈台昭灵李夫人诗三首】
<br>
<br>　　〖《诗纪》云。方丈台东宫昭灵夫人者。北元中玄道君李庆宾之女。太保玉郎李灵飞之妹也。受书为东宫昭灵夫人。治方丈台。第十三朱馆中。东晋哀帝兴宁三年乙丑八月二十二日夜。与上元夫人、紫微夫人、右英夫人诸真同降真人杨羲家。作《诗》曰：〗
<br>
<br>　　云墉带天构。七气焕天冯。琼扉启晨鸣。九音绛枢中。紫霞兴朱门。香烟生绿窗。四驾舞虎旗。青掷玄空。华盖随云列。落凤控六龙。策景五岳阿。三素眄君房。适闻臊秽气。万浊污我胸。臭物薰精神。嚣尘互相冲。明玉皆璀烂。何独盛德躬。高揖苦不早。坐地自生虫。
<br>
<br>　　【临去吟】
<br>
<br>　　心勿欲乱。神勿淫役。道易不顺。灾重不逆。永丧其真。遂弃我适。
<br>
<br>　　【十二月一日夜方丈左台昭灵李夫人作与许玉斧】
<br>
<br>　　〖《诗纪》云。真诰翼真检云。二许虽玄挺高尚。而质挠世迹。故未得接真。今所授之事。多事为许立辞。悉杨受旨疏以许尔。○受旨之受原作授。疑误。〗
<br>
<br>　　飞轮高晨台。控辔玄垄隅。手携紫皇袂。倏忽八风驱。玉华翼绿帏。青裙扇翠裾。冠轩焕崔嵬。佩玲带月珠。薄入风尘中。塞鼻逃当涂。臭腥凋我气。百阿令心徂。何不飚然起。萧萧步太虚。
<br>
<br>　　【紫微王夫人诗一十七首】
<br>
<br>　　〖《诗纪》云。紫微夫人。名青娥。字愈音。王母第二十女也。晋兴宁三年乙丑六月。降杨羲之家。时与太元真人、桐柏真人、右英夫人、南岳夫人同降。言夫人位为紫微宫左夫人。镇羽野玄陇之山上宫主教。当成真人者。〗
<br>
<br>　　【七月二十六日夕紫微夫人喻作令与许长史】
<br>
<br>　　高兴希林虚。遐游无员方。萧条象数外。有无自冥同。德韵和。飘飘步太空。盘桓任波浪。振铃散风中。内映七道观。可以得兼忘。保必反覆酬。待此世文通。详玄自冥悟。默耳必高踪。
<br>
<br>　　【歌】
<br>
<br>　　龟阙郁巍巍。墉台落月珠。列坐九灵房。叩敖吟太无。玉箫和我神。金醴释我忧。
<br>
<br>　　【歌】
<br>
<br>　　宴酣东华内。陈钧千百声。青君呼我起。折腰希林庭。羽帔扇翠晖。玉佩何铿零。俱指高晨寝。相期象中冥。
<br>
<br>　　【玄垄之游】〖真诰作玄垄紫微作。〗
<br>
<br>　　超举步绛霄。飞飚北垄庭。神华映仙台。圆曜随风倾。启晖挹丹元。扇景餐月精。交袂云林宇。浩轸还童婴。萧萧寄无宅。是非岂能营。世网自扰竞。安可语养生。
<br>
<br>　　【九月六日夕紫微夫人喻作示许长史并与同学】〖同学谓郗回也。〗
<br>
<br>　　解轮太霞上。敛辔造紫丘。手把八空气。纵身云中浮。一眄造化纲。再视索高畴。道要既已足。可以解千忧。求真得良友。不去复何求。
<br>
<br>　　【九月九日紫微夫人喻作因许示郗】
<br>
<br>　　紫空朗玄景。玄宫带绛河。济济上清房。云台焕嵯峨。八舆造朱池。羽盖倾霄柯。震风回三晨。金铃散玉华。七辔降九垓。晏眄不必家。借问求道子。何事坐尘波。岂能栖东秀。养真收太和。
<br>
<br>　　【十月十八日紫微夫人作】
<br>
<br>　　左把玉华盖。飞景蹑七元。三晨焕紫辉。竦眄抚明真。变踊期须臾。四面皆已神。灵发无涯际。勤思上清文。何事坐横涂。令尔感不专。阴反こ失玄机。不觉年岁分。
<br>
<br>　　【紫微吟此再三】
<br>
<br>　　玄清眇眇观。落景出东氵亭。愿得绝尘友。萧萧罕世营。
<br>
<br>　　【紫微诗】
<br>
<br>　　灵人隐玄峰。真神韬云采。玄唱非无期。妙应自有待。岂期虚空寂。至韵故常在。携襟登羽宫。同宴广寒里。借问朋人谁。所存唯玉子。
<br>
<br>　　【紫微夫人歌此】〖《诗纪》云。考真诰当是丙寅二月三十日。〗
<br>
<br>　　褰裳济渌河。遂见扶桑公。高会太林墟。赏宴玄华宫。信道苟淳笃。何不栖东峰。
<br>
<br>　　【紫微夫人作】
<br>
<br>　　控景始晖津。飞飚登上清。云台郁峨峨。阊阖秀玉城。晨风鼓丹霞。朱烟洒金庭。绿蕊粲玄峰。紫华岩下生。庆云缠丹炉。炼玉飞八琼。晏眄广寒宫。万椿愈童婴。龙旗启灵电。虎旗徵朱兵。高真回九曜。洞观均潜明。谁能步幽道。寻我无穷龄。
<br>
<br>　　【紫微作】
<br>
<br>　　翳蔼紫微馆。郁台散景飚。鸾唱华盖间。凤钧导龙轺。作狼携绛旌。素虎吹角箫。云勃写灵宫。来适尘中嚣。解辔佳人寝。同气自相招。寻宗须臾顷。万灵乃一朝。椿期会足衰。劫往岂足辽。真真乃相目。莫令心徂＜疒抄＞。虚刀挥至空。鄙滞五神愁。
<br>
<br>　　【四月十四日紫微夫人作二首】〖真诰连为一篇〗
<br>
<br>　　朝启东晨晖。飞越沧渊。山波振青涯。八风扇玄烟。回眄易迁房。有怀真感人。三金钶游盘。东岑宜永甄。纷纷当途中。孰能步生津。
<br>
<br>　　飘八霞岭。徘徊飞晨盖。紫腾太空。晒眄九虚外。玉箫激景云。灵烟绝幽蔼。高仙归太真。清唱无涯际。去来山岳庭。何事有待迈。
<br>
<br>　　【四月二十三日夜紫微夫人作】
<br>
<br>　　神玉曜灵津。七元焕神扉。虚迁方寸里。一跃登大微。妙音乘和唱。高会亦有机。齐此天人眄。协彼景晨飞。总辔六合外。宁有倾与危。
<br>
<br>　　【紫微夫人作】〖《诗纪》云。考真诰当是闰月三日。〗
<br>
<br>　　薄宴尘飚领。代谢缘还归。奚识灵劫期。顾眄令人悲。
<br>
<br>　　【又】
<br>
<br>　　云草荫玄方。仰感旋曜精。诜诜繁茂萌。重德必克昌。
<br>
<br>　　【云林右英夫人诗二十五首】
<br>
<br>　　〖《诗纪》云。云林石英夫人。名媚兰。字申林。王母第十三女也。受书为云林宫右英夫人。治沧浪山。晋兴宁三年乙丑七月。诸真同降於杨君。因受。〗
<br>
<br>　　【右英吟】
<br>
<br>　　寓言必可用。不用是无情。焉得驾迹。寻此空中灵。微音良有旨。当用慎勿轻。事事应神机。保尔见太平。
<br>
<br>　　【七月十八日夕云林右英夫人授诗】〖此诗与许长史。兼及掾事。〗
<br>
<br>　　辔景落沧浪。腾跃青海津。绛烟乱太阳。羽盖倾九天。云舆浮空洞。倏忽风波间。来寻冥中友。相携侍帝晨。王子协明德。齐首招玉贤。下眄八阿宫。上寝希林颠。漱此紫霞腴。方知途涂辛。佳人将安在。勤心乃得亲。
<br>
<br>　　【右英夫人所喻】〖七月二十六日〗
<br>
<br>　　绛阙排广霄。披丹登景房。紫旗振云霞。羽晨亻舞八风。停盖濯景。采秀月支峰。咀嚼三台华。吐吸九神芒。椿数无绝纪。协日积童蒙。携袂明真馆。仰期无上皇。北钧唱羽人。玉贤粲贤众。云何波浪宇。得失为我钟。引领嚣庭内。开心拟秽冲。习适荣辱域。罕蹑希林宫。一静安足苦。试去视沧浪。
<br>
<br>　　【七月二十八日夕右英夫人授书此诗以与许长史】
<br>
<br>　　世珍芬复交。道宗玄霄会。振衣寻冥畴。回轩风尘际。良德映灵晖。颖根粲革蔚。密言多偿福。冲净尚真贵。咸恒当象顺。携手同襟带。何为人事间。日焉生患害。
<br>
<br>　　【九月三日夕云林王夫人喻作令示许长史】
<br>
<br>　　腾跃云景辕。浮观霞上空。霄纵横舞。紫盖托灵方。朱烟缠ユ旄。羽帔扇香风。电号猛兽攫。雷吟奋玄龙。钧籁昆庭响。金筑唱神钟。采芝沧浪阿。掇华八氵亭峰。朱颜日以新。劫往方婴童。养形静东岑。七神自相通。风尘有忧哀。陨我白发翁。长冥遗遐叹。恨不早逸踪。
<br>
<br>　　【右英吟】
<br>
<br>　　停驾望舒移。回轮返沧浪。未睹若人游。偶想安得康。良因俟青春。以叙中怀忘。
<br>
<br>　　【九月六日夕云林喻作与许侯】
<br>
<br>　　控晨浮紫烟。八景观氵瓜流。羽童捧琼浆。王华饯琳腴。相期白水涯。扬我萎蕤珠。
<br>
<br>　　【又】〖真诰并上为一篇。〗
<br>
<br>　　沧房焕东霞。紫造浮绛晨。双德秉道宗。作镇真伯藩。八台可ツ目。北看乃飞元。清净云中视。眇眇蹑景迁。吐纳洞岭秀。藏晖隐东山。久安人事上。日也无虚间。岂若易翁质。反此孩中颜。
<br>
<br>　　【九月九日云林右英夫人喻作】
<br>
<br>　　晨阙在霞构。玉室起霄清。领略三奇观。浮景翔绝冥。丹华中有真。金映育挺精。八风鼓锦披。碧树曜四灵。华盖阴兰晖。紫辔策绿。结信通神交。触类率天诚。何事外象感。须睹瑶玉琼。
<br>
<br>　　【九月十八日夜云林右英夫人作】
<br>
<br>　　三景秀郁玄。霄映朗八方。丹云浮高宸。逍遥任灵风。鼓翼乘素飚。竦眄琼台中。绿盖入协晨。青掷空同。右揖东林帝。上朝太虚皇。玉宾剖凤脑。嗷酣飞蕊浆。云钧回曲寝。千音何琅琅。锦旌召猛兽。华幡正低昂。香母折腰唱。紫烟排栋梁。总辔高清阙。解驾佳人房。昔运挺未兆。灵化顺气翔。心眇玄涯感。年随积椿崇。形垢甘臭味。动静失沧浪。我友实不尔。荣辱昨已忘。
<br>
<br>　　【九月二十五日夜云林右英夫人授作】
<br>
<br>　　绛景浮玄晨。紫轩乘烟征。仰超绿阙内。俯眄朱火城。东霞启广晖。神光焕七灵。翳映泛三烛。流任自齐冥。风缠空洞宇。香音触节生。手携织女亻舞并衤令匏瓜庭。左徊青羽旗。华盖随云倾。晏寝九度表。是非不我营。抱真栖大寂。金姿愈日婴。岂似愆秽中。惨惨无聊生。
<br>
<br>　　【十月十七日云林夫人作与许侯】
<br>
<br>　　四旌曜明空。朱轩飞灵丘。玉盖荫七景。鼓翼霄上浮。九音朗紫空。玉敖洞太无。宴咏三晨宫。唱啸呼我俦。不觉春已来。岂知二景流。佳人虽兼忘。而未放百忧。长林真可静。岩中多自娱。
<br>
<br>　　【十月二十日授二首】〖亦应是右英喻长史也。〗
<br>
<br>　　北登玄真阙。携手结高罗。香烟散八景。玄风鼓绛波。仰超琅园津。俯眄霄陵阿。玉箫云上唱。凤鸣动九遐。乘气浮太空。曷为蹑山河。金节命羽灵。徵兵折万魔。齐挹二晨晖。千春方婴牙。丧真投竞室。不解可奈何。
<br>
<br>　　仰眄太霞宫。金阁曜紫清。华房映太素。四轩皆朱琼。掷轮空同津。总辔亻舞绿。玉华飞云盖。西妃运锦ユ。翻然尘浊涯。佳人庭。宿感应期降。所招已在冥。乘风奏霄晨。共酣丹琳罂。公侯徒眇眇。安知真人灵。
<br>
<br>　　【右英作】〖《诗纪》云。考真诰次。当是十二月一日。〗
<br>
<br>　　清晨挹绛霞。总气霄上游。徊蹑曲波。遂睹世人忧。辞旨蔚然起。不散三秀。何若巡玄乡。抚敖为尔娱。君心安有际。我愿有中无。
<br>
<br>　　【二月九日夜云林作】〖《诗纪》云。此後入丙寅年事。〗
<br>
<br>　　辔景登霄晨。游宴沧浪宫。彩云绕丹霞。灵蔼散八空。上真吟琼室。高仙歌琳房。九凤唱朱籁。虚节错羽钟。交栖金庭内。结我冥中朋。俱挹玉醴津。倏忽已婴童。云何当路蹲。愆
<br>
<br>　　こ随日崇。
<br>
<br>　　【二月十六日右英作】
<br>
<br>　　晨游太素宫。控观玉河。夕宴郁绝宇。朝采圆景华。弹敖北寒台。七灵晖紫霞。济济高仙举。纷纷尘中罗。盘桓嚣蔼内。愆累不当多。
<br>
<br>　　【二月三十日夜右英作】
<br>
<br>　　驾风骋云。晨登太氵亭丘。绛津连岑振。清波鼓浚流。步空观九纬。八纲皆已游。暂宴三金秀。来观建志俦。勤懈不相掩。是以积百忧。
<br>
<br>　　【右英吟】
<br>
<br>　　陵波越沧浪。忽然造金山。四顾终日游。罕我云中人。
<br>
<br>　　【右英夫人作】
<br>
<br>　　紫阙构虚上。玄馆冲绝飚。琳琅敷灵囿。华生结琼瑶。骋沧浪津。八风激云韶。披羽扇北翳。握节鸣金箫。凤籁和千钟。西童歌晨朝。心豁虚无外。神襟何朗寥。回亻舞太空岭。六气运重幽。我途岂能寻。使尔不终凋。
<br>
<br>　　【四月十四日夕右英夫人吟歌此曲】
<br>
<br>　　玄波振沧涛。洪津鼓万流。驾景眄六虚。思与佳人游。妙唱不我对。清音与谁投。云中骋琼轮。何为尘中趋。
<br>
<br>　　【右英作】
<br>
<br>　　松柏生玄岭。郁为寒林桀。繁葩盛严冰。未肯惧白雪。乱世幽重岫。巡生道常洁。飞此逸辔轮。投彼遐人辙。公侯可去来。何为不能绝。
<br>
<br>　　【闰月三日夜右英作示许长史】〖案晋历丙寅年闰四月也。〗
<br>
<br>　　清静愿东山。阴景栖灵穴。闲庭虚。翳荟青林密。圆曜映南轩。朱风扇幽室。拱袂闲房内。相期启妙术。寥朗远想玄。萧条神心逸。
<br>
<br>　　【右英吟】
<br>
<br>　　纵心空洞津。竦辔策朱。佳人来何迟。道德何时成。
<br>
<br>　　【又】
<br>
<br>　　有心许斧子。言当采五芝。芝草不必得。汝亦不能来。汝来当可得。芝草与汝食。
<br>
<br>　　【右英吟】
<br>
<br>　　三辔抗紫轩。倾云东林阿。
<br>
<br>　　驾景游贤良。促辔东圃下。
<br>
<br>　　【梦蓬莱四真人作诗四首】
<br>
<br>　　〖真诰曰：兴宁三年四月九日夜。梦北行登高山。觉忆登山半日许至顶。有大宫室数千间。某左有一老翁。某问翁何人来登此宇。公答我蓬莱仙公洛广休。此蓬莱山。以待真仙张诱世、石庆安、许玉斧、丁玮宁。久许。四人并东来。张诱世年可五十。石庆安甚童蒙。年可十三四。许玉斧年如今日所见。丁玮宁年可三十四五许。公因语四人言君并可各作一作篇诗以见府君。《老子》亦愿闻文笔之美言也。〗
<br>
<br>　　【石庆安作】
<br>
<br>　　灵山造太霞。竖严绝霄峰。紫烟散神州。乘飚驾白龙。相携四宾人。东朝桑林公。广休年虽前。壮
<br>
<br>　　气何蒙蒙。实未下路让。惟年以相崇。
<br>
<br>　　【张诱世作】
<br>
<br>　　北游太漠外。来登蓬莱阙。紫云构灵宫。香烟何郁郁。美哉洛广休。久在论道位。罗并真人坐。齐观白龙迈。离世四人用。何时共解带。有怀披襟友。欣欣高晨会。
<br>
<br>　　【许玉斧作】
<br>
<br>　　游观奇山峙。漱濯沧流清。遥观蓬莱间。屹屹冲霄冥。五芝被绛岩。四阶植琳琼。纷纷灵华散。晃晃焕神庭。从容七觉外。任我摄天生。自足方寸里。何用白龙荣。
<br>
<br>　　【丁玮宁作】
<br>
<br>　　玄山构沧浪。金房映灵轩。洛公挺奇尚。从容有无间。形沉北寒宇。三神栖九天。同寮相率往。推我高胜年。弱冠石庆安。未肯崇尊贤。嘲笑蓬莱公。呼此广休前。明公将何以。却此少年翰。
<br>
<br>　　【十月十五日右英夫人说诗令疏四首】
<br>
<br>　　【青童大君常吟咏】
<br>
<br>　　欲植灭度根。当拔生死栽。沉吟堕九泉。但坐惜形骸。
<br>
<br>　　【太虚真人常吟咏】
<br>
<br>　　观神载形时。亦如车从马。车败马奔亡。牵连一时假。哀世莫识此。但是惜风火。种罪天网上。受毒地狱下。
<br>
<br>　　【西域真人王君常吟咏】
<br>
<br>　　形为渡神舟。薄岸当别去。形非神常宅。神非形常载。徘徊生死轮。但苦心犹豫。
<br>
<br>　　【小有真人王君常吟咏】
<br>
<br>　　失道从死津。三魂迷生道。生生日已远。死死日已早。悲哉苦痛客。根华已颠倒。起就零落生。焉知反枯老。
<br>
<br>　　【方诸宫东华上房灵妃歌曲】
<br>
<br>　　〖真诰注曰：按杨君记云。东方赤气中有言曰：小鲜未烹鼎。言我岩下悲。当以此事谘启司命。故答称此诗。仍及後篇也。〗
<br>
<br>　　紫桂植瑶园。朱华声凄凄。月宫生蕊渊。日中有琼池。左拔员灵曜。右制丹霞晖。流金焕绛庭。八景绝烟回。绿盖浮明朗。控节命太微。凤精童华颜。琳腴充长饥。控晨揖太素。乘飙翔玉墀。吐纳六虚气。玉嫔把巾随。弹敖南云扇。香风鼓锦披。叩商百兽舞。六天摄神威。倏亿万春。龄纪郁巍巍。小鲜未烹鼎。言我岩下悲。
<br>
<br>　　【太微玄清左夫人北氵亭宫中歌曲】
<br>
<br>　　郁蔼非真墟。太无为我馆。玄公岂有怀。萦蒙孤所难。落凤控紫霞。矫辔登晨岸。寂寂无濠涯。晖晖空中观。隐芝秀凤丘。逡巡瑶林畔。龙胎婴尔形。八琼回素旦。琅华繁玉宫。结葩凌严粲。鹏扇绝亿领。抚翮凌霄翰。西庭命长歌。云敖乘虚弹。八风缠绿宇。丛烟豁然散。灵童掷流金。太微启璧案。三光折腰舞。紫皇挥袂赞。
<br>
<br>　　朗朗扇景曜。晔晔长庚焕。超竦明刃。下眄使我惋。愿哀地仙辈。何为栖林涧。
<br>
<br>　　【魏夫人与众真吟诗二首】
<br>
<br>　　〖《诗纪》云。夫人任城人。晋司徒剧阳文康公舒之女。名华存。字贤安。幼而好道。精默恭介。读老庄三传。味真耽玄。常欲别真闲处。父母不许。二十四适太保掾南阳刘文。生二子。乃离隔室宇。齐于别寝。後得道仙去。时年八十三。晋成帝咸和九年也。〗
<br>
<br>　　【兴宁四年丙寅四月二十七日夜降杨羲家作】
<br>
<br>　　玄感妙象外。和声自相招。灵云郁紫晨。兰风扇绿轺。上真宴琼台。邈为地仙标。所期贵远迈。故能秀颖翘。玩彼八素翰。道成初不辽。人事胡可豫。使尔形气销。
<br>
<br>　　【十二月一日夜南岳夫人作与许长史】
<br>
<br>　　灵谷秀兰荣。藏身栖岩京。被褐均衮龙。带索齐玉鸣。表盘幽辽里。掷神太霞庭。霄上有陛贤。空中有真声。抑我曲晨飞。案此绿轩。下观八度内。俯叹风尘萦。解脱遗波浪。登此眇眇清。扰竞三津渴。奔驰割尔龄。
<br>
<br>　　【南极王夫人诗】
<br>
<br>　　〖《诗纪》云。南极王夫人。王母第四女也。名林。字容真。晋兴宁四年丙寅六月二十三日降杨羲家。与真人同会。因吟授羲曰：〗
<br>
<br>　　林振须类感。云蔚待龙吟。玄数自相求。触节皆有音。飞出西华。总辔忽来寻。八遐非无娱。同咏理自钦。悼此四维内。百忧常在心。俱游北寒台。神风开尔襟。
<br>
<br>　　【辛玄子赠诗三首】
<br>
<br>　　〖真诰曰：辛玄子自叙并《诗》曰：玄子。字延期。陇西定谷人。汉明帝时谏议大夫。上洛、云中、赵国三郡太守辛隐之子。玄子少好道。享年不永。遂没命於长梁之津。近得度名南宫。定策朱陵方列为仙。而大帝今且见差领东海侯。代庾生。庾生者。晋庾太尉也。又见选补禁元中郎将为吴越鬼神之司。故来相从。今赠诗三篇。以叙推情之至也。其辞曰：○原注云。杨君既为吴越司命。董统鬼神。玄子职隶。方应相闻。故先造此诗陈情。〗
<br>
<br>　　畴昔入冥乡。顺驾应灵招。神随空无散。К与庆云消。形非明玉质。玄匠安能雕。蹀足吟幽唱。仰手玩鸣条。林室有逸欢。绝此轩外交。遗景附圆曜。嘉音何寥寥。
<br>
<br>　　寂通寄兴感。玄К摄动音。高轮虽参差。万仞故来寻。萧萧研道子。合神契灵衿。委顺浪世化。心标窈窕林。同期理外游。相与静东岑。
<br>
<br>　　命驾广丰阝阿。逸迹幽乡。空中自有物。有中亦无常。悟言有无际。相与会濠梁。目击玄解了。鬼神理自忘。
<br>
<br>　　【紫微夫人授乞食公歌】
<br>
<br>　　〖真诰曰：紫微夫人喻曰：楚庄王时。市长宋来子恒洒扫一市。久时有一乞食公入市。经日乞。恒歌曰云云。一市人无解歌者。宋来子忽悟。疑是仙人。手为天马。鼻下为山源。〗
<br>
<br>　　天庭发双华。山源彰阴邪。清晨按天马。来诣太真家。真人无那隐。又以灭百魔。
<br>
<br>　　【南岳夫人授太上宫中歌】
<br>
<br>　　手把八云气。英明守二重。太真握明镜。鉴合日月锋。云仪拂高阙。开括泥丸宫。万响入百关。骄女坐玄房。愈行愈鲜盛。英灵自尔通。
<br>
<br>　　【大洞真经诗】
<br>
<br>　　〖真诰曰：杨书右大洞真经中篇。今钞数行。〗
<br>
<br>　　扶晨始晖生。紫云映玄阿。焕洞圆光蔚。晃朗濯曜罗。眇眇灵景元。森洒空清华。九天馆玉宾。金房烟霄歌。
<br>
<br>　　【八月十六日夕请灵真人授诗】〖晋兴宁三年。〗
<br>
<br>　　拟驾东岑人。停景招隐静。仁德乘波来。俱会三秀岭。灵芝信可食。使尔无终永。吸真献金浆。不待百丈井。
<br>
<br>　　【谚谣】
<br>
<br>　　〖真诰曰：是故君姓於杨。我得为安。谚谣云云。正我等之谓耳。君省此意少愈乎。〗
<br>
<br>　　杨君大安。董真命神。
<br>
<br>　　【内经真谚】
<br>
<br>　　〖真诰曰：眉後小穴居。为上元六合之府。主化生眼晖。和莹精光。长珠彻童。保炼目神。是真坐起之上道。一名曰真人常居。内经真谚曰：〗
<br>
<br>　　子欲夜书。当修常居。
<br>
<br>　　【太平酒谚】
<br>
<br>　　〖真诰曰：杨羲梦游蓬莱山。会蓬莱仙公洛广休。既下山半。见许主簿。相逢於夹石之间。公语主簿曰：吾为汝置酒四升在山上。可往饮之。此太平家酒。治人肠也。谚曰：〗
<br>
<br>　　欲得长生。饮太平。
<br>
<br>　　☆许穆
<br>
<br>　　〈穆。一名谧。字思玄。丹杨句容人。少仕郡主簿、功曹史。选补太学博士。出为馀姚令。入为尚书郎、郡中正、护军长史、给事中、散骑常侍。修真学。密授教记。太元元年卒。年七十二。〉
<br>
<br>　　【诗】
<br>
<br>　　〖真诰曰：长史既闻启告。赋诗一篇。本注云。此即酬释梦之旨也。长史自书。〗
<br>
<br>　　微诚因理感。积精洞幽真。斐斐乘云彩。灵象凭紫烟。眇眇濯圆罗。佛佛驾飞轮。玄翰启蒙昧。顾景思自新。
<br>
<br>　　☆许
<br>
<br>　　〈。字道翔。小名玉斧。许穆少子。郡举上计掾、主簿。并不赴。居雷平山下。愿早游洞室。不欲久停人世。太和五年卒。年三十。〉
<br>
<br>　　【茅保命吟】
<br>
<br>　　朝华焕晨井。九盖倾青云。前此璋庸。不识万流椿。解落倏顷。寅客何必人。
<br>
<br>　　【郭四朝叩船歌四首】
<br>
<br>　　〖真诰曰：掾写今舍前有塘。乃郭四朝所造也。高其墙岸。盖水得深。但历代久远。塘墙颓下耳。四朝常乘小船游戏其中。每叩船而歌曰云云。定录言。又曰：四朝。燕国人也。兄弟四人。并得道。四朝是长兄也。真法其司三官者六百年。○《诗纪》云苻秦时人。见《云笈七签》。逯案。此人乃道士所假托。《云笈七签》引洞仙传。谓四朝秦时得道。非苻秦人。〗
<br>
<br>　　清池带灵岫。长林郁青葱。玄鸟翔幽野。悟言出从容。鼓楫乘神波。稽首希晨风。未获解脱期。逍遥丘山中。
<br>
<br>　　浪神九陔外。研道前全真。戢此灵凤羽。藏我华龙鳞。高举方寸物。万吹皆垢尘。顾哀朝生蟪。孰尽汝车轮。
<br>
<br>　　游空落飞飚。灵步无形方。圆景焕明霞。九凤唱朝阳。挥翮扇天津。ㄙ蔼庆云翔。遂造太微宇。挹此金梨浆。逍遥玄陔表。不存亦不亡。
<br>
<br>　　驾飚舞神霄。披霞带九日。高皇齐龙轮。遂造九华室。神虎洞琼林。风云合成一。开阖幽门户。灵变玄迹灭。
<br>
<br>　　【杜广平歌吟】
<br>
<br>　　〖真诰曰：杜契者。字广平。京兆杜陵人。建安之初。来渡江东。依孙策。後为孙权作立信校尉。黄武二年学道。隐居华阳。〗
<br>
<br>　　淳景翳广林。暧日东霞升。晨风亻舞六烟。勃郁八道腾。五岳何必秀。名山亦足陵。矫首摄洞阜。栖心潜中兴。吐纳胎精气。玄白谁能胜。
<br>
<br>　　【梦诗】
<br>
<br>　　〖真诰曰：四月二十七日夜半。梦见一女子。著上下青绫衣。与吾相见。自称云。我是王眉寿之小妹也。相见时。似如在山林之间。云明日可暂出西门外。有犊车。白牛皮巾裹仆御头者是我车也。後别相诣於贵解。因口喻作诗而别。〗
<br>
<br>　　乘К涉渌津。采药中山颠。披心焕灵想。萧荡无悟言。愿与盛德游。骖驷骋因缘。荣尘何足寻。疾急君清玄。苟能摄妙观。吐纳可长年。
<br>
<br>　　◎附
<br>
<br>　　【丁令威歌】
<br>
<br>　　〖搜神後记曰：辽东城门有华表柱。忽有一白鹤集柱头。时有少年学弓欲射之。鹤乃飞。徘徊空中而言曰云云。遂高上冲天。今辽东诸丁云。其先世有升仙者。不知名字。〗
<br>
<br>　　有鸟有鸟丁令威。去家千年今来归。城郭如故人民非。何不学仙冢累累。
<br>
<br>　　◎鬼神
<br>
<br>　　【紫玉歌】
<br>
<br>　　〖《搜神记》曰：吴王夫差不女名紫玉。童子韩重有道术。女悦重。欲嫁之不得。乃结气而死。重游学归。往吊之。玉魂从暮出。见重流涕。乃左顾宛颈而歌曰：○逯案。此故事或不始於晋时。然以歌饰说。当在晋时。今姑附此俟考。〗
<br>
<br>　　南山有鸟。北山张罗。乌既高飞。罗将奈何。意欲从君。谗言孔多。悲结成疹。没命黄垆。命之不造。冤如之何。羽族之多。名为凤凰。一日失雄。三年感伤。虽有众鸟。不为匹双。故见鄙姿。逢君辉光。身远心近。何当暂忘。
<br>
<br>　　【庐山夫人女婉抚琴歌】
<br>
<br>　　〖祖台之志怪曰：建康小吏曹著。为庐山君迎至庙。庙门外置一大瓮。可受数百斛。常有风雷出其中。庐山夫人命女婉出见。容色甚丽。著大悦。夫人命婢琼林令取琴。命婉鼓之。婉抚琴歌曰云云。歌毕。即趋入。庐山君即以婉妻著。居顷之。著求还。婉泫然赋诗为别。赠以织成衤多。〗
<br>
<br>　　登庐山兮郁嵯峨。阳风兮拂紫霞。招若人兮濯灵波。欣良运兮畅云柯。弹鸣琴兮乐莫过。云龙会兮登太和。
<br>
<br>　　【陈阿登弹琴歌】
<br>
<br>　　〖搜神後记曰：汉时。会稽勾章人至东野。还莫。不及至家。见路旁小屋燃火。因投宿止。有一少女。不欲与丈夫共宿。呼邻人家女自伴。夜共弹箜篌。问其姓名。女不答。弹弦而歌曰云云。明至东郭外。有卖食母在肆中。此人寄坐。因说昨所见。母闻阿登。惊曰：此是我女。近亡。葬於郭外。〗
<br>
<br>　　连绵葛上藤。一缓复一ㄌ。欲知我姓名。姓陈名阿登。
<br>
<br>　　【王敬伯刘妙容歌诗】
<br>
<br>　　〖续齐谐记曰：晋有王敬伯者。会稽馀姚人。少好学。善鼓琴。年十八仕於东宫。为卫佐。休假还乡。过吴。维舟中者。登亭望月。怅然有怀。乃倚琴歌泫露之时。俄闻户外有嗟赏声。见一女子。雅有容色。谓敬伯曰：女郎悦君之琴。愿共抚之。敬伯许焉。既而女郎至。姿质婉丽。绰有馀态。从以二少女。一则向先至者。女郎乃抚琴挥弦。韵调哀雅。类今之登歌。曰古所谓楚明君也。唯嵇叔夜能为此声。自兹已来。传习数人而已。复鼓琴歌迟风之词。因叹息久之。乃命大婢酌酒。小婢弹箜篌。作宛转歌。女郎脱头上金钗。扣琴弦而和之。意韵繁谐。歌凡八曲。敬伯唯忆二曲。将去。留锦卧具、绣香囊并佩一双。以遗敬伯。敬伯报以牙火笼玉琴轸。女郎怅然不忍别。且曰：深闺独处。十有六年矣。邂逅旅馆。尽平之志。盖冥契非人事也。言竟便去。敬伯船至虎牢戍。吴令刘惠明者。有爱女早世舟中。亡卧具。於敬伯船获焉。敬伯具以告。果於帐中得火笼琴轸。女郎名妙容。字雅华。大婢名春条。年二十许。小婢名桃枝。年十五。皆善弹箜篌及宛转歌。相继俱卒。○以上《乐府诗集》引。乐府又云。唐李端又有王敬伯歌。亦出於此。逯案。续齐谐记。梁吴均撰。然检《御览》、事类赋引此或谓出《晋书》。或谓出《世说》。似王刘歌诗晋世已有记载。今列此俟考。〗
<br>
<br>　　【王敬伯泫露诗】
<br>
<br>　　低露下深幕。垂月照孤琴。空弦益宵泪。谁怜此夜心。
<br>
<br>　　【刘妙容宛转歌二首】
<br>
<br>　　月既明。西轩琴复清。寸心斗酒争芳夜。千秋万岁同一情。歌宛转。宛转凄以哀。愿为星与汉。光影共徘徊。
<br>
<br>　　悲且伤。参差泪成行。低红掩翠方无色。金徽玉轸为谁锵。歌宛转。宛转情复悲。愿为烟与雾。氛氲对容姿。
<br>
<br>　　【又一首】
<br>
<br>　　宛转情复哀。愿为烟与雾。氛氲君子怀。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
