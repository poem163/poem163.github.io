<HTML>
<HEAD>
<TITLE>元散曲 卷004 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanQu/">散曲杂剧</a> <font color=4C4C4C>&gt;&gt; </font><a href="../../html/YuanSanQu/">散曲选集</a> <FONT color=#BCB6A0>&gt;&gt;</font> 元散曲 卷004</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>元散曲 卷004</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:散曲选集&nbsp;&nbsp;阅读次数:<script language=javascript src="../../hits.php?articleid=6504"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'元散曲 卷004')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[元散曲 卷004]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【白贲】
<br>
<br>白贲，原名征，字于易，后名贲，字无咎，号素轩。先世太原文水人，后移居钱塘(今浙江杭州市)。先为中书省郎官，延祐(一三一四--一三二○)中出任忻州(今属山西省)太守，至治(一三二一--一三二三)间为温州路平阳州教授，历常州路知事，后为文林郎南安路总管府经历。约卒于天历(一三二八--一三三○)间。父珽，字廷玉，长于诗文。白贲能画，作花古雅，可追徐熙、黄荃、钱舜举。又工曲，所作小令〔鹦鹉曲〕极有名，后多唱和者。
<br>
<br>小令
<br>
<br>【正宫】鹦鹉曲
<br>
<br>侬家鹦鹉洲边住，是个不识字渔父。浪花中一叶扁舟，睡煞江南烟雨。【幺】觉来时满眼青山，抖擞绿蓑归去。算从前错怨天公，甚也有安排我处。
<br>
<br>【双调】百字折桂令
<br>
<br>弊裘尘土压征鞍鞭倦袅芦花，弓剑萧萧，一径入烟霞。动羁怀西风木叶秋水兼葭，千点万点老树昏鸦，三行两行写长空哑哑雁落平沙。曲岸西边近水湾鱼网纶竿钓槎，断桥东壁傍溪山竹篱茅舍人家。满山满谷，红叶黄花，正是伤感凄凉时候，离人又在天涯。
<br>
<br>套数
<br>
<br>【黄钟】醉花阴
<br>
<br>独倚屏山把玉纤屈，并鸳枕将归期算彻。一自玉人别，瘦骨岩岩，趱过裙腰摺。
<br>
<br>【出队子】粉香一捻，不思量难弃舍。语怜檀口口咨嗟，情怨芳心心哽噎，愁压蛾眉眉暗结。
<br>
<br>【幺】\秦欢晋爱成吴越，料今生缘分拙。四时饮饍强捱些，千种恩情有间隔，海洋相思无处说。
<br>
<br>【神仗儿煞】菱花半缺，合欢带绝。楚岫云迷，蓝桥月缺。银瓶沉坠，琼簪碎折。锦筝应折弦难接，骖鸾梦宁贴，修鸳简更悲切。紫砚飞香，墨浮兰麝。蘸秋毫撇代喉舌，诉离情粉笺和泪写。
<br>
<br>【仙吕】袄神急
<br>
<br>绿阴笼小院，红雨点苍苔。谁想东君也是人间客，纵分连理枝，谩解合欢带，伤春早是心地窄。愁山和闷海，畅会栽排。
<br>
<br>【六幺遍】更别离怨，风流债。云归楚岫，月冷秦台。当时眷爱，如今阻隔。准备从今因他害，伤怀，冷清清日月怎生捱？
<br>
<br>【元和令】鸾交何日重？鸳梦财几时再？清明前后约归期，到如今牡丹开。空等待翠屏香里掩东风，铺陈下愁境界。
<br>
<br>【赚尾】无情子规声更哀，畅好明白。既道不如归去，看你几声儿撺掇得那人来？
<br>
<br>【双调】新水令
<br>
<br>离情不奈子规啼，更那堪困人天气。红玉软，绿云低。春昼迟迟，东风恨两眉系。
<br>
<br>【风入松】玉勾闲控绣帘垂，半掩朱扉。宝鉴鸾台尽尘昧，凤凰箫谁品谁吹？绣塌空闲枕犀，篆烟消香冷金猊。
<br>
<br>【不拜门】冷清清寂寞在香闺，闷恹恹潇洒在罗帏。画苔墙划短金鈚，尚未得回归。
<br>
<br>【阿那胡】常记得当时那况味，堪咏堪题。取次钗分瓶坠，上心来伤悲。
<br>
<br>【胡十八】往常时星月底，雨云期。到如今成间阔，受孤栖，奈何楚岫冷烟迷？当初时想伊，为伊，消玉体减香肌。
<br>
<br>【步步娇】忆盼了萧郎无归计，闷把牙儿抵。空叹息，蓦听得中门外玉骢嘶。转疑惑，却原来是鸟啼得琅玕碎。
<br>
<br>【离带歇拍煞】急煎煎愁滴相思泪，意悬悬慵拥鲛绡被。揽衣儿倦起，恨绵绵，情脉脉，人千里。非是俺，贪春睡，勉强将鸳鸯枕欹。薄幸可憎才，只怕相逢在梦儿里。
<br>
<br>
<br>
<br>
<br>
<br>
<br>
<br>【王伯成】
<br>
<br>小令
<br>
<br>【中吕】阳春曲
<br>
<br>别情
<br>
<br>多情去后香留枕，好梦回时冷透衾，闷愁山重海来深。独自寝，夜雨百年心。
<br>
<br>【仙吕】春从天上来
<br>
<br>闺怨
<br>
<br>巡官算我，道我命运乖，教奴镇日无精彩。为想佳期不敢傍妆台，又恐怕爹娘做猜，把容颜只恁改。漏永更长，不由人泪满腮。他情是歹，咱心且捱，终须也要还满了相思债。
<br>
<br>套数
<br>
<br>【般涉调】哨遍
<br>
<br>项羽自刎
<br>
<br>虎视鲸吞相并，灭强秦已换炎刘姓。数年逐鹿走中原，创图基祚隆兴。各驰骋，布衣学剑，陇亩兴师，霸业特昌盛。今日悉皆扫荡，上合天统，下应民情。睢河岸外勇难施，广武山前血犹腥。恨错放高皇，懊失追韩信，悔不从范增。
<br>
<br>【幺】行走行迎，故然怒激刚强性。迤逗向垓心，预埋伏掩映山形，猛围定。涧溪沟壑，列介胄寒光莹，昼夜攻催劫掠，爪牙脱落，羽翼雕零。一个向五云乡里贺升平，一个向八卦图中竞残生，更那堪时月严凝。
<br>
<br>【麻婆子】汉祖胜乘威势，上苍助显号令。四野布层阴重，六花飞万片轻。不添和气报丰年，特呈凶兆害生灵。手拘束难施展，足滑擦岂暂停。
<br>
<br>【幺】自清晓彻终日，从黄昏睚五更。趁水泽身难到，夺樵路力不能。旋消冰雪润枯肠，冻烧器械焰荒荆。马无草人无饭，立不安坐不宁。
<br>
<br>【墙头花】军收雪霁，起凛冽严风劲，汗湿征衣背似冰。战欣欣火灭烟消，干剥剥天寒地冷。
<br>
<br>【幺】征夫楚寐清，深夜疆场静，四面悲歌忍泪听。便不思败国亡家，皆子想离乡背井。
<br>
<br>【急曲子】帐周回立故壁，阵东南破去程。众儿郎已杳然，总安眠睡未惊。忽闻嘶困乏征马宛，猛唤回凄凉梦境。
<br>
<br>【耍孩儿】唯除个植梦怀忠政，错认做奸人暗等。误截一臂不任疼，猛魂飘已赴幽冥。碧澄澄万里天如水，明朗朗十分月满宫。马首立虞姬工，翠蛾低敛，粉泪双擎。
<br>
<br>【幺】绝疑的宝剑挥圆颈，不二色的刚肠痛。怎教暴露在郊墟，惜香肌难入山陵。望碧云芳草封高冢，对黄土寒沙赴浅坑。伤情兴，须臾天晓，仿佛平明。
<br>
<br>【三煞】衡路九条，山垓九层，区区纵堑奔荒径。开基创业时皆尽，争帝图王势已倾。军逐，因寻江路，误入阴陵。
<br>
<br>【二】付能归船路开，却懒将踏板登，丧八千子弟无踪影。羞归西楚亲求救，耻向东吴再起兵。辞了枪骑，伏霜锋闪烁，从二足奔腾。
<br>
<br>【一】杀五侯虽惧怯，奈只身枉战争，自知此地绝天命。壮怀已丧英雄气，巨口全无叱咤声。寻思到一场长叹，百战衰形。
<br>
<br>【尾】解委颔把顿项推，举太阿将咽颈称。子见红飘飘光的的绛缨先偏侧了金盔顶，碜可可湿浸浸鲜血早淋漓了战袍领。
<br>
<br>赠长春宫雪庵学士
<br>
<br>过隙驹难留时暂，百年几度聪明暗。尘事饱经谙，叹狙公暮四朝三。抵自惭，远投苍海，平步风波，空擘骊龙颔。谩赢得此身良苦，家私分外，活计尴尬。寝食玉锁紧牵连，行坐金枷自披担。世累相萦，阴行难修，业缘未减。
<br>
<br>【幺】因见无常，谩劳供养看经忏。虽有六亲人，谁能替入棺函。劝省咱，从今白甚，则管教人，吃粉羹餐酸馅，皮骨这回绝却。三年乳哺，十月怀耽，长春有景闷时游，大道无极静中参。出凡笼再不争搀。
<br>
<br>【耍孩儿】牵衣妻子情伤感，一任红愁绿惨。顿然脱便奔腾，不居土洞石龛。四时风月双邻友，万里乾坤一草庵。鬅松鬓，不分髻角，焉用冠簪。
<br>
<br>【幺】浮云世态将人赚，识破也诚何以堪。布袍独驾九天风，玩无穷绿水青岚。东游瀛海思徐福，西度流沙慕老聃。抛持尽雀巢燕垒，虎窟龙潭。
<br>
<br>【一煞】从释缚，自脱监，纸鸢无线舟无缆。风寒暑湿非吾患，味色声香莫我贪。休只待，船中满载，水低俱淹。
<br>
<br>【二煞】莫苦求，休强揽，莫教邂逅遭坑陷。恐哉笞杖徒流绞，慎矣公侯伯子男。争夸衒，千种美禄，一品高衔。
<br>
<br>【三煞】衣锦裘，乘骏骖，与朋共敝虽无憾。箪瓢自乐颜回巷，版筑谁亲傅说岩。君不见，花飞树底，日转天南。
<br>
<br>【四煞】手欲翻，眼未贬，镜中华发霜匀糁。生来忙似尘中蚁，老去空如茧内蚕。明图甚，形骸伛偻，涕唾月音臜。
<br>
<br>【五煞】饭已熟，睡正酣，尽他世味无如淡。诗囊经卷随藜杖，苍木黄菁满药篮。回头笑，青钱拍板，乌帽蓝衫。
<br>
<br>【六煞】耳若聋，口似缄，有人来问佯妆憨。胡芦提了全无闷，皮袋肥来最不憨。渔樵伴，山声野调，阔论高谈。
<br>
<br>【七煞】不动心，已丧胆，丹田饱养难摇撼。身欺古柏衰中旺，味胜青瓜苦后甘。功成处，脸同莲萼，头类松杉。
<br>
<br>【收尾】甲配了庚，离应了坎。是非不在天公鉴，那道轮回近得俺。
<br>
<br>【越调】斗鹌鹑
<br>
<br>酒力禁持，持魔唤起。紫燕喧喧，黄莺呖呖。红杏香中，绿杨影里。丽日迟，节序催。柳线摇金，桃花泛水。
<br>
<br>【紫花儿序】香馥馥花开满路，碧粼粼水绕孤村，绿茸茸芳草烟迷。扬鞭指处，堪画堪题。更那堪，竹坞人家傍小溪。彩绳高系，春色飘零，花事狼藉。
<br>
<br>【小桃红】一帘红雨落花飞，酝酿蜂儿蜜。跨蹇携壶醒还醉，草凄凄，融融沙暖鸳睡。韶光景美，和风暖日，惹起杜鹃啼。
<br>
<br>【秃厮儿】凝眸处黄莺子规，动情的绿暗红稀。莺慵燕懒蝶倦飞，冷落了芳菲，春归。
<br>
<br>【圣药王】醉似泥，仆从随，见小桥流水隔花溪。柳岸西，近古堤，数枝红杏出疏篱，墙外舞青旗。
<br>
<br>【尾】四围绵绣繁华地，车马喧天闹起。看了这红紫翠乡中，堪写在丹青画图里。
<br>
<br>
<br>
<br>
<br>
<br>
<br>
<br>
<br>【赵明道】
<br>
<br>赵明道，又作赵明远、赵名远，大都(今北京)人。生卒年及生平事迹均不详。钟嗣成《录鬼簿》列其为"前辈已死名公才人，有所编传奇行于世者"之内。贾仲明吊词云："钟公《鬼簿》应清朝，《范蠡归湖》手段高。元贞年里，升平乐章歌汝曹。喜丰登雨顺风调。茶坊中嗑、勾肆里嘲：明明德，道泰歌谣。"庄一拂在《古典戏曲存目汇考》中推论赵氏"约元世祖至元中前后在世"。至元、元贞、大德时期，大都是元杂剧繁荣的中心地区之一，关汉卿、马致远等曾在这里组织了"玉京书会"、"元贞书会"等文人团体。赵氏可能参加了此类书会的活动。"茶坊中嗑、勾肆里嘲"，可以证之。所作杂剧两种：《韩湘子三赴牡丹亭》属神仙度脱剧，《陶朱公范蠡归湖》是隐逸乐道剧，皆演述历史人物故事，曲折反映作者对蒙元统治阶级所采取的不合作态度。可惜两种杂剧仅存残本，难于深入了解作家思想与作品价值。赵氏杂剧，明·朱权《太和正音谱》言其"词如太华清云"。这主要是针对其杂剧的神仙度脱与隐逸乐道之思想而言，也指其语言风格。朱权曾云："白无咎之词如太华孤峰"、"孑然独立，岿然挺出，若孤峰之插晴昊，使人莫不仰视也。宜乎高荐。"白氏因一首〔正宫〕《鹦鹉曲》，其语言通俗，含义极深，耐人寻味，且声调谐美，难于唱和。朱权由此把它推为曲中"最上品"。其《范蠡归湖》残曲，同有如此特点，而且更是清丽自然，如"太华清云"，不仅使人仰视，还给人"神游广漠，寄情太虚"之感。这种艺术感受，朱权也感到有点说不清，难以言明，遂感叹赵氏等人的杂剧，"俱是杰作，尤其胜于前列者(指白氏等人)。其词势非笔舌可以拟。真词林之英杰也。"
<br>
<br>套数
<br>
<br>【越调】斗鹌鹑
<br>
<br>题情
<br>
<br>燕燕莺莺，花花草草。穰穰劳劳，多多少少。媚媚娇娇，亭亭袅袅。鸾凤交，没下梢。空耽了些是是非非，受了些烦烦恼恼。
<br>
<br>【紫花儿】困腾腾头昏脑闷，急煎煎意穰心劳，虚飘飘魄散魂消。他风风韵韵，艳艳夭夭。日日朝朝，雨雨云云渐漂渺，那堪暮秋天道。似这般爽气清高，那堪夜雨萧萧。
<br>
<br>【秃厮儿】闷厌厌愁心怎熬，昏沉沉梦断魂劳。秋声和辘轳砧韵敲，淅零零细雨洒芭蕉，初凋。
<br>
<br>【小桃红】枕寒衾冷夜迢迢，旖旎人儿俏，往往难成梦惊觉。好心焦，悲悲切切雁儿呀呀的叫。透户牖，金风淅淅，滴更长，铜壶点点，更那堪蛩韵絮叨叨。
<br>
<br>【天净沙】厌厌鬼病难消，凄凄心痒难揉，渐渐神魂散却。好教人没颠没倒，意迟迟业眼难交。
<br>
<br>【尾】想当日焰腾腾烈火烧袄庙，翻滚滚洪波浸画桥。明熀熀火烧此时休，白茫茫水淹杀未成就的夫妻每到是了。
<br>
<br>名姬
<br>
<br>乐府梨园，先贤老郎。上殿伶伦，前辈色长。承应俳优，后进教坊。有伎俩，尽夸张。燕赵驰名，京师作场。
<br>
<br>【紫花儿】雷声声梁苑，禾惜惜都城，苏小小钱塘。三人声价，四海名扬。红妆，忒旖旎忒风流忒四行，堪写在宣和图上。有百倍儿风标，无半米儿疏狂。
<br>
<br>【调笑令】省郎，是你旧班行。他诉真是咱断肠，不知音枉了和他讲。有德行政事文章，取功名自来蹅着省堂，焕然有出众英昂。
<br>
<br>【秃厮儿】为媒的涿郡仲襄，保亲的苏君丘祥。青春二八年正芳，配一对锦鸳鸯，成双。
<br>
<br>【圣药王】我岂谎，您诚想，苏小卿到底嫁双郎，因为和乐章，动官长。柳耆卿娶了谢天香，他知音律解宫商。
<br>
<br>【尾】郝大使王玉带皆称赏，焦治中天然秀小样。劝你个聪明姝丽俏吴姬，就取这蕴藉风流俊张敞。
<br>
<br>【双调】夜行船
<br>
<br>寄香罗帕
<br>
<br>多绪多情意似痴，闲愁闷禁持。心绪熬煎，形容憔悴，又添这场萦系。
<br>
<br>【步步娇】一幅香罗他亲寄，寄与咱别无意。他教咱行坐里，行坐里和他不相离。若是恁还知，淹了多少关山泪。
<br>
<br>【沉醉东风】鹿顶盒儿最喜，羊脂玉纳子偏宜。挑成祝寿词，织成蟠桃会，吴绫蜀锦难及。幅尺阔全无半缕纰，密实十分奈洗。
<br>
<br>【拨不断】旧痕积，泪淋漓，越点污越香气。沉醉后堪将口上吸，更忙呵休向腰间系，怕显出这场恩义。
<br>
<br>【离亭煞】用工夫度线金针刺，无包弹捻锹银丝细。气命儿般敬重看承，心肝儿般爱怜收拾，止不过包胆茶胧罗笠，说不尽千般旖旎。忙掿在手儿中，荒笼在袖儿里。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【李子中】
<br>
<br>李子中，生卒年不详。大都(今北京)人。约元世祖至元中前后在世。曾官知事，除县尹。所作杂剧凡二种：《崔子弑齐君》、《贾充宅韩寿偷香》。又《重订曲海总目·元人杂剧》著录李子中尚有《范蠡归五湖》，其本事殆取自《史记》卷四十一《勾践世家》中范蠡事改编而成。《元人杂剧钩沉》中辑有元杂剧作家赵明道《陶朱公范蠡归湖》第四折。惜不知《重订曲海总目》著录其所据何。其杂剧皆佚，仅有散曲可见。贾仲明在《录鬼簿》中补挽词云："先除知事显其才，后转郎官为县宰，钟君《鬼簿》清名载。播文风，流四海，承盛时洗荡吟怀。三场艺，七步才，音律和谐。"明·朱权《太和正音谱》评其词"如清庙朱瑟"。
<br>
<br>套数
<br>
<br>【仙吕】赏花时
<br>
<br>情泪流香淡脸桃，高髻髟松云亸凤翘，鸳被冷鲛绡。收拾烦恼，准备下捱今宵。
<br>
<br>【煞尾】篆烟消，银釭照，和个瘦影儿无言对着。自阳台云路杳，玉簪折难觅鸾胶。最难熬，更漏迢迢，线帖儿翻腾耳谩搔。愁的是断肠人病到，盼煞那负心贼不到，将封寄来书乘恨一时烧。
<br>
<br>
<br>
<br>
<br>
<br>
<br>
<br>
<br>
<br>
<br>【康进之】
<br>
<br>套数
<br>
<br>【双调】新水令
<br>
<br>武陵春
<br>
<br>当年曾避虎狼秦，是仙家幻来风韵。景因人得誉，人为景摹真。佳趣平分，人景共评论。
<br>
<br>【驻马听】花片纷纷，过雨犹如弹泪粉。溪流滚滚，迎风还似皱湘裙。桃源路近与楚台邻，丽春园未许渔舟问。两般儿情厮隐，浓妆淡抹包笼尽。
<br>
<br>【乔牌儿】风流人常透引，尘凡客不相认。地形高更比天台峻，洞门儿关闭紧。
<br>
<br>【沉醉东风】瑶草细分明舞茵，翠鬟松仿佛溪云。蜂蝶莫浪猜，鱼雁难传信。好风光自有东君，管领红霞万树春，说什么河阳县尹！
<br>
<br>【甜水令】难描难画，难题难咏，难亲难近，无意混嚣尘。若不是梦里相逢，年时得见，生前有分，等闲间谁取温存！
<br>
<br>【折桂令】美名儿比并清新，比不的他能舞能讴，宜喜宜嗔。惑不动他疏势利的心肠，老不了他永长生的鬓发，瘦不的他无病患的腰身。另巍巍居世外天然异品，香馥馥产人间别样灵根。最喜骚人，寓意超群，把一段蓬莱境妆点入梁园，将半篇锦绣词互换出韩文。
<br>
<br>【随煞】说清高不比那寻常赚客的烟花阵，追访的须教自忖。先办下无差错的意儿诚，后问的他许成合的话儿准。
<br>
<br>
<br>
<br>
<br>
<br>
<br>
<br>
<br>【石子章】
<br>
<br>套数
<br>
<br>【仙吕】八声甘州
<br>
<br>天涯羁旅，记断肠南陌，回首西楼。许多时节，冷落了酒令诗筹。腰围似沈不耐春，鬓发如潘那更秋。无语细沉吟，心绪悠悠。
<br>
<br>【混江龙】十年往事，也曾一梦到扬州。黄金买笑，红锦缠头。跨凤吹箫三岛客，抱琴携剑五陵游。风流，罗帏画烛，彩扇银钩。
<br>
<br>【六幺遍】为他迤逗，咱撋就，更两情厮爱，同病相忧。前时唧口留，今番抹飏，急料子心肠天生透。追求，没诚实谁道不自由！
<br>
<br>【元和令】外头花木瓜，里面铁豌豆。横琴弹彻凤凰声，两厌难上手。当初说尽海山盟，一星星不应口。
<br>
<br>【赚尾】洛阳花，宜城酒，那说与狂朋怪友。水远山长憔悴也，满青衫两泪交流。唱道事到如今，收了孛篮罢了斗，那些儿自羞。二年三岁，不承望空溜溜了会眼儿休。
<br>
<br>
<br>
<br>
<br>
<br>
<br>
<br>
<br>
<br>【狄君厚】
<br>
<br>套数
<br>
<br>【双调】夜行船
<br>
<br>扬州忆旧
<br>
<br>忆昔扬州廿四桥，玉人何处也吹箫。绛烛烧春，金船吞月，良夜几番欢笑。
<br>
<br>【风入松】东风杨柳舞长条，犹似学纤腰。牙樯锦缆无消耗，繁华去也难招。古渡渔歌隐隐，行宫烟草萧萧。
<br>
<br>【乔牌儿】悲时空懊恼，抚景慢行乐。江山风物宜年少，散千金常醉倒。
<br>
<br>【新水令】别来双鬓已刁骚，绮罗丛梦中频到。思前日，值今宵，络纬芭蕉，偏恁感怀抱。
<br>
<br>【甜水令】世态浮沉，年光迅速，人情颠倒。无计觅黄鹤，有一日旧迹重寻，兰舟再买，吴姬还约，安排着十万缠腰。
<br>
<br>【离亭宴煞】珠帘十里春光早，梁尘满座歌声绕，形胜地须教玩饱。斜日汴堤行，暖风花市饮，细雨芜城眺。不拘束越锦袍，无言责乌纱帽。到处里疏狂落魄。知时务有谁如？揽风情似咱少。
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>【孔文卿】
<br>
<br>套数
<br>
<br>【南吕】一枝花
<br>
<br>禄山谋反
<br>
<br>苍烟拥剑门，老树屯云栈。西风吹渭水，落叶满长安。近帝都景物凋残，伤感起人愁叹。只合在边寒间，只见那白茫茫莎草连天，甚的是娇滴滴莺花过眼。
<br>
<br>【梁州】不幸遣东归蓟北，更胜如西出阳关，看几时捱彻相思限？怕的是孤灯荧暗，残月弓弯，戍楼人静，梅帐更阑。思量玉砌雕阑，消磨尽绿鬓朱颜。再几时染浓香翡翠衾温，迷醉魂芙蓉帐暖，解余酲荔枝浆寒？这近间，敢病番，旧时的衣褃频频儹。瘦证候何经惯？那的是从来最稀罕，单出落着废寝忘餐。
<br>
<br>【三煞】动无喘息行无汗，坐也昏沉睡不安，两行泪道渍成斑。每日家做伴的胡友胡儿，胡舞胡歌，胡吹胡弹，知他是甚风范？偏恁一曲霓裳宠玉环，羯鼓声干。
<br>
<br>【二煞】拚了教匆匆行色催征雁，止不过拍拍离愁满战鞍，驱兵早晚到骊山。若夺了娘娘，教唐天子登时两分散，休想再能够看一看。四件事分明紧调犯，势到也怎摭拦？
<br>
<br>【尾声】把六宫心事分明的慢，将半纸音书党闭的悭，教千里途程阻隔的难。我因此上一点春心酝酿的反。
<br>
<br>
<br>
<br>
<br>
<br>
<br>
<br>
<br>
<br>
<br>【刘唐卿】
<br>
<br>小令
<br>
<br>【双调】蟾宫曲
<br>
<br>博山铜细袅香风，两行纱笼，烛影摇红。翠袖殷勤捧金钟，半露春葱。唱好是会受用文章巨公，绮罗丛醉眼朦胧。夜宴将终，十二帘栊，月转梧桐。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【郑光祖】
<br>
<br>小令
<br>
<br>【正宫】塞鸿秋
<br>
<br>门前五柳江侵路，庄儿紧靠白苹渡。除彭泽县令无心做，渊明老子达时务。频将浊酒沽，识破兴亡数，醉时节笑捻着黄花去。
<br>
<br>雨余梨雪开香玉，风和柳线摇新绿。日融桃锦堆红树，烟迷苔色铺青褥。王维旧画图，杜甫新诗句。怎相逢不饮空归去。
<br>
<br>金谷园那得三生富，铁门限枉作千年妒。汨罗江空氢三闾污，北邙山谁是千钟禄？想应陶令杯，不到刘伶墓。怎相逢不饮空归去。
<br>
<br>【双调】蟾宫曲
<br>
<br>半窗幽梦微茫，歌罢钱塘，赋罢高塘。风入罗帏，爽入疏棂，月照纱窗。缥缈见梨花淡汝，依稀闻兰麝余香。唤起思量，待不思量，怎不思量。飘飘泊泊船揽定沙汀，悄悄冥冥。江树碧荧荧，半明不灭一点渔灯。冷冷清清潇湘景晚风生，淅留淅零墓雨初晴，皎皎洁洁照橹篷剔留团栾月明，正潇潇飒飒和银筝失留疏剌秋声。见希飏胡都茶客微醒，细寻寻思思双生双生，你可闪下苏卿？
<br>
<br>套数
<br>
<br>【南吕】梧桐树南
<br>
<br>题情
<br>
<br>相思借酒消，酒醒相思到，月夕花朝，容易怀抱。恹恹病转深，未否他知道。要得重生，除是他医疗。他行自有灵丹药。
<br>
<br>【骂玉郎北】无端掘下相思窑，那里是蜂蝶阵、燕莺巢。痴心枉作千年调。不札实似风竹摇，无投奔似风絮飘，没出活似风花落。
<br>
<br>【东瓯令南】情山远，意波遥，咫尺妆楼天样高。月圆苦被阴云罩，偏不把离愁照。玉人何处教吹箫，辜南了这良宵。
<br>
<br>【感皇恩北】呀，那些个投以木桃，报以琼瑶？我便似日影内捕金乌、月轮中擒玉兔、云端里觅黄鹤。心肠枉费，伎俩徒劳。也是我恩情尽、时运乖、分缘薄。
<br>
<br>【浣溪沙南】我自招，随人笑，自古今好物难牢。我做了谒浆崔护违前约，采药刘郎没下梢，心懊恼。再休想画堂中、绮筵前，夜将红烛高烧。
<br>
<br>【采茶歌北】疼热话向谁学？机密事把谁托？那里是浔阳江上不能潮？有一日相逢酬旧好，我把这相思两字细推敲。
<br>
<br>【尾南】我青春，他年少，玉箫终久遇韦皋，万苦千辛休忘了。
<br>
<br>【双调】驻马听近
<br>
<br>秋闺
<br>
<br>财叶将残，雨霁风高摧木杪；江乡潇洒，数株衰柳罩平桥。露寒波冷翠荷凋，雾浓霜重丹枫老。暮云收，晴虹散，落霞飘。
<br>
<br>【幺】雨过池塘肥水面，云归岩谷瘦山腰。横空几行塞鸿高，茂林千点昏鸦噪。日衔山，船舣岸，鸟寻巢。
<br>
<br>【驻马听】闷入孤帏，静掩重门情似烧；文窗寂静，画屏冷落暗魂消。倦闻近砌竹相敲，忍听邻院砧声捣。景无聊，闲阶落叶从风扫。
<br>
<br>【幺】玉漏迟迟，银汉澄澄凉月高；金炉烟烬，锦衾宽剩越难熬。强啀夜永把灯挑，欲求欢梦和衣倒，眼才交，恼人促织叨叨闹。
<br>
<br>【尾】一点来不够身躯小，响喉咙针眼里应难到。煎聒的离人，斗来合噪。草虫之中无你般薄劣把人焦。急睡着，急惊觉，紧截定阳台路儿叫。
<br>
<br>
<br>
<br>
<br>
<br>
<br>
<br>
<br>
<br>【范康】
<br>
<br>小令
<br>
<br>【仙吕】寄生草
<br>
<br>酒色财气
<br>
<br>常醉后方何碍，不醉时有甚思。糟腌两个功名字，醅淹千古兴亡事，曲埋万丈虹霓志。不达时皆笑屈原非，但知音尽说陶潜是。
<br>
<br>花尚有重开日，人决无再少年。恰情欢春昼红妆面，正情浓夏日双飞燕，早情疏秋暮合欢扇。武陵溪引入鬼门关，楚阳台驾到森罗殿。
<br>
<br>绿珠娇人无比，石崇富祸有余。全家儿老幼遭诛戮，半合儿帑藏无金玉，两般儿景物伤情绪。暗尘埋锦步障花边，乱蝉鸣金谷园中树。
<br>
<br>形骸随红尘化，功名向青史标。七英雄事业真堪笑，六豪王踪迹平如扫，两下里争战图前闹。一壁厢淡烟衰草霸王城，一壁厢西风落日高皇庙。
<br>
<br>套数
<br>
<br>【双调】新水令
<br>
<br>乐道
<br>
<br>老来方知幼时非，急省悟半途之际。明明的添寿算，暗暗的减容仪。白发相催，全不似少年日。
<br>
<br>【驻马听】日月如飞，急急光阴如逝水；去年今日，看看故友眼前稀。想藏阄打马都成非，思包商吟咏成何济，何所宜，都不如保全一点元阳气。
<br>
<br>【乔牌儿】叹光阴如过隙，百年人旅中寄。被宿生冤债将身累。今日还了他方利己。
<br>
<br>【沉醉东风】从教师诗书颇习，参释道性命根基。杏林中作生涯，橘井内为活计。炼玄元象帝幽微。有一日三岛十洲将名姓题，抵多少一官半职。
<br>
<br>【雁儿落】一心待悟真常修物理，萦方寸绝名利，离尘寰远世交，游阆苑达仙契。
<br>
<br>【得胜令】呀！我如今参透静中奇，识破动中机。人我山为平地，是非海波浪息。莫待要呆痴，将意马心猿系。休纵放奔驰，现一轮皓月辉。
<br>
<br>【折桂令】现一轮皓月光辉，朗朗圆明，无缺无亏，恰一气才分，二仪初判，早三姓支离。生共死有几人悟得，死与生何处归依。奥妙玄微，不索猜疑。若吞却一粒金丹，怕甚么六道轮回。
<br>
<br>【离亭宴煞】诵《南华》讲《道德》，谈《周易》见天心，察地利明人事，须持心炼已。分宾主，定浮沉；辨疏亲，识老嫩；通造化，别真伪。晓屯蒙否泰交，知消长盈虚意。甚的是先天至极？打破了太虚空，便是那出世超凡大道理。
<br>
<br>
<br>
<br>
<br>
<br>
<br>
<br>
<br>
<br>
<br>【曾瑞】
<br>
<br>曾瑞，字瑞卿，家世平州(今河北庐龙)人，一说大兴(今北京市大兴县)人。喜江浙人才景物之盛，因家钱塘(今杭州市)。神采卓异，衣冠整肃，优游于市井，洒然如神仙中人。志不屈物，故不愿仕，因号"褐夫"。至顺(一三三○--一三三三)初，已逾七旬。江淮之达者，岁时馈送不绝，遂得以徜徉卒岁。临终之日，诣门吊者以千数。善丹青，工画山水，学范宽。能隐语。钟嗣成《录鬼簿》云："余尝接音容，获闻言论，勉励之语，润益良多。"且以〔双调·凌波仙〕曲吊其生平："江湖儒士慕高名，市井和童诵瑞卿。更心无宠辱惊，乐幽闲不解趋承。身如在，死若生，想音容犹见丹青。"著杂剧《才子佳人误元宵》，惜已失传。有散曲集《诗酒余音》，已佚。隋树林《全元散曲》辑有小令九十五首，套数十七套。朱权《太和正音谱》评其所撰为"杰作"，且云："其词势非笔舌可能拟，真词林之英杰。"其生平事迹见《录鬼簿》卷下、《图绘宝鉴》卷五、孙楷第《元曲家考略》。
<br>
<br>小令
<br>
<br>【正宫】醉太平
<br>
<br>相邀士夫，笑引奚奴。涌金门外过西湖，写新诗吊古。苏堤堤上寻芳树，断桥桥畔沽醽醁，孤山山下醉林逋。洒梨花暮雨。
<br>
<br>【南吕】四块玉
<br>
<br>述怀
<br>
<br>冠世才，安邦策，无用空怀土中埋。有人跳出红尘外，七里滩，五柳宅，名万载。白酒篘，黄柑扭，樽俎临溪枕清流。醉时歌罢黄花嗅。香已残，蝶也愁，饮甚酒！鸡恰啼，人忙起，利逼名煎苦相催。争如我梦胡蝶睡。由你好，笑我痴，强似你！雪满簪，霜垂颔，老拙随缘苦无贪。狂图多被风波淹。享大财，得重衔，休笑俺！衣紫袍，居黄阁，九鼎沉如许由瓢。调羹无味教人笑。弃了官，辞了朝，归去好。
<br>
<br>闺情
<br>
<br>孤雁悲，寒蛩泣，恰待团圆梦惊回。凄凉物感愁心碎。翠黛颦，珠泪滴，衫袖湿。
<br>
<br>感怀
<br>
<br>春色残，莺声懒，百岁韶光梦槐安。功名纵得成虚幻。一跳身，百尺竿，难转眼。
<br>
<br>叹世
<br>
<br>万丈潭，千寻坎，一线风涛隔仙凡。劝君莫被虚名赚。无厌心，呆大胆，谁再敢。
<br>
<br>嘲俗子
<br>
<br>买笑金，缠头锦，得遇知音可人心。倦逢狂客天生沁。扭死鹤，劈碎琴，不害碜。
<br>
<br>闺情
<br>
<br>簪玉折，菱花缺，旧恨新愁乱山叠。思君凝望临台榭。鱼雁无，音信绝，何处也。
<br>
<br>酷吏
<br>
<br>官况甜，公途险，虎豹重关整威严。仇多恩少人皆厌。业贯盈，横祸添。无处闪。
<br>
<br>叹世
<br>
<br>罗网施，权豪使，石火光阴不多时，吉力活若比吴蚕似。皮作锦，茧做丝，蛹荡死。
<br>
<br>闺情
<br>
<br>髻乱窝，钗横堕，膳减愁添怎存活。抽签摆卦为工课。花貌衰，鬼病磨，何日可。
<br>
<br>美足小
<br>
<br>地锦踏，香风飒，款步金莲蹴裙纱。纤柔娇衬凌波袜。软玉钧，新月牙，可喜杀。
<br>
<br>嘲妓家
<br>
<br>黄肇村，冯魁蠢，虽有通神钞和银。奴非不爱双生俊，孛老严，坡撇狠，钱上紧。
<br>
<br>乐饮
<br>
<br>紫蟹肥，白醪美，万事无心且衔杯。醉乡忘尽人间世。定夜钟，报晓鸡，魂梦里。
<br>
<br>鹿煮肥，鱼煎鲊，白酒初熟菊方花。醅浑巾漉何须榨。酒越添，量不加，生灌杀。
<br>
<br>警世
<br>
<br>狗探汤，鱼着网，急走沿身痛着伤。柳腰花貌斜魔旺。柳弄娇，花艳妆，君莫赏。
<br>
<br>村夫走院
<br>
<br>逞富豪，沾花草，遍休村筋不曾挑。入门着几连珠炮。骨髓剜，脑子掏，可早觉。
<br>
<br>【南吕】骂玉郎过感皇恩采茶歌
<br>
<br>四时闺怨
<br>
<br>春
<br>
<br>花飞春去愁偏甚，情缘恶梦难禁，分钗破监别离谶。泪满襟，鸾拆衾，鸳分枕。弦断瑶琴，髻坠琼簪，玉消香，裙退锦，钏憁金。郎欢娱未审，妾烦恼特深。慵针指，懒梳掠，倦登临。
<br>
<br>闷相侵，恨相寻，闲愁闲闷绿成阴。念想逐宵浑废寝，相思无日不伤心。
<br>
<br>夏
<br>
<br>纱厨烟淡波纹簟，惊午梦恨厌厌，别离情绪难绝念。闷转添，恨转添，愁无厌。
<br>
<br>问卜求签，有苦无甜。痛无心，调锦瑟，对妆奁。泪淹残杏脸，愁压损眉尖。欢娱俭，愁检束，闷拘钳。近雕檐，簌朱帘，困人天气扇慵拈。云髻蓬松愁病染，缃裙宽掩舞腰纤。
<br>
<br>秋
<br>
<br>斜阳万点昏鸦乱，闲楼阁映林峦，漫天愁闷为奴伴。眉黛攒，秋水漫，柔肠断。
<br>
<br>刀搅锥剜，情苦心酸。晚帘栊，笼双凤，锁孤鸾。病身属恨管，暮景序愁端。云初判，月正圆，夜漫漫。景难观，闷难搬，流苏空掩枕衾宽。暗想有缘添恨满，料应无梦继情欢。
<br>
<br>冬
<br>
<br>同云黯黯冰花放，梅扑簌絮颠狂，严凝寒透红绡帐。情感伤，难抵当，愁魔障。
<br>
<br>风竹敲窗。雪月侵廊。暮寒生，欢梦少，漏声长。漫魂劳意攘，空腹热肠荒。何曾忘，愁万缕，泪千行。掩空堂，锁余香，消疏景物助凄凉。梅竹无言成闷赏，心情怀恨入愁乡。
<br>
<br>渔父
<br>
<br>长天远水秋光淡，天连水影相涵，澄波万顷渔舟泛。月满潭，鱼满篮，船着缆。
<br>
<br>紫蟹黄柑，白洒红蚶。醉魂酣，杯量减，酒空坛。赖江湖壮胆，仗鱼鳖供馋。睚时暂，同苦甘，共妻男。暮云昙，晓山岚，六合为我一茅庵。富贵荣华难强揽，衣食饱暖更无贪。
<br>
<br>风情
<br>
<br>酸丁词客人多儳，歌白苎泪青衫，风流歇豁着坑陷。冷句儿詀，好话儿□鸟，踏科儿钐。风月贪婪，云雨尴九咸。你妆憨，咱□淹。影羞惭，惜花心旋减，噀玉口牢缄。情绝滥，意莫贪，眼休馋。出深潭，上高岩，方知色界海中淹。美女花娇休去览，老婆禅奥莫来参。
<br>
<br>惜花春起早
<br>
<br>春鸡梦断云屏夜，银烛短篆烟斜，朱帘卷起梨花月。酒晕颊，人乍怯，风儿劣。
<br>
<br>绿映红遮，似锦障周折。金沙软睡鸳鸯，杨柳晴啼杜宇，牡丹暖宿胡蝶。花枝蹀躞，花影重叠。木香洞薰兰麝，茶蘼架飘玉雪，苍苔径绣纹缬。秋千外月儿斜，西楼畔鸟声歇，海棠丝穿透露珠儿踅。宿酒禁持人困也，东风寒似夜来些。
<br>
<br>闺情
<br>
<br>才郎远送秋江岸，斟别酒唱阳关，临岐无语空长叹。酒已阑，曲未残，人初散。
<br>
<br>月缺化残，枕剩衾寒。脸消香，眉蹙黛，髻松鬟。心长怀去后，信不寄平安。拆鸾凤，分莺燕，杳鱼雁。对遥山，倚阑干，当时无计锁雕鞍。去后思量悔应晚，别时容易见时难。
<br>
<br>闺中闻杜鹃
<br>
<br>无情杜宇闲淘气，头直上耳根底，声声聒得人心碎。你怎知，我就里，愁无际。
<br>
<br>帘幕低垂，重门深闭。曲阑边，雕檐外，画楼西。把春酲唤起，将晓梦惊回。无明夜，闲聒噪，厮禁持。我几曾离，这绣罗帏，没来由劝我道不如归。狂客江南正道迷，这声儿好去对俺那人啼。
<br>
<br>【中吕】迎仙客
<br>
<br>风情
<br>
<br>施计策，硬栽排，把明皇没扌刷地揣过来。假承塌，休□□坐，借债我做着傍牌。可敢别烧上风流怪。成密宠，正情浓，休听外人冷句儿哝。劣冤家，小业种，情我做着屏风。可休别凿透桃源洞。我共你，莫相离，肉铁索更粘如胶共漆。系着眉毛，结着鬀髻，硬顶着头皮，熬一个心选退。
<br>
<br>【中吕】红绣鞋
<br>
<br>风情
<br>
<br>值暮景烟花领袖，点秋霜风月班头，少年狂翻作老来羞。有人处把些礼数，无人处结遍绸缪，任谁问休道咱共你有。假认义做哥哥般亲厚，行人情似妹妹般追逐，着小局断儿包藏着鬼胡由。明讲着昆仲礼，暗结了燕莺俦，似恁般谁猜疑我共你有。袄庙火既烧着皮肉，蓝桥水已淹过咽喉，紧按捺风声满南州。便毕罢了终是点污，若成合了到敢风流，不恁么呵也道是有。会云雨风也教休透，闲是非屁也似休偢，去那无缝锁上十字儿纽一个封头。由那快抡锹的闪着手腕，散楚的叫破咽喉，俺两个痛关心的情越有。期白昼家前院后，约黄昏雨歇云收，知他是你卖风他负德我胡搊。由你义秧儿栽个强证，草本儿指个牵头，见如今他共我有。题桥志文章锦绣，驾车心体态温柔，女貌郎才忒风流。语言间情暗许，眼色内意相投，两个委实无人道做有。口儿块特婪侃嗽，脚儿勤推恋俳优，每日家弄子里茶坊中紧相逐，为俺待的厚，也惼气快要的恶也忒情熟，因此上外人观恰便似有。闲谈笑踏科儿寻斗，但离别觅缝儿承头，好一会弱一会厮奚酬。着厮拾啜为了题目，闲打骂做了开头，两个虎难当又真个有。乔断案村俫杂嗽，望梅花子弟单兜，侧脚里姨夫做了冤仇。苏小小弃了舞榭，许盼盼闭上歌楼，似恁么难厮着怎做得有。实镘的剐皮割肉，虚恩情撇闪提鼻勾，乾遇讪乔敷演几时休。妆砌末招人谤，哮孛郎儿人羞，强折证刚道他有。
<br>
<br>【中吕】喜春来
<br>
<br>遣兴
<br>
<br>春
<br>
<br>云鬟雾鬓秋千院，翠袖缃裙鼓吹船，锦屏花帐六桥边。真阆苑，人醉杏花天。
<br>
<br>夏
<br>
<br>金杯冷酌琼花酿，玉笋冰调荔子浆，洛神西子斗浓妆。移画舫，来趁芰荷香。
<br>
<br>秋
<br>
<br>青霄霜降枫林醉，白雁风来木叶飞，登临欢酌菊花杯。图画里，何必醉东篱。
<br>
<br>离情
<br>
<br>云悭雨涩欢娱俭，雁杳鱼沉郁闷添，旧愁新恨上眉尖。淹泪脸，谁问苦恹恹。
<br>
<br>秋夜闺思
<br>
<br>凄惶泪湿鸳鸯枕，惨淡香消翡翠衾，恼人休自怅蛩吟。惊夜寝，邻院捣寒砧。
<br>
<br>秋闺思
<br>
<br>庭槐破梦秋风撼，妾泪聊珠夜雨搀，朝云无计出湘潭。休问俺，司马泪青衫。
<br>
<br>春闺思
<br>
<br>蜂蝶困歇梨花梦，莺燕飞迎柳絮风，强移莲步出帘栊。心绪冗，羞见落花红。
<br>
<br>相思
<br>
<br>你残花态那衣叩，咱减腰围攒带钩，这般情绪几时休。思配偶，争奈不自由。
<br>
<br>又
<br>
<br>鸳鸯作对关前世，翡翠成双约后期，无缘难得做夫妻。除梦里，惊觉各东西。
<br>
<br>妓家
<br>
<br>无钱难解双生闷，有钞能驱倩女魂，粉营花寨紧关门。咱受窘，披撇见钱亲。
<br>
<br>又
<br>
<br>沾花惹草沙中俏，傅粉施朱笑里刀，劝君莫惜野花娇。零落了，结果许由瓢。
<br>
<br>闺情
<br>
<br>鸳鸯失配谁惊散，燕子无双飞兴阑，妆楼便当望夫山。凝泪眼，无语凭栏干。
<br>
<br>闺怨
<br>
<br>当时欢喜言盟誓，今日瓓珊说是非，世间你是负心贼。休卖嘴，暗有鬼神知。
<br>
<br>寻乐
<br>
<br>湖山遣兴还诗债，杖屦寻芳释闷怀，村醪满酌劝吾侪。杯莫侧，听唱喜春来。
<br>
<br>咏雪梅
<br>
<br>魂来纸帐香先到，花放冰梢雪未消，浩然驴背霸陵桥。风势恶，休笑子猷乔。
<br>
<br>未遂
<br>
<br>功名希望何时就，书剑飘零甚日休，算来著甚可消愁。除是酒，醉倚仲宣楼。
<br>
<br>隐居
<br>
<br>牧牛枉叹白石烂，垂钓休嗟渭水寒，云深虎豹九重关。非是懒，无意近长安。
<br>
<br>江村即事
<br>
<br>女儿收网临江哆，稚子垂钩靠岸沙，笛声惊雁出蒹葭。清淡煞，衰柳缆鱼槎。
<br>
<br>阅世
<br>
<br>佳章软语醒时和，白雪阳春醉后歌，簪花饮酒且婆娑。开闷锁，闲看恶风波。
<br>
<br>赏春
<br>
<br>桃花扇影香风软，杨柳楼心夜月圆，繁弦急管送歌筵。杯量浅，烂醉玉人边。
<br>
<br>感怀
<br>
<br>溪边倦客停兰棹，楼上何人品玉箫，哀声幽怨满江皋。声渐悄，遣我闷无聊。
<br>
<br>离愁
<br>
<br>奴因寄恨招灾祸，他为寻芳中网罗，柳嫌花妒百千合。成间阔，教俺怎存活。
<br>
<br>【中吕】山坡羊
<br>
<br>自叹
<br>
<br>南山空灿，白石空烂，星移物换愁无限。隔重关，困尘寰，几番肩锁空长叹。百事不成羞又赧。闲，一梦残。干，两鬓斑。
<br>
<br>叹世
<br>
<br>鸡鸣为利，鸦栖收计，几曾得觉囫囵睡。使心机，昧神祗，区区造下弥天罪。富贵一场春梦里。财，沤泛水。人，泉下鬼。
<br>
<br>荣华休傲，贫穷休笑，循环世态多颠倒。恰春朝，早秋宵，花开花谢都知道。今岁孟春花更早。花，依旧好。人，空谩老。
<br>
<br>虚名休就，眉头休皱，终身更不遭机彀。抱官囚，为谁愁，功名半纸难能够。争如漆园蝶梦叟。常，紧闭口。闲，且袖手。
<br>
<br>花逢春到，人逢时到，花开人旺多欢笑。看英豪，赏花娇，乐极悲至非人乐。花正发时风又恶。花，零落了。人，憔悴了。
<br>
<br>财帛争竞，田园吞并，得来未必成嘉庆。干虚名，舍残生，归来笑杀彭泽令。孤云野鹤为伴等。鹤，飞过境。云，行过岭。
<br>
<br>题情
<br>
<br>青鸾舞镜，红鸳交颈，梦回依旧成孤另。冻云晴，月华明，香消烛灭人初静。窗外朔风梅萼冷。风，寒夜景。横，梅瘦影。
<br>
<br>讥时
<br>
<br>繁花春尽，穷途人困，太平分的清闲运。整乾坤，会经纶，奈何不遂风雷信。朝市得安为大隐。咱，妆做蠢。民，何受窘。
<br>
<br>闺怨
<br>
<br>孤帏独卧，良宵空过，付能有梦还惊破。病成魔，泪如梭，凄凉无数来着末。凭谁顿开眉上锁。咱，无奈何。愁，无处躲。
<br>
<br>妓怨
<br>
<br>春花秋月，歌舞舞榭，悲欢聚散花开谢。恰和协，又离别，被娘间阻郎心趄。离恨满怀何处说。娘，毒似蝎。郎，心似铁。
<br>
<br>【中吕】快活三过朝天子
<br>
<br>警世
<br>
<br>有见识越大夫，无转理楚三闾。正当权肯觅个脱身术，那的是高才处。
<br>
<br>老孤，面糊，休直待虚名误。全身远害倒大福，驾一叶扁舟去，烟水云林，皆无租赋，拣溪山好处居。相府，帅府，那与他别人住。
<br>
<br>肉撑翻鼎饕餮，士蚀损剑镆铘。诸公荣贵不曾绝，偏我如鸠拙。
<br>
<br>命耶，运耶，穷通内分优劣。蜂衙蚁阵且略别，伴四季闲风月。老瓦盆边，无明无夜，盆乾时酒再赊。醉也，睡也，一任教花开谢。
<br>
<br>受官厅暮雨残，待漏院晓霜寒。耽耽九虎隔重关，更险似连云栈。
<br>
<br>左难，右难，牢着脚周公旦。功成名遂不退闲，真个是痴呆汉。梦里浮华，浑无多限，觉来时两鬓斑。试看，这番，又是个新公案。
<br>
<br>老风情
<br>
<br>莺花寨不受敌，雨云乡纳降旗。簪花人老不相宜，枉惹的人牙戏。
<br>
<br>忏悔，罪累，要绝了鸾凤配。人心争奈不是木石，长感动思凡意。得遇知心，私情机密，有风声我怕谁。你任谁，问伊，硬抵着头皮讳。
<br>
<br>自误
<br>
<br>肉肥甘酒韵美，多一口便伤食。家传一翁淡黄齑，吃过后须回味。
<br>
<br>恁地，老实，尚不可渔樵意。时乎命也我自知，无半点闲萦系。枕石眠云，蘧庐天地，正胡蝶魂梦里。晓鸡，乱啼，又惊觉陈抟睡。
<br>
<br>劝娼
<br>
<br>花刷子拽大权，俏勤儿受熬煎。又待趁风流成就了好姻缘，又待认没幸看钱面。
<br>
<br>爱贤，爱钱，两件儿都从伊便。爱贤后谁强如李亚仙，爱钱把冯魁缠。敬富嫌贫，贤愚不辨，想苏卿也识见浅。当时你眼前，若选，谁后似双知县。
<br>
<br>【中吕】山坡羊过青哥儿
<br>
<br>过分水关
<br>
<br>山如佛髻，人登鳌背，穿云石磴盘松桧。一关围，万山齐，龙蟠虎踞东南地。岭头两分了银汉水。高，天外倚；低，云涧底。
<br>
<br>行人驱驰不易，更那堪暮秋天气，拂面西风透客衣。山雨霏微，草虫啾唧。身上淋漓，脚底沾泥。痛恨杀仡情鹧鸪啼，行不得。
<br>
<br>云山叠翠，枫林如醉，潇潇景物添秋意。过山围，渡山溪，扬鞭举棹非容易。区区只因名利逼。思，家万里。愁，何日归。
<br>
<br>飘零
<br>
<br>飘零客寄，困长途尘满征衣，泣露秋虫助客悲。泪眼昏迷，病体尪羸，无甚亲戚，谁肯扶持。行不动哥哥鹧鸪啼，人心碎。
<br>
<br>【商调】梧叶儿
<br>
<br>赠喜温柔
<br>
<br>蟾宫闭，花貌羞，莺呖呖啭歌讴。樽前立，席上有，喜温柔。都压尽墙花路柳。
<br>
<br>朝云退，暮雨收，悲秋客泪空流。伤情思，非病酒，见温柔。便痊可相思证候。
<br>
<br>歌金缕，捧玉瓯，杯巡后越风流。心肠拽，模样兜，喜温柔。偏能会将没作有。
<br>
<br>云归岫，月转楼，芳景去最难留。蝶寻对，莺唤友，劝温柔。且饮彻闲茶浪酒。
<br>
<br>鸳鸯帐，燕子楼，孤枕怯夜凉秋。啼痕揾，罗帕溲，想温柔。捱不得天长地久。
<br>
<br>秋波溜，眉黛愁，施展会鬼胡由。蹅科耨，吟句讴，喜温柔。迤逗杀狂朋怪友。
<br>
<br>寻破绽，觅优头，将恩爱变为雠。去何咒，来呵瞅，逞温柔。省可里扭头拗手。
<br>
<br>春归后，花谢休，寻春客慵追游。痴心候，坚意守，喜温柔。休徯蹬风流配偶。
<br>
<br>他垂钓，谁上钩，休妆赖几曾有。得你意，平生够，喜温柔。怎禁你行监坐守。
<br>
<br>闲寻斗，不肯休，折证倒看谁羞。人难嗽，你撒飏，怨温柔。自落得出乖弄丑。
<br>
<br>【双调】折桂令
<br>
<br>闺怨
<br>
<br>秋霄淡淡轻阴，暮景萧条，疏雨霪霖。林外鸟啼，天边雁叫，砌下蛩吟。更漏永声来绣枕，篆烟消寒透罗衾。恨杀邻砧，惊散离魂，捣碎人心。秦城望断箫声，时物供愁，放景伤情。鹤唳松庭，风摇槛竹，雨滴檐楹。银烛暗雕盘篆冷，绣帏孤翠被寒增。数尽残更，天也难明，梦也难成。
<br>
<br>【仙吕】寄生草
<br>
<br>送别
<br>
<br>阳关曲，歌金缕，离别杯，倒玉壶。为功名不可留君住，远程途无计将奴去，想人间最是伤情处。玉容愁过武陵溪，雕鞍懒上临平路。
<br>
<br>套数
<br>
<br>【黄钟】醉花阴
<br>
<br>元宵忆旧
<br>
<br>冻雪才消腊梅谢，却早击碎泥牛应节，柳眼吐些些。时序相催，斗把鳌山结。
<br>
<br>【喜迁莺】畅豪奢，听鼓吹喧天那欢悦。好教我心如刀切，泪珠儿揾不迭，哭的似痴呆。自从别后，这满腹相思何处说。流痛血，瑶琴怎续，玉簪难接。
<br>
<br>【出队子】想当初时节，那浓欢怎弃舍。新愁装满太平车，旧恨常堆几万叠，若负德辜恩天地折。
<br>
<br>【神仗儿】这些时情诗倦写，和音书断绝。斜月笼明，残灯半灭。恨檐马玎当，怨塞鸿凄切。猛然间想起多娇，那愁闷，怎拦截。
<br>
<br>【挂金索】业缘心肠，那烦恼何时彻。对景伤情，怎捱如年夜。灯火阑珊，似万朵金莲谢。车马□阗，赛一火鸳鸯社。
<br>
<br>【随尾】见他人两口儿家携着手看灯夜，教俺怎生不感叹伤嗟。尚想俺去年的那人何处也。
<br>
<br>怀离
<br>
<br>行色匆匆易伤感，陡恁般香消玉减，无暇理金簪。云鬓髧鬖，比是情凄惨。避不得这羞惭，准备遮藏手半掩。
<br>
<br>【喜迁莺】想才郎丰鉴，貌堂堂阔论高谈。那堪。并不愚滥，一见了春愁独自搅，常好是忒大胆。怕不你心心儿里待贪，又则怕意意儿里相搀。
<br>
<br>【出队子】想人生时暂，在绣房中把岁月耽。描不成映花梢孔雀翠相搀，剪不出扑柳絮胡蝶粉乱糁，刺不就啄谷穗鹌鹑嘴细嗛。
<br>
<br>【刮地风】则被这几对儿家毛团迤逗俺，马儿送的人地北天地。待私奔至死心无憾，我则见四野巉巉，不听的众口喃喃。明滴溜参儿相搀，剔团圞月儿初淡。柳色浓，桃花谢，红稀绿暗。想才郎常好是做得严，跳出这虎窟龙潭。
<br>
<br>【四门子】要相逢怕甚牙儿占彡，呀，敢我紧妆着一半憨。过关津怕的是人虚站，又道我恰离家初二三。胆儿又虚，色儿又惨，百忙里蹿行马儿不住叫喊。脚儿又疾，口儿又喃，我见他头低眼目斩。
<br>
<br>【古水仙子】将将将紫丝韁紧兜揽，是是是春纤长勒不住碧玉衔。飕飕飕摔风过长亭，出出出方行过短站。见见见三家店忽的向南，淹淹淹映香尘晓日红含。我我我软兀剌绣鞍身半探，看看看曲弯弯两叶蛾眉淡，瘦怯怯六幅翠裙搀。
<br>
<br>【寨儿令】尴九咸，尴九咸，做的来所事忒严。想当初才貌两相堪，一个是娇仕女，一个俊儿男，他自把那婚姻勘。
<br>
<br>【神仗儿】袄庙锁足乞塔的对岩，蓝桥上忽剌剌的水淹，将一对小小夫妻送的来他羞我惨。娇娇媚媚，甜甜也那绀绀，半路里被人坑陷，我我我则落的眼儿馋。
<br>
<br>【尾声】一担相思自摇撼，我和你两家担由自难担，将一个担不起担儿却怎生分付俺。
<br>
<br>【黄钟】愿成双
<br>
<br>赠老妓
<br>
<br>娇鸾态，雏凤姿，正生红闹簇枯枝。含香蓓蕾未开时，没乱杀莺儿燕子。
<br>
<br>【幺】恰初春又早残春至，只愁吹破胭脂。忽惊风雨夜来时，零落了千红万紫。
<br>
<br>【出队子】阑珊春事，恨题绝罗扇诗。玉容香散粉慵施，锦树花残蝶倦时，正绿叶成阴子满枝。
<br>
<br>【幺】暮年间刬地知公事，所为儿都敬持。纵千般打骂是好言词，无半点虚脾谎话儿，衠一派真诚好意思。
<br>
<br>【尾】得扶侍容颜越伶俐，旧风流不减动些儿，一个鞋样儿到悭了多半指。
<br>
<br>【正宫】端正好
<br>
<br>自序
<br>
<br>一枕梦魂惊，千载风云过，将古来英俊评跋。谁才能谁霸道谁王佐，只落得高冢麒麟卧。
<br>
<br>【幺】百年身隙外白驹过，事无成潘鬓双皤。既生来命与时相挫，去狼虎丛服低捋。
<br>
<br>【滚绣球】时与命道不合，我和他气不和，皆前定并无差错。虽圣贤胸次包罗，待据六合，要并一锅，其中有千万人我，各有天时地利人和。气难吞吴魏亡了诸葛，道不行齐梁丧了孟轲，天数难那。
<br>
<br>【倘秀才】举伊尹有汤王倚托，微管仲无桓公不可，相公子纠偏如何不九合。失时也忘了家国，得意后霸了山河，也是君臣每会合。
<br>
<br>【脱布衫】时不遇版筑为活，时不遇荆南落魄，时不遇逾垣而躲，时不遇在陈忍饿。
<br>
<br>【小梁州】男儿贫困果如何？击缶讴歌。甘贫守分淡消磨，颜回乐，知足后一瓢多。
<br>
<br>【幺】既功名不入凌烟阁，放疏狂落落陀陀。就着老瓦盆，浮香糯，直吃的彻。未醒后又如何。
<br>
<br>【滚绣球】学刘伶般酒里酡，做坡仙般诗里魔，乐闲身有何不可。说几句不伤时信口开合，折莫待愤悱启发平科。见破绽呵闲榼，教人道我豪放风魔。由他似斗筲之器般看得微末，似粪土之墙般觑得小可，一任由他。
<br>
<br>【醉太平】看别人挥鞭登剑阁，举棹泛沧波，争如我得磨跎处且磨跎。无名韁利锁，携壶策杖穿林落，临风对月闲吟课。有花有酒且高歌，居村落快活。
<br>
<br>【叨叨令】听樵歌牧唱依腔和，整丝纶独钓垂钩坐，铺苔茵展绿张云幕，披渔蓑带雨和烟卧。快活也么哥，快活也么哥，且潜居抱道随缘过。
<br>
<br>【一煞】也不学采薇自洁埋幽壑，不学举国独醒葬汨罗，也不学墨子回车，巢由洗耳、河老腾云、许子衣褐，也不仰天长叹，也不待相宣言，也不扣角为歌，却回光照我，图甚苦张罗。
<br>
<br>【二】忘飡智士齐君果，不吐嫌兄仲子鹅。饱养鸡豚，广栽桃李，多植桑麻。剩种粳禾。盖数椽茅屋，买四角黄牛，租百亩庄窠。时不遇也恁么，且耕种置个家活。
<br>
<br>【三】瓮头白酒新醅泼，碗内黄齑坌酱和。诗里乾坤，杯中日月，醉醒由己，清浊从他。我量宽似海，杯吸长鲸，酒泛洪波。醉乡宽阔，不饮待如何。
<br>
<br>【四】忘忧陋巷于咱可，乐道穷途奈我何。右抱琴书，左携妻子，无半纸功名，躲万丈风波。看别人日边牢落，天际驱驰，云外蹉跎。咱图个甚莫，未转首总南柯。
<br>
<br>【尾】既无那抱关击柝名煎聒，且守这养气收心安乐窝。用时行，舍时躲，居山村，离城郭。对樽罍，远鼎镬，黄菊东篱栽数科，野菜西山锄几陀。听一笛斜阳下远坡，看见缕残霞蘸浅波。醉袖乘风鹏翼拖，蹇个临溪鳌背驮。杲杲秋阳曝已过，淘淘清江濯几合。骨角成形我切磋，玉石为珪自琢磨。华画干将剑不磨，唾噀经纶手不搓。养拙潜身躲灾祸，由恁是非满乾坤也近不得我。
<br>
<br>【南吕】一枝花
<br>
<br>买笑
<br>
<br>银筝暗麝尘，锦瑟空檀架。青鸾临宝镜，丹凤隔因霞。同是天涯，休辜负春无价。可憎他谁不夸，明出着月夜花朝，空寂寞鸳帏绣榻。
<br>
<br>【梁州】无人暖罗衾易冷，渍啼痕珊枕偏多，梦回酒醒添潇洒。昏惨惨孤灯罗幌，淡濛濛斜月窗纱。却想美甘甘尤云殢雨，喜孜孜倒凤颠鸾，便是铁石人也感叹嗟呀。休道是俏心肠所事儿通达，邮别人有破绽着冷句儿填扎，见别人生科泛着笑话儿逼匝。见别人乾厮研着假意儿承塌。放奸，放耍，我则待尽田园都准做千金价，一见了漾不下。据旖旎风流俊雅，所为更有谁如他。
<br>
<br>【三煞】凭温柔举止特如法，论恩爱疏薄支有差。你则待这回云雨匿巫峡，一任教眉淡了春山，也不要张京兆轻盈巧画。陡恁地变了卦，阳台路新来下了面闸，要恋那谈笑生涯。
<br>
<br>【二】能清歌妙舞捱时霎，会受诨承科度岁华，就着这其间觑看你的甚参杂。拣一个可意的冤家，酩子里由伊驱驾。更有行志不谎诈。肯的你舒心儿便许俺，我古自未敢道真假。
<br>
<br>【尾】怕你肯不肯回与我句真实话，可休是不是空教人指点咱。细寻思再想咱，好前程不要耍。由你彻骨的娘透了的滑，你那疑惑心则有半米儿争差，可敢错系了绿杨门外马。
<br>
<br>【中吕】醉春风
<br>
<br>清高
<br>
<br>七国谋臣诏，三闾贤相贬。官极将相位双兼，险，险，险。众口难箝，您也久占，俺咱常严。
<br>
<br>【幺】狼虎途中慊，山村酒兴染。引开醉眼舞青帘，飐，飐，飐。金橘香甜，玉蛆浮酤，绿醅醇酽。
<br>
<br>【最高歌】醒时长啸掀髯，醉后高歌入崦。竹溪花坞山庄掩，门映遥岑数点。
<br>
<br>【喜春来】客来椀镟巡山店，鹤去松阴转屋檐。野塘消遣酒频添，杯潋滟，不顾老妻嫌。
<br>
<br>【普天乐】无拘钤，绝忧念，山岚湖潋，浪静风恬。篱菊忏，风云俭，隐迹埋名随时浙，任当途谁污谁廉。田租自敛，糇粮不歉，世事休呥。
<br>
<br>【卖花声煞】悬河口紧闭山水间潜，经纶手忙抄尘世上闪。书万卷撑肠稳支拈瓦，有感幽怀露光焰，吐虹霓作歌挥剑。
<br>
<br>【大石调】青杏子
<br>
<br>骋怀
<br>
<br>花月酒家楼，可追欢亦可悲秋。悲欢聚散为常事，明眸皓齿，歌莺舞燕，各逞温柔。
<br>
<br>【幺】人俊惜风流，欠前生酒病花愁。尚还不彻相思债，携云挈雨，批风切月，到处绸缪。
<br>
<br>【催拍子】爱共寝花间锦鸠，恨孤眠水上白鸥。月宵花昼，大筵排回雪韦娘，小酌会窃香韩寿。举觞红袖，玉纤横管，银甲调筝，酒令诗筹。曲成诗就，韵协声律，情动魂消，腹稿冥搜。宿恩当受，水仙山鬼，月妹花妖，如还得遇，不许干休。会埋伏未尝泄漏。
<br>
<br>【幺】群芳会首，繁英故友。梦回时绿肥红瘦，荣华过可见疏薄，财物广始知亲厚。慕新思旧，簪遗佩解，镜破钗分，蜂妒蝶羞。恶缘难救，痼疾长发，业贯将盈，努力呈头。冷飡重馅，口摇舌剑，吻搠唇枪，独攻决胜，混战无忧。不到得落人奸彀。
<br>
<br>【尾】展放征旗任谁走，庙算神机必应口。一管笔在手，敢搦孙吴女兵斗。
<br>
<br>【般涉调】哨遍
<br>
<br>秋扇
<br>
<br>合欢制时人皆悦，斫湘川翠竹挑成篾。量分寸短长截，充直性见火随科。便屈节，盘圈攒柄，下漆投胶，按素练如秋月。龟背罗色同沉麝，柄分开白璧，圈贵定乌蛇。线缠着万缕黑龙须，囊鼓双飞玉胡蝶。样制孤高，停分无偏，圆成不缺。
<br>
<br>【幺】自谓奇绝，要和时辈争优劣。得架大人权，比蒲葵白羽特别。识破也，其中隐漆，就里藏金，徒夸外面如冰雪。除一身外馀阴难籍，力难撑大厦，声不震惊蛰。中途见弃莫伤心，误世清谈谩争舌，几曾将溺庶携挈。
<br>
<br>【耍孩儿】果然是弄巧番成拙，挽造化非同苟且。要移寒暑不由天，奈四时正气无邪。当胸卷地兵尘避，举手谩天日色遮。风云隔，本人间器物，妆世上英杰。
<br>
<br>【幺】最难甘递互相抬贴，卖弄他风流酝藉。只能驱一握掌中风，几曾将烦暑除绝。偏宜皓齿歌金缕，不为生灵奏玉牒。临台榭，引歌声荡漾，牵情思和协。
<br>
<br>【三煞】写天涯咫尺间，画云山千万叠。纵浮花妆饰皆虚设，见胚胎破绽难藏扌厭，有点污唵口替强打迭。无光摄，匹头上面阔，半路里腰折。
<br>
<br>【二】苗稼枯木叶焦，涌泉涸井脉竭。晒曝得田亩龟纹裂，犹随酷吏临轩阁，不播仁风到窟实。民灾孽，障虚名有剩，慰残喘无些。
<br>
<br>【尾】汗沾襟似沸汤，地烘炉如炼铁。比及盼得到白露中秋节，把四海苍生热杀也。
<br>
<br>麈腰
<br>
<br>千古风流旖旎，束纤腰偏称襄王意。翠盘中妃后逞娇娆，舞春风杨柳依依。喜则喜，深兜玉腹，浅露酥胸，拘束得宫腰细。一幅锦或挑或绣，金妆锦砌，翠绕珠围。卧铺绣褥酿春光，睡展香衾暗花溪。粉汗香袭，被底无双，怀中第一。
<br>
<br>【耍孩儿】帐中偏惹情郎殢，特遗人劳心费力。选二色青红相配，拣四时锦绣希奇。剪行时蜀锦分花萼，针过处吴绫审聚绣堆。倒钩着金针刺，刺得丝丝密密，裁得那整整齐齐。
<br>
<br>【六煞】裯痕儿似剪云，针脚儿如布虮，缝成倒凤颠鸾翼。穿花鸂氵鶒偏斜落，出水鸳鸯颠倒飞，浑乡得繁华异。高低中不剩，宽窄里元肥。
<br>
<br>【五】青连红晚霞照楚山，红边青春云射渭水，玉纤款款当胸系。带儿絟十二白蝶舞，牙子对一双碧翠飞，望得些风流意。拘钤寂寞，抑勒孤凄。
<br>
<br>【四】常常得靠柳腰，紧紧得贴素体。同行同坐同鸳被，本待遮藏秋水冰肌瘦，包弄春风玉一围，先泄漏春消息。纵不是你是昨□开罗叩，多应是我瘦损香肌。
<br>
<br>【三】你不肯遮盖咱，咱须当遮盖你。刬地褪酥胸落着相思讳，不堪锦帐怀君子，好向嵬坡衬马蹄。你不比别衣被，有法度针线，无那儹轻衣。
<br>
<br>【二】也不索托香腮转转猜，伸纤腰细细比，不索觑搂带裯裙儿禊。则这红罗鞋宽掩过多三指，翠当头横搀了少年围。若见俺风流婿，便知消减，不索先题。
<br>
<br>【尾】为你知心腹倚仗着伊，可便半腰里无主戚。似这般无恩情不管人憔悴，我则向心坎上单单系着你。
<br>
<br>古镜
<br>
<br>起制轩辕始建，物来则应堪人羡，以此后人传。本形少规多圆，想在先，铜熔开金汁，泥固定沙模，倾写飞虹电。那的是良工绝妙，厚薄相称，周旋无偏。照临人世待时光。暗浥香尘度流年。纽氵齿青埃，背渍朱斑，面生绿鲜。
<br>
<br>【幺】靠椓侵边，渍斑塞满龙蛇篆。八卦土匀填，绿云阚定寒泉。意信遣，着衣不睹。取火难通，空结愁云怨。一区光容沉匿，霞光皆杳，惠眼常禅。鄙哉无智不矜衒，仁者存心可哀怜，同心结罗带深穿。
<br>
<br>【耍孩儿】香尘花晕银波浅，浮罩长庚甚远。濛濛皓月坠深渊，玉纨轻覆云笺。内明云暗无肖阐，里洁烟笼不郎然。尘内蟠龙渐，雾昏暗结，云翳相联。
<br>
<br>【幺】青衣布满如蓝澱，烁烁寒光未转。可怜内洁几曾知，鸾台无用空悬。桃腮怎对施朱粉，宫额难临贴翠钿，不称风流愿。香奁宝砌，绣袋金圈。
<br>
<br>【五煞】照妖镇释坛，护心保命全。分开后对成姻眷，乐昌暗结风流配。鲁肃深谋斩斫权。憔翠佳人倦，愁观衰貌，喜照芳妍。
<br>
<br>【四】圆光净更清，菱花明更坚。可怜世事云千变，玉盘本洁蒙尘垢，皓月虽明障雾烟，云暗青霄掩，世情有分，物态无缘。
<br>
<br>【三】古铜时下收，菱花何处选。今来特许良工见，气吹黯雾飞天外，手抚残云离月边。光彩如银练，高低善辨，貌陋能传。
<br>
<br>【二】就中硬胜刚，外面软似绵。冰盆初破如刀剪，逢人射影停身分，睹物遗形在眼前。分明现，秋天朗朗，风露涓涓。
<br>
<br>【一】分毫无缕瑕，光莹净玉宣。残云刮地西风卷，寒光皎洁明盈室，素魄团圆照满天。似银汉冰盘转，鉴窥星斗，照耀山川。
<br>
<br>【尾】据坚平明正清，非为俺自专。若回光返照仁人面，廉洁分明自然显。
<br>
<br>思乡
<br>
<br>辇毂下人生有幸，乐太平歌舞同欢庆。金绮陌玉娉婷，间笙簧歌转流莺。斗驰骋，粉浓兰麝，肌莹琼酥，花解语娇相并。旦暮花魔酒病，诗酬酢好句，词赓和新声。樱唇月下吕玉箫，春笋花前按银筝。正宴乐皇都，忽忆吴山，顿思越景。
<br>
<br>【幺】书剑南行，或征或止无定，飘泊若云萍。驾孤舟一叶帆轻，似脱颖，辞九重凤阙，快万里鹏程。无名利徒奔竞，自愿瞰东南形胜。湖山留客醉，花柳系人情。梯航海峤暮云黄，轿马烟岚乱山青。屡曾经，莲渚芦汀。
<br>
<br>【耍孩儿】山屏锦幛繁花盛，雪霁风和雨晴，良工着色画难成。竹疏梅淡轻盈，竹穿坏壁凉阴浅，梅枕寒流瘦影清。贪幽净，懒趋权势，不就功名。
<br>
<br>【幺】蹉跎到处闲蹭蹬，不觉秋霜鬓冷。客窗几度梦朝京，忆松楸败境荒荆。见新人百倍增千倍，问故友十停无九停。咱徼幸，尚天涯流落，海角飘零。
<br>
<br>【三煞】涎乾沿壁蜗，翅殭守冻蝇。羁縻人舟缆桩橛钉。迟留荆楚悲王粲，久困长沙叹贾生。思薄命，钱未尝满贯，粮不足空瓶。
<br>
<br>【二】虽然动的脚根，何曾转的眼睛，杜鹃啼感动归家兴。羡孤云易举离南浦，无双翼高飞过渭城。行装并，载满船风月，十里旗亭。
<br>
<br>【尾】剡溪水半合，山阴雪欲平。还乡子安道无踪影，不回棹先生望谁请。
<br>
<br>羊诉冤
<br>
<br>十二宫分了巳未，禀乾坤二气成形质。颜色异种多般，本性善群兽难及。向塞北，李陵台畔，苏武坡前，嚼卧夕阳外，趁满目无穷草地。散一川平野，走四塞荒陂。驭车善致晋侯欢，拂石能逃左慈危。舍命于家，就死成仁，杀身报国。
<br>
<br>【幺】告朔何疑，代衅钟偏称宣王意。享天地济民饥，据云山水陆无敌。尽之矣，駞蹄熊掌，鹿脯獐豝，比我都无滋味。折莫烹炮煮煎熛蒸炙，便盐淹将卮，醋拌糟焙。肉麋肌鲊可为珍，莼菜鲈鱼有何奇，于四时中无不相宜。
<br>
<br>【耍孩儿】从黑河边赶我到东吴内，我也则望前程万里。想道是物离乡贵有些峥嵘，撞着个主人翁少东没西。无料喂把肠胃都抛做粪，无水饮将脂膏尽化做尿。便似养虎豹牢监系，从朝至暮，坐守行随。
<br>
<br>【幺】见一日八十番觑我膘脂，除我柯杖外别有甚的。许下浙江等处恶神祗，又请过在城新旧相知。待赁与老火者残岁里呈高戏，要雇与小子弟新年中扮社直。穷养的无巴避，待准折舞裙歌扇，要打摸暖帽春衣。
<br>
<br>【一煞】把我蹄指甲要舒做晁窗，头上角要锯做解锥，瞅着颔下须紧要栓挝笔。待生撏我毛裔铺毡袜，待活剥我监儿石覃皮。眼见的难回避，多应早晚，不保朝夕。
<br>
<br>【二】火里赤磨了快刀，忙古歹烧下热水，若客都来抵九千鸿门会。先许下神鬼飏了前膊，再请下相知揣了后腿。围我在垓心内，便休想一刀两段，必然是万剐凌迟。
<br>
<br>【尾】我如今剌搭着两个蔫耳朵，滴溜着一条麄硬腿。我便似蝙蝠臀内精精地，要祭赛的穷神下的呵吃。
<br>
<br>村居
<br>
<br>人性善皆由天命，气清浊列等为贤圣。万物内最为灵，又幸为男子峥嵘。要自省妍媸贵贱，寿夭穷通，这几事皆前定，使不着吾强我性。叹时乖运拙，随坎止流行。既知钟鼎果无缘，好向林泉且埋名。除去浮花，修养残躯，安排暮景。
<br>
<br>【幺】量力经营，数间茅屋临人境，车马少得安宁。有书堂药室茶亭，甚齐整。鱼池内菱芡，溪岸上鸡鹅，壮观我乘高兴。缫车响蝉声相应，妻蚕女茧，婢织奴耕。陇头残月荷锄歌，牛背夕阳短笛横，听农家野调山声。
<br>
<br>【耍孩儿】虽然蔬圃衠畦径，搀造化夺时发生。也和治世一般平，桔槔便当权衡。堤防着雨涝开沟洫，准备着天晴浍水坑。栽排定，生涯要久远，养子望聪明。
<br>
<br>【幺】把闲花野草都锄净，尚又怕稊稗交生。桑榆高接暮云平，笋黄菜绿瓜青。葫芦花发香风细，杨柳阴浓暑气清。开心镜，静观消长，闲考亏盈。
<br>
<br>【五煞】菜老便枯，菜嫩便荣，荣枯消长教人为证。菜因浇灌多荣旺，人为功名苦战争。徒然竞，百年身世，数度阴晴。
<br>
<br>【四】兴来画片山，闲来看卷经，推敲访友针诗病。消磨世态杯中酒，聚散人情水上萍。心方定，但缘有酒，与世忘形。
<br>
<br>【三】无愁心自安，高眠梦不惊，不乏衣食为侥幸。身闲才见公途险，累少方知担子轻。成家庆，顽童前引，稚子随行。
<br>
<br>【二】樵夫叉了柴，渔翁扳了罾，故来下访相钦敬。盘中熟笋和生菜，瓮里新醅泼酉占清。行歪令，饮竭正盏，斟满罚觥。
<br>
<br>【尾】渔说了强，樵说他能。我攒颏抱膝宁可听，闲看会渔樵壮厮挺。
<br>
<br>【商调】集贤宾
<br>
<br>宫词
<br>
<br>闷登楼倚阑干看暮景，天阔水云平。浸池面楼台倒影，书去笺雁字斜横。衰柳拂月户云窗，残荷临水阁凉亭。景凄凉助人愁越逞，下妆楼步月空庭。鸟惊环佩响，鹤吹铎铃鸣。
<br>
<br>【逍遥乐】对景如青鸾舞镜，天隔羊车，人囚凤城。好姻缘辜负了今生，痛伤悲雨泪如倾。心如醉满怀何日醒，西风传玉漏丁宁。恰过半夜，胜似三秋，才交四更。
<br>
<br>【金菊香】秋虫夜语不堪听，啼树宫鸦不住声。入孤帏强眠寻梦境，被相思鬼绰了魂灵，纵有梦也难成。
<br>
<br>【醋葫芦】睡不着，坐不宁，又不疼不痛病萦萦。待不思量霎儿心未肯，没乱到更阑人静。
<br>
<br>【高平煞】照愁人残蜡碧荧荧，没水烟消金兽鼎。败叶走庭除，修竹扫苍楹。唱道是人和闷可难争，则我瘦身躯怎敢共愁肠竞。伤心情脉脉，病体困腾腾。画屋风轻，翠被寒增，也温不过早来袜儿冷。
<br>
<br>【尾】睡魔盼不来，丫鬟叫不应，香消烛灭冷清清。唯嫦娥与人无世情，可怜咱孤另，透疏帘斜照月偏明。
<br>
<br>【越调】斗鹌鹑
<br>
<br>风情
<br>
<br>连夜银蟾，逐朝媚脸。休再情添，淹渐病染。殢雨初沾，尤云乍敛。他不嫌，俺正忺。不顾伤廉，何曾记点。
<br>
<br>【紫花儿】双歌月枕，携手虚檐。傅粉妆奁，欢娱忒酽。收管特严，如鰜。载何曾有半句儿谄，无一星所欠。浪静风恬，落花泥粘。
<br>
<br>【幺】无嫌，大排场俺占，乔风月咱兼，闲是非人口店。强做科撒坫，硬热恋白沾。相答抡的柄铜锹分外里险，撅坑撅堑。潘岳花撏，韩寿香苫。
<br>
<br>【小桃红】小姨夫统镘紧沾粘，新人物冤家忺。早起无钱晚夕厌，怎拘钤，苏卿不嫁穷双渐，败旗儿莫飐。俏懃儿绝念，鱼雁各伏替。
<br>
<br>【尾】假真诚好话儿亲曾验，鼻凹里沙糖怎饫。贪顾恋眼前甜，不堤防背后闪。
<br>
<br>【双调】行香子
<br>
<br>叹世
<br>
<br>名利相签，祸福相兼，使得人白发苍髯。残花雨过，落絮泥沾，似梦中身、石中火、水中盐。
<br>
<br>【幺】跳下竿尖，摆脱钩钳，乐天真休问人嫌。顾前盼后，识耻知廉。是汉张良，越范蠡，晋陶潜。
<br>
<br>【乔木查】尽秋霜鬓染，老去红尘厌。名利为心无半点，庄周蝶梦甜，疏散威严。
<br>
<br>【搅筝琶】君休欠，何故苦厌厌。月满还亏，杯盈自滟，荣贵路景稠粘。沾惹情忺，把穿。绝业贯休再添，徒尔趋炎。
<br>
<br>【拨不断】弃雕檐，隐闾阎。灰心打灭烧身焰，袖手擘开锁顶钳，柔舌砍钝吹毛剑。旧由绝念。
<br>
<br>【离亭宴带歇指煞】无钱妆富刚为僭，有财合散休从俭。狂夫不厌，为口腹遥天外置网罗，贪贿赂满肚里生荆棘，争人我平地上撅坑堑。六印多你尚贪，一瓢足咱无欠。君子退谦，把两字利名勾，向百岁光阴里，将一味清闲占。供庖厨野齑香，忘宠辱村醪酽。无客至柴荆昼掩，卧松菊北窗凉，躲风波世途险。
<br>
<br>【双调】蝶恋花
<br>
<br>闺怨
<br>
<br>夜月楼头横玉管，雾帐云屏，常恨春霄短。别后身属新恨管，泥金翠袖啼痕满。
<br>
<br>【乔牌儿】旧衣服陡恁宽，好茶饭减多半。添盐添醋人撺断，刚捱了少半碗。
<br>
<br>【神曲缠】似这般，我怎谩，招处女邻姬相玩。云堆髻盘，钗横凤冠，这憔悴除他来缓。我怎观，樵爨。残荷飐荒凉池畔，衰柳拂斜阳楼观。秋草比人情一般，妆点就闲愁一段。
<br>
<br>【幺】闷如何，倒断，音尘杳归期难算。断久恋花衢妓馆，想难忘娇艳浓欢。恨题班姬素纨，笔书乏蒙氏毫端。鸾肠断，翠槃，恨无个地缝钻。一会没乱，一会心酸，都撮来眉上攒。无甚病痯，钏松冰腕，腹中愁堆垛满。
<br>
<br>【离亭带歇指煞】顿不开眉上连环贯，续不上腹内柔肠断。凄惶业债，风流婿魂梦中少团圆。淹渐病昼夜家厮缠缴，相思鬼行坐里常陪伴。暮寒生灯渐昏，微雨歇云初判。添愁衅端，风引漏声来，月移花影去，物感愁心乱。强解开闷套头，硬剁断愁羁绊，先擗掠凄凉两般。怀抱的枕儿温，香熏的被儿暖。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【蒲道源】
<br>
<br>蒲道源(一二六○--一三三六)，字得之，号顺斋。世居眉州青神县(今属四川省)，后徙居兴元南郑(今属陕西省)。初为郡学正，皇庆二年(一三一三)征为翰林编修，进应奉，迁国子博士，延祐七年(一三二○)辞归。年七十被召为陕西儒学提举，不赴。著有《闲居丛稿》。
<br>
<br>小令
<br>
<br>【黄钟】人月圆
<br>
<br>赵君锡再得雄
<br>
<br>君家阴德多多种，重得读书郎。掌中惊看，隆颅犀角，黛抹朱妆。最堪欢处，灵椿未老，丹桂先劳。他年须记，于门高大，车马煌煌。
<br>
<br>
<br>
<br>
<br>
<br>
<br>
<br>
<br>【赵天锡】
<br>
<br>赵天锡，孙楷第考其中禹珪，又名祐，字天锡。元·郑元祐《遂昌山樵杂录》载云："宛丘公讳祐字天赐。"宛丘(今河南淮阳县)元时隶汴梁路之陈州。元·钟嗣成《录鬼簿》以咱名概之，记其为"汴梁人"，并做过"镇江府判"，列其为"前辈已死名公才人，有所编传奇行于世者"之内。贾仲明吊词云："曹公汤饼试何郎，天德名公家汴梁，金钗剪烛音响亮。为府判，住镇江，出名阁，官样文章。显新句，贮锦囊，金玉铿镪。"叶德均《戏曲小说丛考》中认为："天德名公"当为"大德名公"之误，并言赵氏为元贞、大德时人。《遂昌山樵杂录》载赵氏曾任江浙行省磨照，又记其"官至财赋总管"，即所言赵氏曾任江南行省大司农管勾。赵氏杂剧，朱权评其词"如秋水芙蕖"，惜赵氏所作《何郎傅粉》、《金钗剪烛》皆佚不传。另外，元刊本《阳春白雪》录有"赵君锡"小令一首。元·陶宗仪《辍耕录》载"宛丘赵君天锡"。任讷校《散曲丛刊》本目录遂题为"赵天锡祐"。可知赵氏杂剧不传，尚有散曲传世。
<br>
<br>小令
<br>
<br>【双调】蟾宫曲
<br>
<br>题金山寺
<br>
<br>长江浩浩西来，水面云山，山上楼台。山水相辉，楼台相映，天与安排。诗句就云山动色，酒杯倾天地忘怀。醉眼睁开，遥望蓬莱。一半儿烟遮，一半儿云埋。
<br>
<br>【双调】雁儿落过清江引碧玉箫
<br>
<br>美河南王
<br>
<br>厌市朝车马多，羡凌烟阁功劳大。盖村居绿野堂，赛兰省红莲幕。
<br>
<br>浊酒一壶天地阔，世态都参阅。闷携藜杖行，醉向花阴卧，老官人闲快活。
<br>
<br>北镇沙陀，千里暮云合。南接黄河，一线衮金波。赛渊明五柳庄，胜尧夫安乐窝。红粉歌，笙箫齐和。他，访谢安在东山卧。
<br>
<br>秉乾坤秀气清，凛冰雪丹心正。奉朝中天子宣，领阃外将军令。
<br>
<br>战马远嘶边月冷，卷地旌旗影。风生虎帐寒，笔扫狼烟静，咫尺间领三公判内省。
<br>
<br>满腹才能，幕府夜谈兵。唾手功名，麟阁要图形。诸葛亮八阵图，周亚夫细柳营。羡此行，南蛮平定。听，和凯歌回敲金镫。
<br>
<br>【双调】风入松
<br>
<br>忆旧
<br>
<br>怨东风不到小窗纱，枉辜负荏苒韶华。泪痕湮透香罗帕，凭阑干望夕阳西下。恼人情愁闻杜宇，凝眸处数归鸦。
<br>
<br>唤丫鬟休买小桃花，一任教云鬓堆鸦。眉儿淡了不堪画，愁和闷将人禁加。咫尺间那人在家，浑一似阻天涯。
<br>
<br>记前日席上泛流霞，正遇着宿世冤家。自从见了心牵挂，心儿里撇他不下。梦儿里常常见他，说不的半星儿话。
<br>
<br>忆刘郎当日到仙苑，使自家心绪悬悬。眼儿里见了心儿里恋，口儿里不敢胡言。朝夕里只得告天，何时得再团圆？
<br>
<br>
<br>
<br>
<br>
<br>
<br>
<br>
<br>
<br>
<br>【吴仁卿】
<br>
<br>吴仁卿，名弘道，号克斋。金台蒲阴(今河北安国市)人。曹本、《说集》本、孟本《录鬼簿》均作名仁卿、字弘道，唯天一阁本《录鬼簿》作名弘道。孙楷第《元曲家考略》据元人许善胜大德五年(一三○一)《史州启劄》序，作"仁卿名弘道"，遂成定论。邵曾祺《元明北杂剧总目考略》认为钟嗣成很可能将吴氏的名和字颠倒了，天一阁本纠其误。据许氏序文，弘道曾官江西省检校掾史；《录鬼簿》记其约在至顺元年(一三三○)前以府判致仕；据其小令〔金字经〕《颂升平》，他还担任过知县。《录鬼簿》列入"方今才人相知者"，并谓《录鬼簿》卷上所载曲家，皆"余友陆君仲良，得之于克斋先生吴公"。他是与元杂剧流传很有关系的人物。邵曾祺认为：弘道于大德年间已有文名；他是北方人，对大都作家当然熟悉，且与关汉卿同乡(如《祁州志》记载可靠)，更有条件与这些人接近，他应是钟嗣成的前辈。弘道对中州文献的搜集保存，不遗余力。除提供了《录鬼簿》卷上的资料外，尚编有《曲海丛珠》，今佚；《中州启劄》四卷，今幸有传本。《四库全书总目提要》谓："许善胜序，称吴君裒中州诸老往复书尺，类为一编，凡若干卷。体制简古，文词浑成。其上下议论，率于政教彝伦有关。风流笃厚，典刑具存。今考其所载，有赵秉文、元好问、张斯立、杜仁杰诸人劄子，大抵皆一时名流。《永乐大典》载宋元启劄最多，其猥滥亦最甚。惟此一编，犹稍稍近雅。"弘道更是一位重要的曲家，作杂剧五种：《子房货剑》、《正阳门》、《醉游阿房宫》、《楚大夫屈原投江》、《手卷记》，惜皆无传。严敦易考无名氏杂剧《汉公卿衣锦还乡》第一折的关目，很可能是从吴氏《子房货剑》一剧的残本中钞袭而来的(《元剧斟疑·衣锦还乡》)。散曲集《金缕新声》亦不传。卢前有《金缕新声》辑本，收入《饮虹簃所刻本》中，收小令二十三首，套数四套。今据《全元散曲》，存小令34首，套数4套。他游宦南方，颇多眷恋，"愁里南闽，客里东吴，梦里西湖"，与南方"士夫"结下了深厚友情。他和许多汉族知识分子一样，感到才不尽用。他做过"穷知县"，他说："晋时陶元亮，自负经济才，耻为彭泽一县宰"，"赋一篇《归去来》"。这是元曲家普遍存在的心态。朱权《太和正音谱》评其词"如山间明月"，贾仲明补《录鬼簿》吊词赞其"锦乐府天下盛行"。
<br>
<br>小令
<br>
<br>【南吕】金字经
<br>
<br>伤春
<br>
<br>落花风飞去，故枝依旧鲜，月缺终须有再圆。圆，月圆人未圆。朱颜变，几时得重少年？
<br>
<br>咏蓝采和
<br>
<br>紫檀敲寒玉，绿袍飘败荷，好个春风蓝采和。歌，人生能几何？乾坤大，小儿休笑他。
<br>
<br>颂升平
<br>
<br>太平谁能见？万村桑柘烟，便是风调雨顺年。田，绿云无尽边。穷知县，日高犹自眠。
<br>
<br>咏樵
<br>
<br>这家村醪尽，那家醅瓮开，卖了肩头一担柴。口怡，酒钱怀内揣，葫芦住，大家提去来。
<br>
<br>宿邯郸驿
<br>
<br>梦中邯郸道，又来走这遭，须不是山人索价高。嘲，虚名无处逃。谁惊觉，晓霜侵鬓毛。
<br>
<br>咏渊明
<br>
<br>晋时陶元亮，自负经济才，耻为彭泽一县宰。栽，绕篱黄菊开。传千载，赋一篇《归去来》。
<br>
<br>崧南秋晚
<br>
<br>谢公东山卧，有时携妓游，老我松南书满楼。楼外头，乱峰云锦秋。谁为寿？绿鬟双玉舟。
<br>
<br>道情
<br>
<br>今人不饮酒，古人安在哉？有酒无花眼倦开。鼓吹台，玉人扶下阶。何妨碍，青春不再来。
<br>
<br>道人为活计，七件儿为伴侣，茶药琴棋酒画书。世事虚，似草梢擎露珠。还山去，更烧残药炉。
<br>
<br>太宗凌烟阁，老子邀月楼，便是男儿得志秋。休，几人能到头？杯中酒，胜如关内侯。
<br>
<br>海棠秋千架，洛阳官宦家，燕子堂深竹映纱。嗏，路人休问他，夕阳下，故宫惊落花。
<br>
<br>【中吕】上小楼
<br>
<br>钱塘感旧
<br>
<br>虚名仕途，微官苟禄。愁里南闽，客里东吴，梦里西湖。到寓居，问士夫，都为鬼录，消磨尽旧时人物。
<br>
<br>题小卿双渐
<br>
<br>苏卿告覆，金山题句。行哭行啼，行想行思，行写行读。自应举，赴帝都，双郎何处，又随将贩茶人去。
<br>
<br>西湖宴饮
<br>
<br>人凭画阑，舟横锦岸。一线苏堤，两点高峰，四面湖山。玉筝弹，彩袖弯，红牙轻按，直吃的酒阑人散。
<br>
<br>春日闺怨
<br>
<br>伤春病体，残春天气。萦损柔肠，蹙损双蛾，瘦损香肌。唤小梅，你快疾，重门深闭，怕莺花笑人憔悴。
<br>
<br>西湖泛舟
<br>
<br>骄骢锦鞯，轻罗彩扇。帘卷东风，花绽香云，柳吐晴烟。泛画船，列绮筵，笙箫一片，人都在水晶宫殿。
<br>
<br>春残离思
<br>
<br>春光正浓，莺声相送。人云兰堂，尘锁妆台，画罨帘栊。锦帐中，翠被空，无人相共，央及煞绿窗春梦。
<br>
<br>佳人送别
<br>
<br>鸳鸯共栖，鸾凤相配。夜放同衾，朝朝同乐，步步相随。猛可里，个厮离，相留无计，登时间粉憔脂悴。
<br>
<br>佳人话旧
<br>
<br>幽栏小轩，闲庭深院。同向书帏，共坐吟窗，对理冰弦。想在先，忆去年，今番相见，思量的人眼前活现。
<br>
<br>青楼妓怨
<br>
<br>正如鱼似水，早无仁无认。使了钱物，置了鞍马，做了衣袂。使见识，觅厮离，将咱抛弃，闪的人脊筋儿着地。
<br>
<br>闺庭恨别
<br>
<br>相知笑他，傍人毁骂。谢馆秦楼，柳陌花街，浪酒闲茶。若到家，下的马，如何干罢？和这吃敲才慢慢的说话。
<br>
<br>章台怨妓
<br>
<br>将咱撒开，和人伴怪。误了功名，弃了妻男，废了田宅。想起来，甚颇耐，当时欢爱。都撇在九霄云外。
<br>
<br>【中吕】醉高歌
<br>
<br>叹世
<br>
<br>风尘天外飞沙，日月窗间过马。风俗扫地伤王化，谁正人伦大雅？
<br>
<br>【商调】梧叶儿
<br>
<br>春三月，夜五更，孤枕梦难成。香销尽，花弄影，此时情，辜负了窗前月明。
<br>
<br>花前约，月下期，欢笑忽分离。相思害，憔悴死，诉与谁？只有天知地知。
<br>
<br>乜斜害，药难医，陡峻恶相思。懊悔自，埋怨你，见面时，说几句知心话儿。
<br>
<br>桃花树，落绛英，和闷过清明。风才定，雨乍晴，绣针停，短叹长吁几声。
<br>
<br>暮春
<br>
<br>春云净，芳树晓，花外燕声娇。呼红袖，品玉箫，泛兰桡，十里春风画桥。
<br>
<br>韶华过，春色休，红瘦绿阴稠。花凝泪，柳带愁，泛兰舟，明日寻芳载酒。
<br>
<br>湖上
<br>
<br>舟中句，湖上景，芳酒泛金橙。云初退，月正明，雪初晴，几树梅花弄影。
<br>
<br>【双调】拨不断
<br>
<br>闲乐
<br>
<br>泛浮槎，寄生涯，长江万里秋风驾。稚子和烟煮嫩茶，老妻带月包新鲊，醉时闲话。
<br>
<br>利名无，宦情疏，彭泽升半微官禄。蠹鱼食残架上书，晓霜荒尽篱边菊，罢官归去。
<br>
<br>暮云遮，雁行斜，渔人独钓寒江雪。万木天寒冻欲折，一枝冷艳开清绝，竹篱茅舍。
<br>
<br>选知音，日相寻，山间林下官无禁。闲后读书困后吟，醉时睡足醒时饮，不狂图甚。
<br>
<br>套数
<br>
<br>【大石调】青杏子
<br>
<br>惜春
<br>
<br>幽鸟正调舌，怯春归似有伤嗟。虚檐凭得栏干暖，落花风里，游丝天外，远翠千叠。
<br>
<br>【望江南】音书断，人远路途赊。芳草啼残锦鹧鸪，粉墙飞困玉胡蝶，日暮正愁绝。
<br>
<br>【好观音】帘卷东风飘香雪，绮窗下翠屏横遮，庭院深沉袅篆斜。正黄昏，燕子来时节。
<br>
<br>【随煞】银烛高烧从今夜，好风光未可轻别。留得东君少住些，惟恐怕西园海棠谢。
<br>
<br>闺情
<br>
<br>梁燕语呢喃，九十日春色过三。东风满院杨花谢，离情正苦，归情未准，鬼病将担。
<br>
<br>【归塞北】从别后，天北隔天南。玉腕消香金钏憁，柳腰束素翠裙搀，赢得瘦岩岩。
<br>
<br>【好观音】信步闲庭院阑槛，荷钱小池面挼蓝。点检芳从总不堪，正蜻蜓雨过波纹蘸。
<br>
<br>【幺】绿树成阴和烟暗，近香街羞对宜男。锦字书成粉泪缄，怕黄昏梦里将人赚。
<br>
<br>【尾】窗下尘蒙青鸾鉴，问章台何处停骖？薄幸才郎不顾咱，有谁画青山两眉淡？
<br>
<br>【越调】斗鹌鹑
<br>
<br>天气融融，和风习习。花发南枝，冰消岸北。庆贺新春，满斟玉液。朝禁阙，施拜礼。舞蹈扬尘，山呼万岁。
<br>
<br>【紫花儿序】托赖着一人有庆，五谷丰登，四海无敌。寒来暑往，兔走乌飞。节令相催，答贺新正圣节日。愿我皇又添一岁，丰稔年华，太平时世。
<br>
<br>【小桃红】官清法正古今稀，百姓安无差役。户口增添盗贼息，路不拾遗，托赖着万万岁当今帝。狼烟不起，干戈永退，齐贺凯歌回。
<br>
<br>【庆元贞】先收了大理，后取了高丽。都收了偏邦小国，一统了江山社稷。
<br>
<br>【幺】太平无事罢征旗，祝延圣寿做筵席，百官文武两班齐。欢喜无尽期，都吃得醉如泥。
<br>
<br>【秃厮儿】光禄寺琼浆玉液，尚食局御膳堂食，朝臣一发呼万岁。祝圣寿，庆官里，进金杯。
<br>
<br>【圣药王】大殿里，设宴会，教坊司承应在丹墀。有舞的，有唱的，有凤箫象板共龙笛，奏一派乐声齐。
<br>
<br>【尾】愿吾皇永坐在皇宫里，愿吾皇永掌着江山社稷。愿吾皇永穿着飞凤赭黄袍，愿吾皇永坐着万万载盘龙亢金椅。
<br>
<br>【越调】斗鹌鹑
<br>
<br>自悟
<br>
<br>弃职休官，张良范蠡。释辞了紫绶金章，待看青山绿山。跳出狼虎丛中，不入麒麟画里。想爵禄高，性命危。一个个舍死忘生，争宣竞敕。
<br>
<br>【紫花儿序】你都待重裀而卧，列鼎而食，不如我拂袖而归。急流中勇退，见贤思齐。当日个，宁武子左丘明孔仲尼。邦有道则仕，邦无道则废，齐魏里使煞个孙庞，殷商中饿杀了夷齐。
<br>
<br>【鬼三台】看了些英雄辈，争闲气，为功名将命亏。笑豫让，叹鉏麑，待图个甚的？论功劳胜似燕乐毅，论才学不如晋李仪。常言道才广妨身，官高害己。
<br>
<br>【圣药王】我如今近七十，才晓得，方知道老而不死是为贼。指鹿做马，唤凤做鸡。葫芦今后大家提，想谁别辨个是和非。
<br>
<br>【调笑令】为甚每日醉如泥，除睡人间总不知。戒之在得因何意，老不必争名夺利。黄金垛到北斗齐，也跳不出是处轮回。
<br>
<br>【圣药王】赤紧的乌紧飞，兔紧催，暂时相赏莫相违。菊满篱，酒满杯。当吃得席前花影坐间移，白发故人稀。
<br>
<br>【尾】想当日子房公会觅全身计，一个识空便抽头的范蠡。归山去的待看翠巍巍千丈岭头云，归湖的待看绿湛湛长江万顷水。
<br>
<br>【越调】梅花引
<br>
<br>兰蕊檀心仙袂香，蝶粉蜂黄宫样妆。紫云娘，彩衣郎，东君配偶，天然是一双。
<br>
<br>【紫花儿序】丹青模样，冰雪肌肤，锦绣心肠。惊魂未定，好事多妨。堪伤，不做美相知每早使伎俩。左右拦障，笑里藏刀，雪上加霜。
<br>
<br>【幺】日沉西浦，月转南楼，花暗东墙。尽教人妒，谁敢声扬？参详，但得伊家好觑当。问甚凄凉，苦乐同受，生死难忘。
<br>
<br>【秃厮儿】分破金钗凤凰，拆开绣带鸳鸯，离怀扰扰愁闷广。不由俺，到黄昏，思量。
<br>
<br>【尾】近来陡恁无情况，自写你个劳成不良。三两遍问佳期，一千般到说谎。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【阿里耀卿】
<br>
<br>阿里耀卿，亦称里耀卿，西域少数民族散曲家。生卒年不详。曾入翰林院为学士。所存散曲仅有所映思妇愁绪的小令〔正宫·醉太平〕一首。明·朱权《太和正音谱》将其列于"词林英杰"一百五十人之中。
<br>
<br>小令
<br>
<br>【正宫】醉太平
<br>
<br>寒生玉壶，香烬金炉，晚来庭院景消疏，闲愁万缕。胡蝶归梦迷溪路，子规叫月啼芳树，玉人垂泪滴珍珠，似梨花暮雨。
<br>
<br>
<br>
<br>
<br>
<br>
<br>
<br>
<br>
<br>
<br>
<br>【孔文升】
<br>
<br>孔文升，字退之，乃孔子五十四代孙，生卒年不详。升父始家杭州，宋恭宗德祐末(一二七六)移居建康(今江苏南京市)，"升就外氏以居，遂为溧阳(今属江苏省)人"。"幼在金陵郡庠，从戴表元(宋末元初著名文人)学，后从廉使使琰游"(见今人王文才《元曲纪事》)。至元末(一二九四)，补建康书吏。善属对，工诗。元·徐琰谓"退之天资颖异，笔力过人，擅江淮之英，本邹鲁之气"(隋树森《全元散曲》)。卢挚亦"雅相推重，一游一宴，莫不与退之同处；或赋诗词，必先书见示"(元·赵孟頫《阙里谱系序》、明·蒋一葵《尧山堂外纪》孔文升小传)。
<br>
<br>小令
<br>
<br>【双调】折桂令
<br>
<br>赠千金奴
<br>
<br>杏桃腮杨柳纤腰，占断他风月排场，鸾凤窝巢。宜笑宜颦，倾国倾城，百媚千娇。一个可喜娘身材儿是小，便做天来大福也难消。檀板轻敲，银烛高烧，万两黄金，一刻春宵。
<br>
<br>
<br>
<br>
<br>
<br>
<br>
<br>
<br>
<br>
<br>【赵岩】
<br>
<br>赵岩，字鲁瞻，号秋巘。长沙(今属湖南省)人，寓居溧阳(今属江苏省)。生卒年不详。宋代丞相赵葵后代。早年遭遇鲁王(雕阿不剌，弘吉刺氏贴木之子)诬谤而退居江南。赵岩长于诗，在太长公主前曾立赋八首七律，大受赞赏，得公主赏赐甚盛。而其出门即将金银器皿"皆碎而为分，惠官中从者及寒士"(元·孔静斋《至正直记》卷一"赵岩乐府"条)。赵岩又好酒，人称"醉后可顷刻赋诗百篇，时人皆推羡之"。然一生潦倒，晚年醉病而卒，遗骨归长沙。其散曲仅存小令一首。但此曲笔调活泼，构思颇见新意，在元曲中亦可算作佳作。
<br>
<br>小令
<br>
<br>【中吕】喜春来过普天乐
<br>
<br>琉璃殿暖香浮细，翡翠帘深卷燕迟，夕阳芳草小亭西。间纳履，见十二个粉蝶儿飞。一个恋花心，一个搀春意。一个翩翻粉翅，一个乱点罗衣。一个掠草飞，一个穿帘戏。一个赶过杨花西园里睡，一个与游人步步相随。一个拍散晚烟，一个贪欢嫩蕊，那一个与祝英台梦里为期。
<br>
<br>
<br>
<br>
<br>
<br>
<br>
<br>
<br>
<br>
<br>【黄公望】
<br>
<br>黄公望（一二六九--一三五四）字子久，号大痴，又号一峰。世居平江常熟（今属江苏省），本陆氏子，名坚，自幼过继永嘉黄氏，遂徙富春（今浙江富阳县）。天姿孤高，应神童科。至元中浙西廉访使徐琰辟为书吏，以事罢。延祐中游京师，为御史台察院掾，忤权豪下狱，得出，遂不复仕。寓居松江，往来钱塘、吴中，晚居西湖筲箕泉。己而归富春，卒。工诗，有《大痴道人集》。尤善画，宗董源、巨然，运思落笔，出人意表，自成一家，为元四大画家之一。著有《写山水诀》。又通音律，长词、短曲，落笔即成。
<br>
<br>【中吕】醉中天
<br>
<br>李嵩髑髅纨扇
<br>
<br>没半点皮和肉．有一担苦和愁。傀儡儿还将丝线抽，寻一个小样子把冤家逗。识破个羞那不羞？呆兀自五里已单堠。
<br>
<br>
<br>
<br>
<br>
<br>
<br>
<br>
<br>
<br>【真氏】
<br>
<br>真氏，元代女艺人，名真真。建宁（今属福建省）人，约元前期人。宋代理学名儒真德秀的后代。其父官朔方时，因挪用库金无力偿还，将她卖入娼家。后流落大都。时姚燧为承旨，一日宴集翰林院。真氏歌曲，所操闽音。姚询之，知其身世后，遂告丞相三宝奴，请为落籍，并助奁房，使之与翰林属官王棣（一本黄棣）结为夫妻。京师传为一时盛事。元代名士，多有歌诗咏之。今存者有贝琼《真真曲》（见《清江贝先生诗集》卷一）、王逢《真氏女》二首（见《梧溪集》卷五）、高启《贞氏女》（见《高太史大全集｝）卷七）。
<br>
<br>小令
<br>
<br>【仙吕】解三酲
<br>
<br>奴本是明珠擎掌，怎生的流落平康？对人前乔做作娇模样，背地里泪千行。三春南国怜飘荡，一事东风没主张，添悲怆，那里有珍珠十斛，来赎云娘！
<br>
<br>
<br>
<br>
<br>
<br>
<br>
<br>
<br>
<br>【沈和】
<br>
<br>沈和，字和甫。生年不详。《录鬼簿》列其入"方今已死名公才人相知者"，小传中又称"近年方卒"，据王钢《录鬼簿三种校订·前言》，《录鬼簿》第一次修订传世当在至正二年（一三四二年）至五年（一三四五），则其卒年当在元统、至元到至正之间（一三三四-一三四一）。杭州人。其生父早逝，母再嫁黄姓。元代后期知名曲家黄天泽即其同母异父弟。后寓居江州（今江西九州）。门岿《元曲百家纵论·以南北调合腔的蛮于汉卿》认为其离开杭州去江西，可能有家庭的缘故。《录鬼簿》为其立传，称："能词翰，善谈谑。天性风流，兼明音律。以南北腔合调，自和甫始。如《潇湘八景》、《欢喜冤家》等曲，极为工巧。"《录鬼簿》小传未言其官否，考其所存〔仙吕·赏花时〕套数，有"弃朝中俸禄，避风波仕途"、"得失荣枯总是虚，便做道三公位待何如"、"不求玉带挂金鱼，我则待离尘世访江湖"等句，对功名利禄相当淡薄，则其曾出仕为官，或即官于江西，后可能辞官隐居。其能词曲、善书法、通音律，钟嗣成极为尊重，所作〔凌波仙〕吊词称："五言尝写和陶诗，一曲能传冠柳词，半生书法欺颜字。占风流独我师，是梨园南北分司。当时事，仔细思；细思量，不似当时。"时在江南地区享有相当高的声望。《录鬼簿》小传录其文坛雅号："江西称为'蛮子关汉卿'者是也。"朱权《太和正音谱·古今群英乐府格势》评曰："沈和甫之词，如翠羽孔雀。"不过，其所作诗词、书法，今皆不可得见。所作散曲，仅存《潇湘八景》一套。但这种南北曲调交互使用的新形式，不仅使时人耳目一新，更主要的是促进了南北地区间民族音乐的交流与融合，扩大了曲调的来源和容量，丰富了曲的表现功能，对于曲的进一步发展是一重大贡献。所作杂剧，《录鬼簿》著录五种，均佚；《太和正音谱》增补一种：《潇湘八景》，当今学术界一般认为是朱权误补。
<br>
<br>套数
<br>
<br>【仙吕】赏花时北
<br>
<br>潇湘八景
<br>
<br>休说功名皆是浪语，得失荣枯总是虚，便做道三公位待何如？如今得时务，尽荆棘是迷途。
<br>
<br>【幺篇】便是握雾拿云志已疏，咏月嘲风心愿足，我则待离尘世访江湖，寻几个知音伴侣，我则待林泉下共樵夫。
<br>
<br>【排哥南】远害全身，清风万古，堪羡范蠡归湖。不求玉带挂金鱼，甘分向烟波做钓徒。绝尘世，远世俗，扁舟独驾水云居。嗟尘世，人斗取，蜗名蝇利待何如？
<br>
<br>【那吒令北】弃朝中俸禄，避风波仕途；身边引着小仆，玩云山景物；杖头挑酒壶，访烟霞伴侣。近着红蓼滩，靠着白蘋渡，潜身向草舍、得这茅庐。
<br>
<br>【三叠排歌南】我则将这小舟撑，兰棹举，蓑笠为活计。一任他紫朝服，我不愿画堂居。往来交游，逍遥散诞，几年无事傍江湖。旋篘新酒钓鲜鱼，终日醄醄乐有余，杯中浅，瓶内无，邻家有酒也宜沽。吟魂醉，饮兴足，满身花影倩人扶。
<br>
<br>【鹊踏枝北】见芳草映萍芜，听松风响寒芦。我则见落照渔村，水接天隅。见一簇、帆归远浦，他每都是些不识字的慵懒渔夫。
<br>
<br>【桂枝香南】扁舟湾住。在垂杨深处。殭殭似鼻息如雷，睡足了江南烟雨。听山寺晚钟，声声凄楚。西沉玉兔，梦回初。本待要扶头去，清闲倒大福。
<br>
<br>【寄生草北】春景看山色晴岚翠，夏天听潇湘夜雨疏。九秋玩洞庭明月生南浦，见平沙落雁迷芳渚。三冬赏江天暮雪飘飞絮，一任教乱纷纷柳絮舞空中，争如俺侬家鹦鹉洲边住。
<br>
<br>【乐安神南】闲来思虑，自从那日赋归欤，山河日月几盈虚，风光渐觉催寒暑。欲求生富贵，须下死工夫，且常教两眉舒。
<br>
<br>【六幺序北】园塘外三丘地，篷窗下几卷书，他每傲人间驷马高车。每日家相伴陶朱，吊问三闾。我将这《离骚》和这《楚辞》，来便收续，觉来时满眼青山暮，抖擞着绿蓑归去。看花开花落流年度，一任教春风桃李，更和这暮景桑榆。
<br>
<br>【尾声南】悟乾坤清幽趣，但将无事老村夫。写入在潇湘八景图。
<br>
<br>
<br>
<br>
<br>
<br>
<br>
<br>
<br>
<br>【范居中】
<br>
<br>范居中，字子正，号冰壶。杭州人。生卒年不详。《录鬼簿》列入"方今已死名公才人相知者"一类，小传称其大德年间（一二九七-一三O七）陪同妹妹北行赴都，后卒于家。据王钢《录鬼簿三种校订·前言》，《录鬼簿》第一次修订传世当在至正二年（一三四二年）至五年（一三四五）间，则其活动约在元代中期，卒于至正二年之前。《录鬼簿》小传叙其家世生平甚详："父玉壶，前辈名儒。假于术为业，居杭之三元楼前。每岁之夕，必以时事题于灯纸之上，杭人聚观，远近背知父子之名。公子精神秀异，学问该博。尝出大言于肆，以为笔不停思，文不搁笔，诸公知其才，不敢难也。善琴操，能书法。..以才高不见遇，卒于家。"在当时文坛享有一定声誉，钟嗣成对其多才多艺极为称赞，为撰〔凌波仙〕吊词云："向、歆传家振家声，羲，献临池播令名。操焦桐只许知音听，售千金价未轻，有谁知父子才能？冰如玉，玉似水，映壶天表里澄清。"惜其所作书法作品，今已不见；杂剧作品，曾与施惠、黄天泽、沈珙这三位当时名流合撰《鸘鸘裘》，亦佚；所作散曲，仅存南北合腔《秋思》一套，写秋日思恋情人。
<br>
<br>套数
<br>
<br>【正宫】金殿喜重重南
<br>
<br>秋思
<br>
<br>风雨秋堂，孤枕无眠，愁听雁南翔。风也凄凉，雨也凄凉，节序已过重阳。盼归期何期何事归未得，料天教暂尔参商。昼思乡，夜思乡，此情常是悒怏。
<br>
<br>【赛鸿秋北】想那人妒青山愁蹙在眉峰上，泣丹枫泪滴在香腮上，拔金钗划损在雕阑上，托瑶琴哀诉在冰弦上。无事不思量，总为咱身上。争知我懒贪书，羞对酒，也只为他身上。【金殿喜重重南】凄怆。望美人兮天一方，谩想像赋高唐。梦到他行，身到他行，甫能得一霎成双。是谁将好梦都惊破？被西风吹起啼螀。恼刘郎害潘郎，折倒尽旧日豪放。
<br>
<br>【货郎儿北】想着和他相偎厮傍，知他是千场万场？我怎比司空见惯当寻常。才离了一时半刻，恰便是三暑十霜。
<br>
<br>【醉太平北】恨程途渺茫，更风波零瀼。我这里千回百转自彷徨，撇不下多情数桩。半真半假乔模样，宜嗔宜喜娇情况，知疼知热俏心肠。
<br>
<br>【尾声】往事后期空记省，我正是桃叶桃根各尽伤。
<br>
<br>【赚南】终日悬望，恰原来捣虚撇抗。误我一向，到此才知言是谎。把当初花前宴乐，星前誓约，真个崔张不让。命该周彡丧，险些病染膏盲，此言非妄。
<br>
<br>【怕春归北】白发陡然千丈，非关明镜无情，缘愁似个长。相别时多，相见时难，天公自主张。若能够相见，我和他对着灯儿深讲。
<br>
<br>【春归犯北】自想，但只愁年华老，容颜改，添惆怅。蓦然平地，反生波浪。最莫把青春弃掷，他时难算风流帐，怎辜负银屏绣褥朱幌。才色相当，两情契合非强，怎割舍眉南面北成撇漾。
<br>
<br>【尾声北】动止幸然俱无恙，画堂内别是风光，散却离忧重欢畅。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
