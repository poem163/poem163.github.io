<HTML>
<HEAD>
<TITLE>张可九散曲选 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanQu/">散曲杂剧</a> <font color=4C4C4C>&gt;&gt; </font><a href="../../html/YuanSanQu/">散曲选集</a> <FONT color=#BCB6A0>&gt;&gt;</font> 张可九散曲选</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>张可九散曲选</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-28&nbsp;&nbsp;文章类别:散曲选集&nbsp;&nbsp;阅读次数:<script language=javascript src="../../hits.php?articleid=5701"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'张可九散曲选')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[张可九散曲选]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 
<br>[水仙子] 别怀
<br>
<br>飞花和雨送兰舟，细柳垂烟掩画楼，啼痕带酒淹罗袖，换金杯劳玉手。
<br>大江流不尽诗愁，象牙床上，鲛绡枕头，梦到并州。 
<br>
<br>
<br>[梧叶儿] 湖山夜景
<br>
<br>猿啸黄昏後，人行画卷中。萧寺罢疏钟，湿翠横千嶂，清风响万松，
<br>寒玉奏孤桐，身在秋香月宫。　　
<br>
<br>
<br>[拆挂令] 西陵送别
<br>
<br>画船儿载不起离愁。人到西陵，恨满东州，懒上归鞍，慵开泪眼，怕倚层楼。
<br>春去春来管送别依依岸柳，潮生潮落，会忘机泛泛沙鸥。
<br>烟水悠悠，有句相酬，无计相留。 
<br>
<br>
<br>[水仙子] 梅边即事
<br>
<br>好花多向雨中开，佳客新从云外来。清诗未了年前债，相逢且开怀。
<br>曲阑干碾玉亭台，小树粉蝶翅，苍苔点鹿胎，踏碎青鞋。 
<br>
<br>
<br>[小梁州] 失题
<br>
<br>篷窗风急雨丝丝，笑捻吟髭，淮阳路何之？
<br>鳞鸿至，把酒问篙师，
<br>〔幺〕迎头便说兵戈事，风流莫再追思，
<br>塌了酒楼，焚了茶肆，柳营花市，更呼甚燕子莺儿。
<br>
<br>
<br>[红绣鞋] 西湖雨
<br>
<br>删抹了东坡诗句，糊涂了西子妆梳，山色空蒙水模糊，
<br>行云神女梦，泼墨范宽图，挂黑龙天外雨。
<br>
<br>
<br>[红绣鞋] 次韵
<br>
<br>剑击西风鬼啸，琴弹夜月猿号。
<br>半醉渊明可人招，南来山隐隐，东去浪淘淘，浙江归路杳。　　　　
<br>
<br>
<br>[中吕]迎仙客 秋夜
<br>
<br>雨乍晴，月笼明。秋香院落砧杵鸣，二三更，千万声，捣碎离情，不管愁人听。 
<br>
<br>
<br>[黄钟]人月圆 山中书事
<br>
<br>兴亡千古繁华梦，诗眼倦天涯。孔林乔木，吴宫蔓草，楚庙寒鸦。
<br>数间茅舍，藏书万卷，投老村家。山中何事，松花酿酒，春水煎茶。
<br>
<br>
<br>[黄钟]人月圆 春晚次韵
<br>
<br>萋萋芳草春云乱，愁在夕阳中。短亭别酒，平湖画舫，垂柳骄骢。
<br>一声啼鸟，一番夜雨，一阵东风。桃花吹尽，佳人何在，门掩残红。
<br>
<br>
<br>[黄钟]人月圆 雪中游虎丘
<br>
<br>梅花浑似真真面，留我何阑干。雪晴天气，松腰玉瘦，泉眼冰寒。
<br>兴亡遗恨，一丘黄土，千古青山。老僧同醉，残碑休打，宝剑羞看。
<br>
<br>
<br>[黄钟]人月圆 客垂虹
<br>
<br>三高祠下天如镜，山色浸空濛。莼羹张翰，渔舟范蠡，茶灶龟蒙。
<br>故人何在，前和那里，心事谁同？黄花庭院，青灯夜雨，白发秋风。
<br>
<br>
<br>[黄钟]人月圆 吴门怀古
<br>
<br>山藏白虎云藏寺，池上老梅枝。洞庭归兴，香柑红树，鲈脍银丝。
<br>白家池馆，吴王花草，长似坡诗。可人怜处，啼乌夜月，犹怨西施。
<br>
<br>
<br>[黄钟]人月圆 春日湖上
<br>
<br>小楼还被青山碍，隔断楚天遥。昨宵入梦，那人如玉，何处吹箫？
<br>门前朝暮，无情秋月，有信春潮。看看憔悴，飞花心事，残柳眉梢。
<br>
<br>
<br>[正宫]醉太平
<br>
<br>人皆嫌命窘，谁不见钱亲？水晶环入面糊盆，才沾粘便滚。
<br>文章糊了盛钱囤，门庭改作迷魂阵，清廉贬入睡馄饨。葫芦提倒稳。
<br>
<br>
<br>[中吕]红绣鞋 天台瀑布寺
<br>
<br>绝顶峰攒雪剑，悬崖水挂冰帘，倚树哀猿弄云尖。
<br>血华啼杜宇，阴洞吼飞廉。比人心山未险。
<br>
<br>
<br>[中吕]普天乐 西湖即事
<br>
<br>蕊珠宫，蓬莱洞。青松影里，红藕香中。
<br>千机云锦重，一片银河冻。缥缈佳人双飞凤，紫箫寒月满长空。
<br>阑干晚风，菱歌上下，渔火西东。
<br>
<br>
<br>[中吕]普天乐 秋怀
<br>
<br>会真诗，相思债。花笺象管，钿盒金钗。雁啼明月中，人在青山外。
<br>独上危楼愁无奈，起西风一片离怀。白衣未来，东篱好在，黄菊先开。
<br>
<br>
<br>[中吕]喜春来 金华客舍
<br>
<br>落红小雨苍苔径，飞絮东风细柳营。可怜客里过清明。不待听，昨夜杜鹃声。
<br>
<br>
<br>[中吕]喜春来 永康驿中
<br>
<br>荷盘敲珠千颗，山背披云玉一蓑。半篇诗景费吟哦。芳草坡，松外采茶歌。
<br>
<br>
<br>[中吕]山坡羊 闺思
<br>
<br>云松螺髻，香温鸳被，掩春闺一觉伤春睡。
<br>柳花飞，小琼姬，一声“雪下呈祥瑞“，团圆梦儿生唤起。
<br>“谁，不做美？呸，却是你！”
<br>
<br>
<br>[中吕]山坡羊 客高邮
<br>
<br>危台凝伫，苍苍烟树，夕阳曾送龙舟去。映菰芦，捕鱼图。
<br>一竿风旆桥西路，人物风流闻上古。儒，秦太虚；湖，明月珠。
<br>
<br>
<br>[中吕]卖花声 怀古
<br>
<br>美人自刎乌江岸，战火曾烧赤璧山，将军空玉门关。
<br>伤心秦汉，生民涂炭，读书人一声长叹。 
<br>
<br>
<br>[南吕]四块玉 客中九月
<br>
<br>落帽风，登高酒。人远天涯碧云秋，雨荒篱下黄花瘦。愁又愁，楼上楼，九月九。
<br>
<br>
<br>[双调]庆东原 次马致远先辈韵
<br>
<br>山容瘦，木叶凋。对西窗尽是诗材料。苍烟树杪，残雪柳条，红日花梢。
<br>他得志笑闲人，他失脚闲人笑。
<br>
<br>
<br>[双调]落梅风 春情
<br>秋千院，拜扫天，柳荫中躲莺藏燕。掩霜纨递将诗半篇，怕帘外卖花人见。
<br>
<br>
<br>[双调]水仙子 秋思
<br>
<br>天边白雁写寒云，镜里青鸾瘦玉人，秋风昨夜愁成阵。思君不见君。缓歌独自开樽。
<br>灯挑尽，酒半醺，如此黄昏。
<br>
<br>
<br>[双调]水仙子 西湖废圃
<br>
<br>夕阳芳草废歌台，老树寒鸦静御街，神仙环珮今何在？
<br>荒基生暮霭，叹英雄白骨苍苔。
<br>花已飘零去，山曾富贵来，俯仰伤怀。
<br>
<br>
<br>[双调]殿前欢 离思舟
<br>
<br>月笼沙，十年心事付琵琶。相思懒看帏屏画 人在天涯。
<br>春残豆蔻花，情寄鸳鸯帕，香冷茶蘼架。旧游台榭，晓梦窗纱。
<br>
<br>
<br>[双调]殿前欢 爱山亭上
<br>
<br>小阑干，又添新竹两三竿。倒持手版技颐看，容我偷闲。
<br>松风古砚寒，藓土白石烂，蕉雨疏花绽。青山爱我，我爱青山。
<br>
<br>
<br>[双调]折桂令 村庵即事
<br>
<br>掩柴门啸傲烟霞，隐隐林峦，小小仙家。楼外白云，窗前翠竹，井底朱砂。
<br>五亩宅无人种瓜，一村庵有客分茶。春色无多，开到蔷薇，落尽梨花。 
<br>
<br>
<br>[双调]折桂令 九日
<br>
<br>对青山强整乌纱，归雁横秋，倦客思家。翠袖殷勤，金杯错落，玉手琵琶。
<br>人老去西风白发，蝶愁来明日黄花。回首天涯，一抹斜阳，数点寒鸦。
<br>
<br>
<br>[双调]折桂令 次韵
<br>
<br>唤西施伴我西游，客路依依，烟水悠悠。翆树啼鹃，青天旅雁，白雪盟鸥。
<br>人倚梨花病酒，月明杨柳维舟。试上层楼，绿满江南，红褪春愁。
<br>
<br>
<br>[双调]折桂令 西陵送别
<br>
<br>画船儿载不起离愁，人在西陵，恨满东州。懒上归鞍，慵开泪眼 肠倚层楼。
<br>春去春来，管送别依依岸柳。潮生潮落，会忘机泛泛沙鸥。
<br>烟水悠悠，有句相酬，无计相留。
<br>
<br>
<br>[双调]清江引 秋怀
<br>
<br>西风信来家里，问我归期未？雁啼红叶天，人醉黄花地，芭蕉雨声秋梦里。
<br>
<br>
<br>[双调]清江引 春思
<br>
<br>黄莺乱啼门外柳，细雨清明后。能消几日春，又是相思瘦。梨花小窗人病酒。
<br>
<br>
<br>[双调]清江引 老王将军
<br>
<br>纶巾紫髯满把，老向辕门下。霜明宝剑花，尘暗银鞍帕。江边草青闲战马。
<br>
<br>
<br>[越调]天净沙 江上
<br>嗈嗈落雁平沙，依依孤鹜残霞，隔水疏林几家。小舟如画，渔歌唱入芦花。
<br>
<br>
<br>[越调]天净沙 湖上送别
<br>
<br>红蕉隐隐窗纱，朱帘小小人家，绿柳匆匆去马。断桥西下，满湖烟雨愁花。
<br>
<br>
<br>[越调]寨儿令 次韵
<br>
<br>你见么？我愁他，青门几年不种瓜。世味嚼蜡，尘事抟沙，聚散树头鸦。
<br>自休官清煞陶家，为调羹俗了梅花。
<br>饮一杯金谷酒，分七碗玉川茶。不强如坐三日县官衙。 
<br>
<br>
<br>[越调]寨儿令 投闲即事
<br>石斗滩，剑门关，上青天不如行路难。世事循环，春色阑珊，人老且投闲。
<br>文君古调休弹，疏翁樵唱新刊。梅亭十二阑，茅屋两三间。看，一带好江山。
<br>
<br>
<br>[越调]凭阑人 湖上
<br>
<br>远水晴天明落霞，古岸渔村横钓槎。翠帘沽酒家，画桥吹柳花。
<br>
<br>
<br>[越调]凭阑人 湖上
<br>
<br>江水澄澄江月明，江上何人掐玉筝？隔江和泪听，满江长叹声。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
