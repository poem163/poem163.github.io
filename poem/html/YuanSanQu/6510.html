<HTML>
<HEAD>
<TITLE>元散曲 卷010 张可久（二） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanQu/">散曲杂剧</a> <font color=4C4C4C>&gt;&gt; </font><a href="../../html/YuanSanQu/">散曲选集</a> <FONT color=#BCB6A0>&gt;&gt;</font> 元散曲 卷010 张可久（二）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>元散曲 卷010 张可久（二）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:散曲选集&nbsp;&nbsp;阅读次数:<script language=javascript src="../../hits.php?articleid=6510"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'元散曲 卷010 张可久（二）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[元散曲 卷010 张可久（二）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 秋感
<br>
<br>翠萍波底游鱼，碧梧井上啼乌，独立西风院宇。相思何处？芭蕉一卷愁书。
<br>
<br>【正宫】醉太平
<br>
<br>伤春
<br>
<br>烟消宝鸭，字篆银蜗，伤春心事付琵琶，误平康过马。玉容泪湿鸳鸯帕，红绒再冷秋千架，金壶水换牡丹花，等他来看咱。
<br>
<br>金华山中
<br>
<br>金华洞冷，铁笛风生。寻真何处寄闲情？小桃源暮景。数枝黄菊勾诗兴，一川红叶迷仙径，四山白月共秋声，诗翁醉醒。
<br>
<br>登卧龙山
<br>
<br>黄庭小楷，白苎新栽，一篇闲赋写秋怀，上越王古台。半天虹雨残云载，几家渔网斜阳晒，孤村酒市野花开，长吟去来。
<br>
<br>山中小隐
<br>
<br>裹白云纸袄，挂翠竹麻条，一壶村酒话渔樵，望蓬莱缥缈。涨葡萄青溪春水流仙棹，靠团标空岩夜雪迷丹灶，碎芭蕉小庭秋树响风涛，先生醉了。
<br>
<br>【越调】凭阑人
<br>
<br>暮春即事二首
<br>
<br>万朵青山生暮云，数点红香留晚春。凭阑愁玉人，对花宽翠裙。
<br>
<br>小玉阑干月半掐，嫩绿池塘春几家。鸟啼芳树丫，燕衔黄柳花。
<br>
<br>江楼即事
<br>
<br>一曲琵琶江上舟，十二阑干天外楼。粉香蝶也愁，玉容花见羞。
<br>
<br>八咏楼上酬正则李侯
<br>
<br>烂醉东君三月时，细和休文八韵诗。舞裙催《柘枝》，曲阑摇柳丝。
<br>
<br>秋思和吴克斋
<br>
<br>一寸冰蟾明翠廊，万里青天书雁行。碧梧敲晚凉，玉人烧夜香。
<br>
<br>和白玉真人
<br>
<br>宝剑英雄血已干，玉府神仙心自闲。炼霞成大丹，袖云归故山。
<br>
<br>玉手携香罗帕干，粉面粘花妆镜寒。对楼千万山，倚云十二鬟。
<br>
<br>湖上醉余二首
<br>
<br>明月中流歌扣舷，柔雪双娃同采莲。小词玉翼蝉，醉书金粉笺。
<br>
<br>屏外氤氲兰麝飘，帘底星松鹦鹉娇。暖香绣玉腰，小花金步摇。
<br>
<br>席上分题
<br>
<br>妆淡亭亭堆髻螺，歌缓盈盈停眼波。念奴留意多，使君如醉何？
<br>
<br>晚晴小景
<br>
<br>金羽翩翩柳外莺，玉手纤纤膝上筝。晚风花雨晴，小楼山月明。
<br>
<br>【双调】落梅风
<br>
<br>玉果山先上寻梅
<br>
<br>随明月，过小桥，记年时杖藜曾到。倚东风一枝斜更好，玉生香有谁索笑？
<br>
<br>禹寺见梅
<br>
<br>蒲团厚，纸帐新，不奢华自然风韵。小窗见梅如故人，亚冰梢月斜云褪。
<br>
<br>冬夜
<br>
<br>更阑后，雁过也，梦不成小窗寒夜。伴离人落梅香带雪，半帘风一钩新月。
<br>
<br>别会稽胡使君
<br>
<br>载酒人何处？倚阑花又开，忆秦娥远山眉黛。锦云香鉴湖宽似海，还不了五年诗债。
<br>
<br>废园湖石
<br>
<br>芭蕉畔，杨柳边，想当时玉人娇面。十年旧题漫翠藓，倚高寒夏云一片。
<br>
<br>歌姬张氏睡起
<br>
<br>瑶池上，翠槛边，笑当时六郎娇面。行云梦回眉黛浅，枕痕香睡红一线。
<br>
<br>叹世和刘时中
<br>
<br>土库千年调，金疮百战功，叹兴亡一场春梦。卧白云北邙山下冢，信虚名得来无用。
<br>
<br>闲居
<br>
<br>看云坐，听雨眠，鹤飞归老梅庭院。青山隐居心自远，放浪他柳莺花燕。
<br>
<br>西园春暮
<br>
<br>伤春瘦，望远愁，掩朱门碧苔生甃。绕西园旋呼花下酒，海棠飞牡丹厮够。
<br>
<br>睡起
<br>
<br>拢钗燕，鞿绣鸳，卷朱帘绿阴庭院。奈何天不教人醉眠，打新荷雨声一片。
<br>
<br>东嘉缘野桥
<br>
<br>渔榔静，雁字斜，柳阴疏藕花初谢。小阑干画桥横缘野，忆西湖月明秋夜。
<br>
<br>闲闲亭上
<br>
<br>鱼吹沫，鹤弄影，洗秋云玉波如镜。闲闲小亭风日冷，竹千竿绿苔三径。
<br>
<br>和崔雪竹
<br>
<br>依村店，驻小车，玉骢嘶绣鞍初卸。琵琶乱弹人醉也，雁云高蓟门秋月。
<br>
<br>春情
<br>
<br>桃花面，柳叶眉，小亭台锁红关翠。孤帏玉人初睡起，不平他锦鸳成对。
<br>
<br>胡贵卿席上
<br>
<br>宜春令，消夜图，锦橙开噀人香雾。梅花月边同笑语，不寻思灞桥诗句。
<br>
<br>秋望
<br>
<br>干荷叶，脆柳枝，老西风满襟秋思。盼来书王人憔悴死，界青大雁飞一字。
<br>
<br>忆别
<br>
<br>啼红袖，识锦图，记临行雨花风絮。平安字书曾寄与，题名在凤鸾双处。
<br>
<br>和卢彦威学士
<br>
<br>貂裘敝，骢马骄，雪花飞蓟门寒到。雁儿几声南去了，也教他玉人知道。
<br>
<br>肃斋翁命赋狮橘
<br>
<br>生狞面黄金兽，蜜多心白玉浆。吼千林月寒霜降，绕维摩万八千佛供床，喷清香九重天上。
<br>
<br>【仙吕】一半儿
<br>
<br>秋日宫词
<br>
<br>花边娇月静妆楼，叶底沧波冷翠沟，池上好风闲御舟。可怜秋，一半儿芙蓉一半儿柳。
<br>
<br>梅边
<br>
<br>枝横翠竹暮寒生，花淡纱窗残月明，人倚画楼羌笛声。恼诗情，一半儿清香一半儿影。
<br>
<br>情
<br>
<br>数层秋树隔雕檐，万朵晴云拥玉蟾，几缕夜香穿绣帘。等潜潜，一半儿门开一半儿掩。
<br>
<br>野桥酬耿子春
<br>
<br>海棠香雨污吟袍，薜荔空墙闲酒瓢。杨柳晓风凉野桥。放诗豪，一半儿行书一半儿草。
<br>
<br>赏牡丹
<br>
<br>锦裙吹上翠云枝，绿酒争传白玉卮，皓齿慢歌金缕词。牡丹时，地半儿姚黄一半儿紫。
<br>
<br>苍崖样师退隐
<br>
<br>柳梢香露点荷衣，树杪斜阳明翠微，竹外浅沙涵钓矶。乐忘归，一半儿青山一半儿水。
<br>
<br>【中吕】山坡羊
<br>
<br>别怀
<br>
<br>衣松罗扣，尘生鸳甃，芳容更比年时瘦。看吴钩，听秦讴，别离滋味今番又，湖水藕花堤上柳。飕，浑是秋；愁，休上楼。
<br>
<br>春睡
<br>
<br>花沾宫额，草香罗带，一春心事愁无奈。感离怀，梦多才，流莺只在朱帘外，午睡正浓惊觉来。挨，金镜台；歪，金凤钗。
<br>
<br>感旧
<br>
<br>凭高凝眺，临风舒啸，一番春事胡蝶闹。越山高，楚天遥，东风依旧桃花笑，金鞍少年何处了，牢，粗布袍。熬，白鬓毛。
<br>
<br>闺思
<br>
<br>云松螺髻，香温鸳被，掩春闺一觉伤春睡。柳花飞，小琼姬，一声雪下呈祥瑞，团圆梦儿生唤起。谁，不做美？吓，却是你！
<br>
<br>【商调】梧叶儿
<br>
<br>春日感怀
<br>
<br>闲罗扇，坠锦囊，尘满碧纱窗。燕语鸟衣巷，花开白玉堂，人上紫云娘，月冷妆楼夜香。
<br>
<br>早行
<br>
<br>鸡声罢，角韵残，落月五更寒。紫塞呼白雁，黄河绕黑山，翠袖上雕鞍，行路比别离更难。
<br>
<br>旅思
<br>
<br>题新句，感旧游，坐满鸘鸘裘。镜里休文瘦，花边湘水秋，楼上仲宣愁。谁伴我新丰殢酒。
<br>
<br>垂虹亭上
<br>
<br>三高地，万古愁，行客记曾游。绿树当朱户，青山朝画楼，红袖倚兰舟，借问谁家卖酒？
<br>
<br>春日简鉴湖诸友
<br>
<br>簪花帽，载酒船，急管间繁弦。席上题罗扇，云间寄锦笺。水畔坠金鞭，不减长安少年。
<br>
<br>雪中
<br>
<br>乘兴诗人棹，新烹学士茶，风味属谁家？瓦甃悬冰筋，天风起玉沙，海树放银花，愁压拥蓝关去马。
<br>
<br>别怀
<br>
<br>枕上圆孤梦，灯前赋小诗，泪脸界胭脂。脆管催银字，垂杨绾翠丝，别酒尽金卮，相思病明年那时。
<br>
<br>春日书所见
<br>
<br>蔷薇径，芍药阑，莺燕语间关。小雨红芳绽，新睛紫陌乾，长日绣窗闲，人立秋千画板。
<br>
<br>寿席
<br>
<br>晴山翠，明月圆，鹤舞影蹁跹。酒进长生药，花开小洞天，人乐太平杯，八千岁蓬莱地仙。
<br>
<br>长沙道中
<br>
<br>扁舟兴，淡月痕，薄暮小江村。人入潇湘画，酒倾桑落樽，诗吊汨罗魂，醉卧梅花树根。
<br>
<br>山阴道上
<br>
<br>云门路，天柱峰，花暗月朦胧。雪冷谁家店？山深何处钟？棹孤篷，兴不尽吟诗信翁。
<br>
<br>有所思
<br>
<br>人何处？草自春，弦索已生尘。柳线萦离思，荷衣拭泪痕，梅屋锁吟魂，目断吴山暮云。
<br>
<br>【正宫】小梁州
<br>
<br>春夜
<br>
<br>玉箫吹断凤钗分，瘦损真真。小词空制锦回文，孤眠恨，翠被宝香温。【幺】故人一去无音信，望蓬莱隔几重云。燕未归，春将尽，梨花庭院，和月掩朱门。
<br>
<br>秋思难斋索赋
<br>
<br>鸳鸯飞起藕花洲，碧水明秋。王人天际认归舟，秋来后，樵怀见花羞。【幺】黄昏又是愁时候，柳梢头新月如钩。成间阔，添消瘦，新书裁就，一雁过妆楼。
<br>
<br>郊行即事
<br>
<br>小桥流水落红香，两两鸳鸯。当炉艳粉倚明妆，深深巷，酒旆绿垂杨。【幺】新诗欲写东墙上，奈桃花未识刘郎。乘兴来，回头望，眼波微溜，还许谪仙狂。
<br>
<br>春日次陈在山韵
<br>
<br>海棠开后一停春，过了三分。花梢红日晓窗温，邻姬问，忙甚不开门？【幺】画屏咫尺巫山近，渍春衫都是啼痕。锦帐愁，香奁恨，最伤情处，酒醒怯灯昏。
<br>
<br>【南吕】金字经
<br>
<br>增叶云中山行
<br>
<br>万里封侯贵，一场春梦中，破帽青鞋策短筇。逢，南山采药翁。桃花洞，白云千万重。
<br>
<br>访吾丘道士
<br>
<br>细草眠白兔，小花啼翠禽，且听松风尘绿阴。寻，洞天深又深。游仙枕，顿消名利心。
<br>
<br>青霞赵肃斋索赋
<br>
<br>酒后诗情放，水边归路差，何处青霞仙子家？沙，翠苔横古槎。竹阴下，小鱼争柳花。
<br>
<br>寿彦远卢使君
<br>
<br>胜境藏仙洞，浩歌来醉乡，菡萏开十里塘。香，卢家白玉堂。仙人仗，凤头萱草黄。
<br>
<br>湖上寒食
<br>
<br>火冷尝仙饭，酒香撒鬼钱，细雨家家杨柳烟。园，断桥西堍边。秋千倦，玉人争画船。
<br>
<br>环绿在上
<br>
<br>水冷溪鱼贵，酒香霜蟹肥，环绿亭深掩翠微。梅，落花浮王杯。山翁醉，笑随明月归。
<br>
<br>开玄道院
<br>
<br>翠崦仙云暗，素琴冰涧长，画永人闲白玉堂。尝，煮茶春水香。玄泉上，鹤飞松露凉。
<br>
<br>佛会
<br>
<br>万寿月面佛，十方云会僧。宝殿香风秋树鸣。青，莲花地上生。灵上顶，半空玉磐声。
<br>
<br>王国用胡琴
<br>
<br>雨漱窗前竹，涧流冰上泉，一缕清风动二弦。联，小山秋水篇。昭君怨，塞云黄暮天。
<br>
<br>题扇
<br>
<br>玉手银筝柱，翠涛金屈卮，正是鱼肥蟹健时。诗，醉题秋扇儿。黄华字，乱风摇柳丝。
<br>
<br>次韵
<br>
<br>出岫白云笑，入山明月愁，两字功名四十秋。羞，死封不义侯。村学究，且读书青海头。
<br>
<br>情
<br>
<br>云雨山头暗，女牛大上期，宝鼎香寒玉漏迟。推，角门花影移。鸳鸯会，莫教明月知。
<br>
<br>【南吕】四块玉
<br>
<br>秋望和胡致居
<br>
<br>菊又开，人何往？夜静孤眠北窗凉，月明闭上南楼望。天一方，雁几双，书半行。
<br>
<br>客席胡使君席上
<br>
<br>舞态轻，歌喉稳，十里香尘柳边春，一声《金缕》樽前韵。敛绣巾，整翠云，点绛唇。
<br>
<br>春愁
<br>
<br>晓梦云，残妆粉，一点芳心怨王孙，十年不寄平安信。绿水滨，碧草春，红杏村。
<br>
<br>伤春
<br>
<br>杨柳阴，秋千影；恨煞啼鹃断肠声，越添怨女伤春病。倚绣屏，搊锦筝，调玉笙。
<br>
<br>宫中秋日
<br>
<br>环珮轻，蓬莱浅，桂子香清小壶天，芙蓉露冷技香殿。花可怜，月又圆，人未眠。
<br>
<br>梅友席上
<br>
<br>已乐闲，从吾懒，虎帐风悲紫荆关，马蹄霜冻白云栈。冷眼看，倦鸟还，行路难。
<br>
<br>史氏池亭
<br>
<br>宿酒醒，良宵永，风细荷香梦魂清，月明梧叶阑干静。玉管笙，粉面筝，金字经。
<br>
<br>东浙旧游
<br>
<br>镜水边，巾山顶，两袖松风羽衣轻，一奁梅月冰壶净。鹊尾炉，凤嘴瓶，雁足灯。
<br>
<br>怀古流翁索题
<br>
<br>舞袖云，妆台粉，翠被浓香一时思。黄沙妖血千年恨。虞美人，孔贵嫔，杨太真。
<br>
<br>【正宫】塞鸿秋
<br>
<br>湖上即事
<br>
<br>断桥流水西林渡，暗香疏影梅花路。蹇驴破帽登山去，夕阳古寺题诗处。树头啼翠禽，水面飞白鹭，伤心和靖先生墓。
<br>
<br>春情
<br>
<br>疏星淡月秋千院，愁云恨雨芙蓉面。伤情燕足留红线，恼人鸾影闲团扇。兽炉沉水烟，翠沼残花片，一行写入相思传。
<br>
<br>道情二首
<br>
<br>直钩曾下严滩钩，清风自学苏门啸。蜜蜂飞绕管花帽，野猿坐守烧丹灶。扁舟范蠡高，五柳陶潜傲，南华梦里先惊觉。
<br>
<br>雪毛马响狻猊革占，神光龙吼昆吾剑。冰坚夜半踰天堑，月寒晓起离村店。一身行路难，两鬓秋霜染，老来莫起功名念。
<br>
<br>【双调】庆宣和
<br>
<br>春思
<br>
<br>一架残红褪舞裙，总是伤春。不似年时镜中人，瘦损，瘦损。
<br>
<br>春晚病起四首
<br>
<br>燕懒莺慵春几何？风雨蹉跎。柳眼花心尚情多，病可，病可。
<br>
<br>十二朱帘不上钩，懒倚妆楼。敛翠啼红为谁羞？问口，问口。
<br>
<br>燕子来时人未归，肯误佳期？一对灯花玉娥飞，报喜，报喜。
<br>
<br>四壁青灯酒半酣，病骨岩岩。无斤两腌臜担儿担，自揽，自揽。
<br>
<br>【毛氏池亭】
<br>
<br>云影天光乍有无，老树扶疏。万柄高荷小西湖，听雨，听雨。
<br>
<br>赋情
<br>
<br>柳阵花围云锦窝，一见情多。恨雨愁云病如何？为我，为我。
<br>
<br>歌者花花
<br>
<br>蜂蝶纷纷莺燕猜，喧满香街。一朵妖红为谁开？斗买，斗买。
<br>
<br>【双调】拨不断
<br>
<br>第一楼小集
<br>
<br>立金梯，却瑶杯，两行红袖君休醉。万里黄沙客未归，一天白月秋无际，有书难寄。
<br>
<br>琵琶姬王氏
<br>
<br>坐离筵，促哀弦，红妆新画昭君面。玉手轻弹秋水篇，青衫老泪湓江怨，几时重见。
<br>
<br>客怀
<br>
<br>抖征衫，望江南，晓奁开月衰容鉴。恨墨拈元远信缄，冻河胶雪扁舟缆，利名全淡。
<br>
<br>会稽道中
<br>
<br>墓田鸦，故宫花，愁烟恨水丹青画。峻宇雕墙宰相家，夕阳芳草渔樵话，百年之下。
<br>
<br>【双调】水仙子
<br>
<br>维扬遇雪
<br>
<br>芦汀渐渐蟹行沙，梅月昏昏鹤到家，梨云冉冉蝶初化。透朱帘敲翠瓦，莫吹箫不必烹茶。玉蓑衣人堪画，金盘露酒旋打，预赏琼花。
<br>
<br>道院即事
<br>
<br>炉中真汞长黄芽，亭上仙桃绽碧花，吟边苦茗延清话。玄玄仙子家，小舟横浅水平沙。芳草眠驯兔，绿杨啼乳鸦，门掩青霞。
<br>
<br>【双调】折桂今
<br>
<br>小金山
<br>
<br>拂阑干仙袂飘飘，堂占波心，缆解松腰。露满螺杯，风香翠袖，月冷鸾箫。比江上金山小小，望天边银海迢迢。醉倚红桥，休说江南，西子妖饶。
<br>
<br>小崆峒燕集
<br>
<br>小崆峒庭院深深，老鹤长鸣，鹦鹉能吟。帘外荷香，楼前柳影，井上桐阴。七宝树天风古林，六铢衣水月观音。座列琼簪，酒进金波，曲奏瑶琴。
<br>
<br>秋思
<br>
<br>写新诗红叶胭脂，数字归鸿，一扇凉飔。远水空奁，残荷老翠，倦柳荒丝。瘦嘴鼻羞看镜子，病腰肢宽褪裙儿。间别多时，不似今年，又害相思。
<br>
<br>【中吕】满庭芳
<br>
<br>碧山丹房
<br>
<br>闲闲道隐，玄玄妙门，怪怪山人。予生自有神仙分，何必寻真？红的花开小春，碧檀栾树倚苍云。吹箫韵，观棋夜分，沈水暖梅魂。
<br>
<br>春怨
<br>
<br>尘蒙玉轸，妆残翠靥，围褪罗裙。月明谁上秦楼问？香冷灯昏。水北花南那人，莺来燕去三春。清明近，于飞上坟，不由我不伤神。
<br>
<br>【越调】寨儿令
<br>
<br>忆别
<br>
<br>花见羞，泪凝眸，别时语言不应日。柳下秦讴，马上吴钩，何处寄风流？五湖范蠡渔舟，西风季子貂裘，青鸾迟远信，白雁报新秋。愁，懒上小红楼。
<br>
<br>【双调】殿前欢
<br>
<br>春游
<br>
<br>上花台，落红沾满绿罗鞋。谁家庭院秋千外，兰麝裙钗。我闲将笑口开，也待了芳春债，何处把新诗卖。无情蝶怨，不饮莺猜。
<br>
<br>湖上
<br>
<br>夜游湖，翠屏飞上玉蟾蜍。粉墙犹记题诗处，树影扶疏。写新诗作画图，雪老西泠渡，花谢孤山路。林逋领鹤，潘苑骑驴。
<br>
<br>【双调】清江引
<br>
<br>碧山丹房早起
<br>
<br>翠蓬一壶天地小，又是邯郸道。寻真客到来，梦短人惊觉，冷冷玉望松月晓。
<br>
<br>张子坚运判席上三首
<br>
<br>功名壮年今皓首，拣得溪山秀。清霜紫蟹肥，细雨黄花瘦，床头一壶新糯酒。
<br>
<br>去来去来归去来，菊老青松在。生前酒一杯，死后名千载，淮阴侯不如彭泽宰。
<br>
<br>云岩隐居安乐窝，尽把陶诗和。村醪蜜样甜，山栗拳来大，梅窗一炉松叶火。
<br>
<br>【越调】小桃红
<br>
<br>湖上和刘时中二首
<br>
<br>一声娇燕绿杨枝，满眼寻芳事。塔影雷峰水边寺，夕阳时，画船无数围花市。三弦玉指，双钩草字，题赠粉团儿。
<br>
<br>棹歌惊起锦鸳鸯，开宴新亭上。诗有新题酒无量，醉何妨？长吟笑倚阑干望。西湖夜凉，吴姬低唱，画舫宿荷香。
<br>
<br>【中吕】朝天子
<br>
<br>道院中碧桃
<br>
<br>翠蛾恨谁？青鸾信迟，题诗记清明日。泪弹红雨笑邻姬，同立苍苔地。萼绿仙人，玄都观里，怪刘郎不记得。今春又归，花能几回？且自吹笙醉。
<br>
<br>访九皋使君
<br>
<br>槿篱，傍水，楼与青山对。一庭香雪糁荼蘼，松下溪童睡。净地留题，柴门还闭，笼开鹤自飞。看梅，未回，多管向西湖醉。
<br>
<br>春思
<br>
<br>菱花破两边，瑶琴断四弦，恩又翻成怨。黄云孤雁褪花钿，羞掩双鸾扇。归燕年年，离恨绵绵，又西湖拜扫天。寺前，上船，试照我伤春面。
<br>
<br>【中吕】红绣鞋
<br>
<br>题惠山寺
<br>
<br>舌底朝朝茶味，眼前处处诗题，旧刻漫漶看新碑。林写传梵语，岩翠点禅衣，石龙喷净水。
<br>
<br>禁行甫郊居
<br>
<br>白露离离香稻，清风小小团茅，蔡仙家只隔宋姑桥。篱边一水绕，门外两山高，庭前双桧老。
<br>
<br>集庆方丈
<br>
<br>月桂峰前方丈，云松径里禅房，玉瓯水乳洗诗肠。莲花香世界，贝叶古文章，秋堂听夜讲。
<br>
<br>【双调】沉醉东风
<br>
<br>秋夜旅思
<br>
<br>二十五点秋更鼓声，千三百里水馆邮程。青山去路长，红树西风冷。百年人半纸虚名，得似璩源阁上僧，午睡足梅窗日影。
<br>
<br>气球
<br>
<br>元气初包混饨，皮囊自喜囫囵。闲田地著此身，绝世虑萦方寸。圆满也不必烦人，一脚腾空上紫云，强似向红尘乱滚。
<br>
<br>琼珠台
<br>
<br>琪树暖青山鹧鸪，石床平红锦氍毹。云间萼绿华，梅下蓬莱屦。倚高寒满身香露，相伴仙人倒玉壶，月明夜瑶琴一曲。
<br>
<br>【双调】庆东原
<br>
<br>春日
<br>
<br>莺啼昼，人倚楼，酒痕淹透香罗袖。蔷薇水蘸手，荔枝浆爽口，琼花露扶头。有意送春归，无奈伤春瘦。
<br>
<br>【中吕】仙客
<br>
<br>春思
<br>
<br>鱼尾钗，风头鞋，花边美人安在哉？烟冷宝炉香，尘昏玉镜台。燕子归来，月淡朱帘外。
<br>
<br>括山道中
<br>
<br>云冉冉，草纤纤，谁家隐居山半掩？水烟寒，溪路险。半幅青帘，五里桃花店。
<br>
<br>【双调】落梅风
<br>
<br>客金陵
<br>
<br>台城路，故国都，湿胭脂井痕香污。后庭不知谁是主？乱蛩吟野花玉树。
<br>
<br>春日宫词
<br>
<br>催筝雁，舞镜鸾，惜春归蝶狂蜂乱。阿金自调银字管，按霓裳牡丹花畔。
<br>
<br>碧云峰书堂
<br>
<br>依松涧，结草庐，读书声翠微深处。人间自晴还自雨，恋青山白云不去。
<br>
<br>【中吕】山坡羊
<br>
<br>酒友
<br>
<br>刘伶不戒，灵均休怪，沿村沽酒寻常债。看梅开，过桥来，青旗正在疏篱外，醉和古人安在哉。窄，不够酾。哎，我再买。
<br>
<br>客高邮
<br>
<br>危台凝伫，苍苍烟村，夕阳曾送龙舟去。映菰芦，捕鱼图，一竿风旆桥西路，人物风流闻上古。儒，秦太虚。湖，明月珠。
<br>
<br>【南吕】金字经
<br>
<br>春怀
<br>
<br>瘦影孤鸾鉴，怨声阿鹊盐，病起离人愁转添。嫌，燕归双入帘。朱门掩，夜香不喜拈。
<br>
<br>梅边
<br>
<br>雪冷松边路，月寒湖上村，缥缈梨花入梦云。巡，小檐芳树春。江梅信，翠禽啼向人。
<br>
<br>石门洞天
<br>
<br>锦树开图障，翠峰堆发髻，屋老苍云暗紫坛。闲，玉龙耕破山。白石烂，半岩秋雨寒。
<br>
<br>仙居
<br>
<br>白日孤峰上，紫云双涧边，饥有松花渴有泉。仙，抱琴岩下眠。蟠桃宴，鹤来骑上天。
<br>
<br>别怀
<br>
<br>海树离怀近，月英眉黛愁，《金缕》一声双玉舟。留，共登思远楼。重阳后，菊花风雨秋。
<br>
<br>【仙吕】太常引
<br>
<br>姑苏台赏雪
<br>
<br>断塘流水洗凝脂，早起索吟诗。何处觅西施？垂杨柳萧萧鬓丝。银匙藻井，粉香梅圃，万瓦玉参差。一曲乐天词，富贵似吴王在时。
<br>
<br>【双调】湘妃怨
<br>
<br>武夷山中
<br>
<br>落花流水出桃源，暖翠晴云满药田。流金古像开香殿，步虚声未远，鹤飞来认得神仙。傍草漫山径，幽花隐洞天，玉女溪边。
<br>
<br>山中隐居
<br>
<br>丹翁投老得长生，白鹤依人认小名。青山换主随他姓，叹乾坤一草亭，半年不出岩扃。写十卷《续仙传》，和一篇《陋室铭》，补注《茶经》。
<br>
<br>怀古
<br>
<br>秋风远塞皂雕旗，明月高台金凤杯。红妆肯为苍生计，女妖娆能有几？两蛾眉千古光辉。汉和番昭君去，越吞吴西子归，战马空肥。
<br>
<br>黄山道中
<br>
<br>何人礼斗上松梢？有客题名刻树腰。指前峰半日行来到，这山不是小，洞天宽容我诗豪。白云观欹仙枕，朱砂泉流药瓢，紫兰宫玉女吹箫。
<br>
<br>【双调】折桂令
<br>
<br>钱塘即事
<br>
<br>倚苍云拱北城高，地胜东吴，树老南朝。翠袖联歌，金鞭争道，画航平桥。楼上楼直浸九霄，人拥人民似元宵。灯火笙箫，春月游湖，秋卜见潮。
<br>
<br>紫微楼上右平章索赋
<br>
<br>镇钱塘太乙勾陈，玉柱擎天，绣衮生春。潮点鹅毛，山盘凤尾，瓦甃鱼鳞。近北斗三天紫宸，拂危栏两袖白云。可摘星辰，谁信蟾宫，着我闲身。
<br>
<br>徽州路指楼落成
<br>
<br>小阑干高倚长空，壮观山城，仿佛天宫。赑遍画鼍，嘶残玉凤，漏尽铜龙。催古寺一百八晓钟，动晨光三十六晴峰。雄视江东．万井春风，太守神功。
<br>
<br>湖上雪晴鲁至遭席间赋
<br>
<br>想当年雁塔题名，衣锦归来，揽辔澄清。试坐渔矶，相亲蚁绿，不负鸥盟。青山老西施暮景，碧天高东鲁文星。陶写襟灵，玉手琵琶，军伯娉婷。
<br>
<br>赠胡有善
<br>
<br>掌梨园乐府须知，富有牙签，名动金闺。一代风流，九州人物，万斛珠矶。解流水高山子期，制暗香疏影姜夔。胸次清奇，笑毁黄钟，识透玄机。
<br>
<br>【中吕】满庭芳
<br>
<br>春暮
<br>
<br>韶光几分，红飘恨雨，绿染愁云。粉痕吹上何郎鬓，买不住东村。梨花下香风玉樽，松株外落日金盆。消磨尽寻芳故人，莺燕自争春。
<br>
<br>题小小蓬莱
<br>
<br>兰花旋买，灵芝未采，藕叶初裁。壶中天地春常在，画苑琴台。望弱水涌茫茫大海，号幽居日小小蓬莱。柴门外，虽无俗客，童子且休开。
<br>
<br>樊氏素云
<br>
<br>樱桃口脂，提导雅号，索我新词。梨花梦里同心事，雪比芳姿。迎皓月玲珑玉枝，结舟差香婀娜琼芝。题卿字，光生茧纸，头上黑雨催诗。
<br>
<br>【双调】燕引雏
<br>
<br>张氏玉卿
<br>
<br>莹无暇，淡妆何必御铅华，妖姿映雪强如画。素手琵琶，天仙第一家。荆山下，连城价。香欺瑶草，艳压琼花。
<br>
<br>雪晴过扬子渡坐江风山月亭
<br>
<br>雪晴初，金山顶上玉浮屠，题诗风月无边处。身在冰壶，天然泛剡图。西津渡，南归路。茶香陆羽，梅隐林逋。
<br>
<br>据江即事
<br>
<br>挂诗瓢，骑牛闲过问松梢，不知世上红尘闹。花掩云巢，乌纱纻袍。桐君药，严陵钓。山椒暖翠，沙嘴寒潮。
<br>
<br>【南吕】金字经
<br>
<br>刘氏瑞莲
<br>
<br>种带联地露，藕香玉井湫，曾向苕溪溪上游。愁，结花成并斗，何时又，共登仙叶舟。
<br>
<br>观泉
<br>
<br>靖节黄花径，子猷苍玉亭，千涧飞来六月冰。清，素琴无意听。阑干静，白云钟一声。
<br>
<br>观猎
<br>
<br>雪点苍鹰俊，玉花骢马骄，广利将军猎近郊。袍，织成金翠毛。随军乐，绣旗双皂雕。
<br>
<br>【越调】天净沙
<br>
<br>行边宿国
<br>
<br>幽禽疫耸双肩，晚花香褪妆钿，月淡烟寒水浅。远河如练。梦归的塞山前。
<br>
<br>怀古疏翁命赋
<br>
<br>翠芳园老树寒鸦，朱雀桥野草闲花，乌江岸将军战马。百年之下，画图留落谁家？
<br>
<br>【双调】清江引
<br>
<br>张子坚席上
<br>
<br>云林隐居人未知，且把柴门闭。诗床竹雨凉，茶鼎松风细，游仙梦成莺唤起。
<br>
<br>湖上
<br>
<br>去年香梅花带雪，赛到孤山社。酒从村店赊，船问邻僧借，梅花又开忙去也。
<br>
<br>春晚
<br>
<br>平安信来刚半纸，几对鸳鸯字。花开望远行，玉减伤春事，东风草堂飞燕子。
<br>
<br>【越调】凭阑人
<br>
<br>众远楼上
<br>
<br>画栋飞飞帘外云，仙袂飘飘天上人。钓船归水村，雁行出海门。
<br>
<br>白云炼师山居
<br>
<br>丹气溶溶生紫烟，石齿泠泠呜玉泉。住山不记年，看云即是仙。
<br>
<br>天台山中
<br>
<br>双阙琼台口乱峰，千树琪花香晚风。白头云外翁，紫潭波底龙。
<br>
<br>海口道院
<br>
<br>雨后松云生紫岩，花外茶烟生翠岚。袖诗出道庵，探梅来水南。
<br>
<br>【越调】霜角
<br>
<br>新安八景
<br>
<br>花屏春晓
<br>
<br>初日沧凉，海霞摇曙光。几招好山如画，晴蔼蔼，郁苍苍。众芳，云景香，道人眠石床。唤起南华梦蝶，莺啼在，绿垂杨。
<br>
<br>练溪晚渡
<br>
<br>淡烟微隔，几点投林翮。千古澄江秀句，空感慨，有谁索？拍拍，水光白，小舟争过客。沽酒归来樵叟，相随到，许仙宅。
<br>
<br>南山秋色
<br>
<br>华盖亭亭，向阳松桂荣。背立夜坛朝斗，直下看，老人星。地灵，风物清，众峰环翠嬴。千古仙山道气，谁高似，许宣平。
<br>
<br>王陵夕照
<br>
<br>暮蝉声咽，几树白杨叶。细细看云岚旧隐，遗庙在，表忠烈。翌结，弓剑冗，苔花碑字灭。远水残阳西下，今人见，古时月。
<br>
<br>水西烟雨
<br>
<br>沙浅波平，孤舟长日横。淡墨潇湘八景，谁移向，富山城。净名，疏磐声，暮归何处僧？明日披云风顶，呼太白，赏新晴。
<br>
<br>渔梁送客
<br>
<br>浪花飞雪，船阁苍云缺。一片鸬鹚西照，樯燕语，柳丝结。话别，情硬咽，酒边歌未阕。他日寄书双鲤，顺流过，钓台月。
<br>
<br>黄山雪霁
<br>
<br>云开洞府，按罢琼妃舞。三十六峰图画，张素锦，列冰柱。几缕，翠烟聚，晓妆眉更妩。一个山头不白，人知是，炼丹处。
<br>
<br>紫阳书声
<br>
<br>楼观飞惊，好山环翠屏。谁向山中讲授，朱夫子，鲁先生。短檠，雪屋灯，琅琅终夜声。传得先儒道妙，百世下，以文鸣。
<br>
<br>【中吕】上小楼
<br>
<br>九日山中
<br>
<br>白云与俱，青山无数。笑脱纱巾，卧品琼箫，醉解金鱼。尽一壶，酒再沽，不知归路，惜黄花翠微深处。
<br>
<br>茅山书事
<br>
<br>蕉风半箑，藤花一架。剑气穿云，丹光漏月，饭颗蒸霞。枣似瓜，酒满斝，仙翁留话，鹤飞归隐居松下。
<br>
<br>湖上
<br>
<br>松风满身，莲花古寺。凉月婵娟，翠羽参差，小屋茅茨。酒醒时，争赋诗，西湖清思，访孤山爱梅处士。
<br>
<br>春思十五首
<br>
<br>屏山倦倚，眉尖蹙翠。怪煞书迟，盼得人回，又怕春归。绣枕推，初睡起，忧心如醉，问西国海棠开未？
<br>
<br>春光未归，佳人沉醉。庭院深深，杨柳依依，燕子飞飞。玉漏迟，翠管吹，绿情红意，月儿高海棠初睡。
<br>
<br>荒园数亩，寒梅几树。废沼鸣蛙，疏篱吠犬，夜月啼乌。载乘舆，槌画鼓。兰舟何处？泣西风翠芳人去。
<br>
<br>东风酒家，西施堪画。打令续麻，攧竹分茶，傍柳随花。不上马，手厮把，传情罗帕，小红楼断桥直下。
<br>
<br>寒潭玉龙，仙山幺凤。春到南枝，人在西楼，笛怨东风。曲未终，酒不空，罗浮仙梦，月黄昏暗香浮动。
<br>
<br>离愁自解，芳心无奈。燕亸金钗，翠冷罗鞋，风去瑶台。春又来，花自开，苏娘何在？玉骢西涌金门外。
<br>
<br>花开后土，鹤鸣仙柱。明月高楼，临都老树，落日平芜。翠袖扶，醉老夫，金盘香露，教吹箫玉人何处？
<br>
<br>前程万里，相思两地。燕国天寒，吴江月冷，楚岫云迷。绣幕围，锦帐垂，朱门深闭，燕来也那人归未？
<br>
<br>湘皋二妃，瑶池相会。不御铅华，尽解红衣，半露冰肌。白凤飞，翠盖攲，玉簪斜坠，粉云香一奁秋意。
<br>
<br>谁家艳姝？大然洛浦。秒水芙渠，春风笑语，道样妆梳。为交甫，解佩珠，花前相遇，紫云深彩鸾仙去。
<br>
<br>寒食禁烟，寻芳人倦。醉墨银笺，新词罗扇，小袖金鞭。最可怜，信杳然，苍苔庭院，想桃花去年人面。
<br>
<br>阳关画图，高唐词赋。水远色沉，节去蜂愁，月冷鸾孤。尽酒壶，洒泪珠，长亭西路，鹧鸪啼夕阳红树。
<br>
<br>云萍浪梗，杨花心性。半纸虚名，万里修程，一样离情。搊锦筝，合凤笙，无心闲听，为相思玉人成病。
<br>
<br>云屏几宵？华青一觉。翠管声乾，青写信杳，玉蕊香销。苏小小，张好好，千金买笑，今何在玉容花貌？
<br>
<br>西湖晚凉，凭阑凝望。人过莲船，桥横柳浪，酒卷荷觞云锦张，水镜香，波光摇荡，鹭鸶儿钓鱼矶上。
<br>
<br>【南吕】骂玉郎带感皇恩采茶歌
<br>
<br>富山元宵赏灯
<br>
<br>朱衣锦带黄金镫，前后羽林兵。当空皓月悬秋镜，兰麝馨。箫鼓鸣，天街净。
<br>
<br>灯界珠绳，春蔼花屏、御辇上翠逍遥，宫林传金错落，歌女口玉娉婷。赏良夜好景，听乐府新声。
<br>
<br>庆元正，口队伍，乐升平。待天明，未收灯，宝筝前殿引长生。铁瓮千年富山城。西台一点老人星。
<br>
<br>《正宫》黑漆弩
<br>
<br>为乐府焦元美赋用冯海粟韵
<br>
<br>画船来向高沙驻，便上蹑探梅吟履。对金山有玉娉婷，两点愁峰眉聚。【幺】倚西风目断行云，懒唱大江东去。借中郎爨尾冰弦，记老杜曾游此处。
<br>
<br>别高沙诸友用鹦鹉曲韵
<br>
<br>相从一月秦邮住，笑我是不耕种村父。话醒吟酒不成欢，灯下怯云羞雨。【幺】想梅花梦到孤山，又逐雪鸿南去。寨儿中燕侣莺俦，远望我认旗指出。
<br>
<br>【双调】湘妃怨
<br>
<br>乐闲
<br>
<br>吹箫按舞月当轩，载酒寻花雪满船。湖定试墨云生砚，乐清闲尘世远，想当年利惹名牵。万里天山箭，三冬冰窖毡，争似林泉？
<br>
<br>德清长桥书事
<br>
<br>花前白酒一葫芦，寺下苍松五大夫。峰峦出没云无数，高房山《春晓图》，小阑干扶我诗臞。雪点前滩鹭，锦鳞活水鱼，心却西湖。
<br>
<br>据江上小金山
<br>
<br>芦花浅水钓舟闲，老树苍烟倦鸟还。浑疑多景楼前看，玉浮图十二阑干，枕鲸波百尺孱颜。樵唱沧浪外，钟声紫翠间，小似金山。
<br>
<br>湖上感旧
<br>
<br>鱼肥酒美谢三郎，莺老花残黄四娘。相逢一笑西湖上，十年前罗绮乡，画船闲今日凄凉。翠袖人何在？空庭蝶自狂，飞去鸳鸯。
<br>
<br>纪行
<br>
<br>黄云缥缈四明山，绿水潺湲七里滩。碧桃零落双峰涧，往来图画间，为吟诗倚遍阑干。丹鼎龙光现，仙衣鹤氅寒，月满天坛。
<br>
<br>春思二首
<br>
<br>粜风卖雨孔方兄，望月瞻星苏小卿。正青春害这场温柔病，到中年恰待醒，读书斋冷冷清清。做一枕松风梦，想十年花月情，误尽功名。
<br>
<br>懒寻悟叶把诗题，不似杨花到处飞。空劳柳线将情系，伤春魂梦里，看看瘦损冰肌。并头枕孤眠惯，画眉郎相见迟．辜负佳期。
<br>
<br>送人之官南中
<br>
<br>横江酒肆翠藤根，落日人家丹荔村。孤城官舍苍梧郡，水茫茫生暮云，为功名不爱闲身。树隐隐含烟瘴，山重重入鬼门，少见行人。
<br>
<br>德清观梅
<br>
<br>泠泠仙曲紫鸾箫，树树寒梅白玉条，飘飘野客乌纱帽。花前相见好，倚春风其乐陶陶。一去孤山路，重来何水曹，醉上金鳌。
<br>
<br>席上次梅友元帅韵
<br>
<br>九华峰顶礼三茅，五色云中按六幺，雪迷花下烧丹灶。一壶天地小，销不尽千古诗豪。拂袖骑丹凤，吹笙醉碧桃。散诞逍遥。
<br>
<br>次韵金陵怀古
<br>
<br>朝朝琼树后庭花，步步金莲潘丽华。龙蟠虎踞山如画，伤心诗句多，危城落日寒鸦。凤不至空台上，燕飞来百姓家，恨满天涯。
<br>
<br>春晚即事
<br>
<br>榆穿老荚散平芜，藕铸新荷点五壶。小钱儿难买东君住，问园林谁是主？大家提一葫芦。花前去，红袖扶，不醉何如？
<br>
<br>重游会稽
<br>
<br>镜湖凉月杜陵诗，梅屋空山夏后祠，兰亭曲水羲之字。重来忆旧时，小蓬莱楼阁参差。毛竹生银笋，香莼罥上丝，慰我相思。
<br>
<br>酒边索赋
<br>
<br>舞低杨柳困佳人，醅泼葡萄醉晚春，词翻芍药分难韵。乐清闲物外身，生前且自醺醺。范蠡空遗像，刘伶谁上坟？衰草寒云。
<br>
<br>多景楼
<br>
<br>长江一带展青罗，远岫双眉敛翠蛾，几番急橹催船过。不登临山笑我，倚阑干尽意吟哦。月来云破，天长地阔，此景能多？
<br>
<br>苏堤即事
<br>
<br>秋云醉墨洒龙池，夜雪吟篷宿虎溪。马蹄又上吴山翠，知音今有谁？小桃应怪来迟。一叶流诗句，百花裁舞衣，同赏苏堤。
<br>
<br>春晚
<br>
<br>愁红惨绿泪千行，带草连真纸半张。小名儿正向鸳鸯上，不由人不断肠，想才郎何日成双？胡蝶结青丝障，凤凰枝红锦囊，总是思量。
<br>
<br>瑞安道中
<br>
<br>篷低小似白云龛，山好青如碧玉簪。挂渔网茶灶整诗担，沙欧惊笑谈，一丝烟两袖晴岚。题遍松风阁，来看梅雨潭，夜宿仙岩。
<br>
<br>【中吕】满庭芳
<br>
<br>春情
<br>
<br>传杯弄斝，家家浪酒，处处闲茶。是非多不管傍人口，算得个情杂。锦胡洞雕鞍诈马，玉娉婷妖月娆花。朱帘下，香销宝鸭，按舞听琵琶。
<br>
<br>黄岩西楼
<br>
<br>风清霁宇，霞舒烂锦，云隐浮图。千岩黄叶秋无路，凉怯诗臞。玄鹤去空遗倦羽，白龙眠懒吐明珠。西山暮，凭阑吊古，无雁可传书。
<br>
<br>东嘉林熙齐小隐
<br>
<br>城南旧隐，苍苔晕雨，乔木屯云。生平喜有林泉分，不染红尘。清浅水梅花又春，碧远楼山色于人。成嘉石高，□房睡稳，斜月照琴槽。
<br>
<br>歌者素娟
<br>
<br>铅华尽洗，南州琼树，姑射冰肌。樱桃樊氏名相类，白也无敌。粉蝶妒寒梅破蕊，玉蟾惊秋月扬辉。绝纤翳，巧笑清兮，无地着明妃。
<br>
<br>次韵雪竹
<br>
<br>金丝柳枝，冰罗帕子，玉靶刀儿。赠行人道不出别离字，泪洗燕脂。俏苏卿你休来左使，病文园敢不为相思？有一件关心事，花笺半纸，血写就断肠诗。
<br>
<br>即是
<br>
<br>空林暮景，疏梅瘦影，老树秋声。倚阑干千古南楼兴，斗转参横。命仙客联诗赋鼎，试佳人按曲吹笙。无心听，寒江月明，鼓瑟怨湘灵。
<br>
<br>开玄道院即事
<br>
<br>松风洗耳，冰泉翠茗，玉洞琼芝。岩栖曾约回仙至，字掩藤枝。赋西月亭中小词，想南风殿上联诗。玄门事，虚皇密旨，呜剑佩上京师。
<br>
<br>云林隐居
<br>
<br>云林隐居，新诗缀玉，小篆垂珠。画图得见箫协律，文尚欧苏。辨汲冢数十车简书，笑齐奴三四尺珊瑚。修闲处，清风泰宇，秋月浸冰壶。
<br>
<br>春情
<br>
<br>檐前小打，楼心蹴踘，窗下琵琶。狂轻不管邻口骂，浪酒闲茶。涂醉墨春笺柳芽，弄轻鞭骏马桃花。有多少知心话，玉纤紧把，行到那人家。
<br>
<br>【双调】折桂个
<br>
<br>姑苏怀古
<br>
<br>小闹干高入云霞，不似当年，乐事豪华。老树僧居，垂杨驿舍，乱苇渔家。看一片夕阳暮鸦，想三千宫女荷花。何处吴娃？我有新问，说与夫差。庚午腊月二十日立春次日大雪卢彦远使君索赋东移造化多才，昨夜春来，今日花开。粉晕苍苔，冰丝翠柳，彩胜金钗。白凤舞仙山玉海，紫箫吹明月瑶台。何处伤怀？寂寞袁安，紧闭书斋。
<br>
<br>春晚有感
<br>
<br>燕莺春歌舞排场，几点吴霜，压定疏狂。曲补《霓裳》，茶分凤髓，墨染龙香。千钟酒百年醉乡，十分愁三月韶光。系马仙庄，寄语云娘，老却崔郎。
<br>
<br>开元馆石上红梅
<br>
<br>想桃根桃叶谁家？有姑射山人，笑上仙槎。秀靥凝脂，明妆晕酒，暖信烘霞。浑未许墙头杏花，是偷尝鼎内丹砂。清思交加，疏影横斜，老石槎牙。
<br>
<br>溪月王真人开元道院二首
<br>
<br>木香亭蕉影窗纱，路人桃源，门掩仙家。堂覆黄云，香飞绛雪，袖拂青霞。鲛血古荧荧剑花，麝煤温颗颗丹芽。听罢南华，欲问溪翁，暂借仙槎。洗巾衣何处寻真？大隐桥西，别是乾坤。山外清溪，空中白月，岛上红云。开李耳玄玄妙门，画榴皮口口山人。愿卜芳邻，尘世淡凉，此地长春。
<br>
<br>寿溪月王其人
<br>
<br>锦芙蔡玉府清虚，陆地神仙，世口蓬壶。春酒霞觞，雷义翠鼎，宝篆琼符。环绿亭前画图，开元堂上琴书。山绕山居，否爱吾庐，召人皇都。
<br>
<br>席上有赠
<br>
<br>女温柔名冠西州，柳媚蜂腰，扇掩莺喉。卖俏殷勤，承欢体态，逞俊风流。上厅角烟花帅首，下场头沙草骷髅。两鬓惊秋，说与吴姬，休恋秦楼。
<br>
<br>九月八日谈社会于文昌宫
<br>
<br>试登高先做重阳，篱落黄花，虀臼橙香。隐话诗工，清樽酒美，胜地文昌。喜今日湖山共赏，怕明朝风雨相妨。归路倘佯，一片秋声，两袖岚光。
<br>
<br>西湖送别
<br>
<br>饯东君西子湖滨，恨写兰心，香瘦梅魂。玉筯偷垂，雕鞍慢整，锦带轻分。长亭柳短亭酒留连去人，南山云北山雨狼藉残春。蝶妒莺嗔，草怨花颦。今夜歌尘，明日啼痕。
<br>
<br>送别
<br>
<br>客风流玉友温柔，一片离情，万里清秋。桂影帘栊，荷花庭院，芦叶汀洲。山隐隐藏君旧游，雨丝丝织我新愁。共语危楼，未出阳关，且听凉州。
<br>
<br>太真病齿图
<br>
<br>沉香亭嚼徵含商，舞挫霓裳，病倚香囊。粉褪残妆，腮擎腻玉，饮怯凉浆。贬李白因他口伤，闹渔阳为我唇亡。今夜凄凉，懒扣红牙，，瞧仲三郎。
<br>
<br>浮石许氏山园小集
<br>
<br>上浮石不泛浮槎，当日河源，今夕仙家。煮酒青梅，凉浆老蔗，活水新茶。灵冷兰英玉芽，风香松粉金花。两部鸣蛙，百巧流莺，数点归鸦。
<br>
<br>观《天宝遗事》
<br>
<br>荔枝香舞态婆娑，天子无愁，乐事如何？尘满金銮，风生铁骑，雨暗铜驼。蜀道口难知坎坷，月宫寒不恋姮娥。注马平坡，锦袜羞看，翠辇重过。
<br>
<br>湖上
<br>
<br>引壶觞何处倘佯？南浦离情，西子秾妆。远岫螺青，平坡鸭绿，嫩柳鹅黄。有倦容思量故乡，不吟诗辜负韶光。玉手相将，脆管悠扬，醉墨淋浪。
<br>
<br>春情
<br>
<br>恨东君辜负闲身，芳径生苔，锦瑟凝尘。览锦心寒，裁书耳热，对酒眉颦。怨女空怀暮春，落花不管愁人。何处销魂？絮远蜂狂，柳暗莺嗔。
<br>
<br>高邮即事叠韵
<br>
<br>客多才无奈愁怀，春隔蓬莱，冻解秦淮。眼擘金钗，情裁柳带，粉改桃腮。待月来云埋凤台，爱花开人在天台。香霭书斋，绿界苍苔；半折罗鞋，懒基瑶阶。
<br>
<br>惠山赵蒙泉小隐
<br>
<br>缆吴松雪夜渔槎，笑脱青衫，牢裹乌纱。不负鸥盟，空惊蝶梦，口厌蜂衙。白云外庞居士家，锦池中优钵罗华。老向烟霞，对月看经，递水烹茶。
<br>
<br>【双调】燕引雏
<br>
<br>有感
<br>
<br>透闺阁，俏名儿都识郑元和。老来犹占排场坐，劝不的哥哥。无钱也怎过活？相识每嗑，推不动花磨。朱颜去了，还再来么？
<br>
<br>西湖春晚
<br>
<br>系吟船，西湖日日醉花边。倚门不见佳人面，梦断神仙。清明拜扫天，莺声倦，细雨闲庭院。花飞旧粉，苔长新钱。
<br>
<br>别情
<br>
<br>楚云深，花残月小夜沉沉。五人不见凄凉甚，往事沉吟。香寒茉莉簪，坐冷芙蓉枕，泪淡胭脂添。好因女子，愁似秋心。
<br>
<br>分水道中
<br>
<br>树槎牙，清溪九曲路三叉。相逢野老别无话，劝早还家。山翁两鬓花，题诗罢，看一幅天然画。炊烟茅舍，晴雪芦花。
<br>
<br>【中吕】普天乐
<br>
<br>别情
<br>
<br>一点志诚心，百步裴回意，花迎笑眼，柳妒愁眉。亲传旖旎词，自首风流罪。把似当初休相识，今日倒省得别离。天知地知，前程万里，两下分飞。
<br>
<br>【越调】柳营曲
<br>
<br>西山即事
<br>
<br>挽薛萝，倚嗟峨，人生胜游能几何？翠辇经过，彩笔吟哦，御墨尚岩阿。绿槐梦已南柯，苍松老似东坡。泉来山虎跑，花笑野猿歌。为甚么，僧寺占云多？
<br>
<br>湖上
<br>
<br>歌念奴，和昂夫，两风画船同笑语。水竹幽居，金碧浮图，倒影浸冰壶。山翁醉插茱萸，仙姬笑拈芙蕖。舞阑双鹧鸪，饮尽一葫芦。都，分韵赋的湖。
<br>
<br>湖上晚兴
<br>
<br>老画师，早春时，写松边一双白鹭鸶。拈断吟髭，点缀新词，渔舍小茅茨。寒香带雪南枝，晚妆临水西施。破苍苔斑竹枝，载红粉画船儿。诗．题满水仙词。
<br>
<br>歌者玉卿
<br>
<br>压锦丛，侍金童，蕊珠仙暂来尘世中。笋指纤秾，花貌春红，瑶台上记相逢。风清环珮丁东，月明仙掌芙蓉。琴横秋水冷，钗坠晓云松。天宝宫，惊走薛琼琼。
<br>
<br>投闲即事
<br>
<br>石斗滩，剑门关，上青天不如行路难。世事循环，春色阑珊，人老且投闲。文寻古调休弹，疏翁樵唱新刊。梅亭十二阑，茅屋两三间。看，一带好江山。
<br>
<br>自会稽迁三衢三首
<br>
<br>叠锦笺，卷青毡，行藏去住皆信天。梦笔名贤，载酒谪仙，相劝苦留连。守岩扉洞口白猿，伴渔蓑花下红鸳。拜辞了刘宠钱，笑上子猷船。迁，风月洁无边。高卧轩，赐荣园，风流晋唐人物贤。高会山川，秦望风烟，翠冷雨余天。镜湖上骑马乘船，翠微中急管繁弦。浣纱中争艳冶，采莲女斗蝉娟。还，此景有谁传？
<br>
<br>诗酒缘，醒吟编，若耶山父老相爱怜。贺鉴湖边，夏后祠前，容我盖三椽。桃花流水神仙，竹篱茅舍林泉。五十亩种秫田，三两只钓鱼船。迁，移入小挑源。
<br>
<br>包山书事
<br>
<br>倚翠微，俯清溪，青山万里猿夜啼。怪我来迟，拂雪而归，月冷翠萝衣。啸白猿如醉如痴，远红尘无是无非。吟几篇绝句诗，看一局柯烂棋。饥，不采首阳薇。
<br>
<br>酒边有诉秀才负心为作问答
<br>
<br>望妾身，改家门，见书生可人情意亲。梦撒幺分，受尽艰辛，撅丁骂卜儿嗔。闪煞人也短命郎君，盼煞我也遥受夫人。皱双眉淡翠蛾，宽四指褪罗裙。又一春，花老月黄昏。
<br>
<br>又答
<br>
<br>秀才贫，记相亲，题花彩笺涂醉粉。念我白身，误却青春，千里践红尘。寄将来锦字口文，看承做梦岫行云。便金榜上标了贱名，丝鞭下就了新婚，包甚么限，包也还你做二夫人。
<br>
<br>【中吕】朱履曲
<br>
<br>归兴
<br>
<br>堂上先生解印，松边雅子迎门，归来不管晋无人。蓉花新伴等，鹅鸭旧比邻，怕称呼陶令尹。
<br>
<br>山中书事
<br>
<br>一梦黄梁高枕，千年《白雪》遗音，野猿嗔客访云林、瓦沟弹桂子，石磴拂松阴，仙翁留共饮。
<br>
<br>秋江晚兴
<br>
<br>雨骤风狂已过，酒朋诗伴无多，一舸飘然占烟波。新炊菰米饭，道和竹枝歌，芦花深处躲。
<br>
<br>湖上有感
<br>
<br>玉雪亭前老树，翠烟桥外平芜，物是人非谩嗟吁。海榴曾结子，江燕几将雏，名园三换主。
<br>
<br>山中晚秋
<br>
<br>云顶陈抟高枕，山头杜甫长吟，秋客无风到西林。泉鸣溪漱玉，菊老地铺金，叶红山衣锦。
<br>
<br>烂柯洞
<br>
<br>永日长闲福地，清风自掩岩扉，樵翁随得道童归。苍松林下月，白石洞中棋，碧云潭上水。
<br>
<br>春晚
<br>
<br>朝雨过红销锦障，晚风狂香散珠囊，杜鹃声里又斜阳。三月当三十日，一醉抵一千场，绿阴浓芳草长。
<br>
<br>仙游二首
<br>
<br>题姓字《列仙后传》，寄情怀《秋水》全篇，玲珑花月小壶天。煮黄金还酒债，种白天结仙缘，袖青蛇口阆苑。
<br>
<br>伙火山中丹灶，顺流溪上诗飘，鹤声吹过紫云桥。苔封山径冷，松倚石床高，花藏仙洞小。
<br>
<br>【双调】落梅风
<br>
<br>湖上
<br>
<br>山翁醉，仙子扶，草新词粉笺霜兔。船头晚凉湖上雨，锦鸳鸯傍花飞去。
<br>
<br>春晚二首
<br>
<br>弹珠泪，上宝车，柳青青渭城官舍。杜鹃又啼春去也，两无情水流花谢。
<br>
<br>秾妆褪，苏幕遮，过清明小楼春夜。剔银灯快将诗句写，晓风寒海棠花谢。
<br>
<br>春情
<br>
<br>空凝伫，不见他，画帘垂柳花飞过。髻云偏翠斜金凤亸，碧痕香绣窗茸唾。
<br>
<br>水爆仗
<br>
<br>椷云气，走电光，翠烟流洞庭湖上。起蛰龙一声何处响？碎桃花禹门春浪。
<br>
<br>春晚
<br>
<br>寻花径，梦草池，乳莺啼牡丹开未？荒凉故园春事已，谢东风补红添翠。
<br>
<br>玄文馆雪夜饮金盘露食马头
<br>
<br>寻梅处，泛剡图，白模糊小桥无路。仙霞洞中清事足，金盘露马头香玉。
<br>
<br>席上为真士陈玉林作
<br>
<br>溪船去，山竹折，玉成林小窗清夜。销金党家何处也？搅琼酥惠船明月。
<br>
<br>春思
<br>
<br>娇莺韵，乳燕声，盼归舟玉人成病。趁东风远游不见影，浪儿每柳花心性。
<br>
<br>【双调】庆东原
<br>
<br>春思
<br>
<br>垂杨径，小院春，为多情减尽年时俊。风摇翠裙，香飘麝尘，花暗乌云。千里意中人，一点眉尖恨。
<br>
<br>【中吕】朝天子
<br>
<br>筝手爱卿
<br>
<br>丹山凤鸣，黄云雁影，笙歌罢帘帏静。纤纤香玉扣红冰，一曲伊川令。院体琼琼，秋水盈盈，不由人不爱卿。有情，月明，酬我西湖兴。
<br>
<br>水晶斗杯
<br>
<br>小奴，捧出．照见纤纤玉。一方寒碧碾冰壶，印万斛葡萄绿。米老斟量，谪仙襟度，子不容范亚父。醉余，唤取，萧宾客题诗去。
<br>
<br>读永嘉孝女丁氏卢氏传为赋
<br>
<br>丁氏捕鱼，卢娘跨虎，千古伤心处。事亲尽孝死何如？庙貌临江渚。男子狂图，不养父母，反不如之二女。掩书，叹吁，归守先人墓。
<br>
<br>题马昂夫《扣舷余韵》卷首
<br>
<br>酒边，扣舷，一曲《凉州遍》。洞箫吹月镜中天，似写黄冈怨。自贬坡仙，风流不浅，鹤飞来又几年。题花锦笺，采莲画船，归赛西湖愿。
<br>
<br>【中吕】快活三过朝天子
<br>
<br>偕程令尹游烟萝洞
<br>
<br>农成耒耜功，吏散簿书丛。一樽还许野人同，郊外联飞鞚。
<br>
<br>二公，意浓，破五日渊明俸。梅边醉袖袅花风，乐与渔樵共。踞虎登龙，翔鸾飞凤，晴山千万峰。留连醉翁，招邀妙容，同入烟萝洞。
<br>
<br>春思
<br>
<br>花前想故人，楼下几销魂。一声孤雁破江云，望断无音信。
<br>
<br>倚门，夜分，月淡寒灯尽。梅梢窗外影昏昏，花落香成阵。泪粉啼痕。伤春方寸。飘零寄此身。为君，瘦损，不似年时俊。
<br>
<br>【南吕】四块玉
<br>
<br>客中九日
<br>
<br>落帽风，登高酒，人远天涯碧云秋，雨荒篱下黄花瘦。愁又愁，楼上楼，九月九。
<br>
<br>【越调】天净沙
<br>
<br>书所见
<br>
<br>窥帘口语喧阗，避人体态婵娟，门外金铃吠犬。谁家宅院？杏花墙以秋千。
<br>
<br>松阳道中
<br>
<br>松阳道上敲吟，柳阴树下披襟，独鹤归来夜深。梦回仙枕，清溪道土相寻。
<br>
<br>【中吕】迎仙客
<br>
<br>湖上
<br>
<br>镜出匣，玉无瑕，在风画图十万家。吃剌剌辗香车，慢腾腾骑俊马。一片飞花，减动西风价。
<br>
<br>歌姬程心玉有帘卷新凉之语遂足成之
<br>
<br>窈窕娘，淡梳妆，夫容鬓边茉莉香。翠荷觞，锦荔浆。帘卷新凉，人醉西楼上。
<br>
<br>【双调】清江引
<br>
<br>张子坚运判席上
<br>
<br>仙人掌心青数朵，山小乾坤大。不知明月来，且向白云卧，陈抟枕头闲伴我。
<br>
<br>飘飘落梅风正冷，缓步苍苔径。一溪流水声，半夜扁舟兴，月明草堂人未醒。
<br>
<br>秋风满园三径花，买得闲无价。从前险处行，梦里说着怕，连云栈高骑瘦马。
<br>
<br>酒边题扇
<br>
<br>华堂舞醄图画展，两行如花面。鹅黄淡舞裙，蝶粉香歌扇，闲搊玉筝罗袖卷。
<br>
<br>昭君怨
<br>
<br>花间梦乘白玉辇，上马精神倦。哀弹夜月情，别泪春风面，雁归不知多近远。
<br>
<br>过刘山
<br>
<br>西风小亭黄叶多，鹤领神仙过。云来绿树平，水迸青山破，天然图画添上我。
<br>
<br>松江海印精舍
<br>
<br>道人不眠中夜起，小立莓苔地。九枝灯上花，四塔庭前桧，梅窗月明清似水。
<br>
<br>永嘉泛湖
<br>
<br>秋云锦香招画船，一步一个描金扇。花前北海樽，湖上西施面，登楼有谁思惠远？
<br>
<br>次必庵赵万户韵
<br>
<br>岩扃带云长是掩，不许猿鹤占。《黄庭》尽日观，白发无心染，研朱又将《周易》点。
<br>
<br>老王将军
<br>
<br>纶巾紫髯风满把，老向辕门下。霜明宝剑花，尘暗银鞍帕，江边草青闲战马。
<br>
<br>春情
<br>
<br>园林且休题杜宇，未了吟春句。残花酒醒时，芳草人归处，东风小楼听夜雨。
<br>
<br>【南吕】金字经
<br>
<br>菊边
<br>
<br>细切银丝鲙，笑簪金凤毛，酒污仙人白锦袍。教，玉人吹玉箫。木兰櫂，月明杨柳桥。
<br>
<br>别情
<br>
<br>鉴影羞眉月，枕痕融脸霞，不见才郎憔悴煞。他，暮春方到家。别时话，灞桥杨柳花。
<br>
<br>客西峰
<br>
<br>夜礼天坛月，晓餐仙洞霞，客至西峰小隐家。茶，翠岩口碧牙。松阴下，石苔铺紫花。
<br>
<br>海印方丈
<br>
<br>海印波心月，塔铃天外风，一点圆明法空。红，烛花天垂玉虫。梨云梦，小窗梅影重。
<br>
<br>鸿山杨氏南园
<br>
<br>白玉狮蛮带，紫金獬豸冠，偃月堂深愁万端。官，不如梁伯鸾。青松畔，一壶天地宽。
<br>
<br>惠山寺
<br>
<br>石刻维摩像，桂香兜率宫，一线甘泉饮九龙，松，翠涛翻半空。若冰洞，试寻桑苎翁。
<br>
<br>玄元宫即事
<br>
<br>桂子黄金树，竹阴苍玉轩，闲处闲闲玄又玄。渊，九龙山下泉。云游遍，紫霞成地仙。
<br>
<br>借李溉之泛湖
<br>
<br>杏雨沾罗袖，柳云迷画船，烂醉花前李谪仙。联，半篇人月圆。泥金扇，草书题王莲。
<br>
<br>江上即事
<br>
<br>翠树擎残月，绿波浮嫩烟，正是新晴雨后天。眠，醒吟李谪仙。沙鸥见，乱飞迎画船。
<br>
<br>观九副使小打二首
<br>
<br>静院春三月，锦衣来众官，试我花张董四撺。搬，柳边田地宽。湖山畔，翠窝藏玉丸。
<br>
<br>步款莎烟细，袖悭猿臂搧，一点神光落九天。穿，万丝杨柳烟。人争羡，福星临庆元。
<br>
<br>【中吕】上小楼
<br>
<br>题钓台
<br>
<br>亭台土花，江山图画。遁迹烟霞，罢念荣华，间别官家。泥布袜，上御榻，龙身偃亚，不轻了故人足下。
<br>
<br>【双调】水仙子
<br>
<br>翰林风月进多才，满袖春风下玉阶。执金鞭跨马离朝外，插金花坠帽歪，气昂昂的胸卷江淮。昨日在十年窗下，今日在三公位排，读书人真实高哉。石崇犹自恨无钱，彭祖焚香愿万年。唐明皇犹道无家眷，刘伶道天生酒量浅，陈抟昼夜无眠。秦始皇口招人怨，遭王巢道何曾有罪愆，都瞒不了惨惨青天。
<br>
<br>【正宫】小梁州
<br>
<br>篷窗风急雨丝丝，笑拈吟髭。淮阳西望路何之？鳞鸿至，把酒问篙师。【幺】迎头便说兵戈事，风流再莫追思。塌了酒楼，焚了茶肆，柳营花市，更呼甚燕子莺儿。
<br>
<br>秋风江上棹孤舟，烟水悠悠。伤心有事赋登楼，山容瘦，枫树替人愁。【幺】樽前细把茱萸嗅，问相知几个白头？乐可酬，人非旧，黄花时候，枉负晋风流。
<br>
<br>秋风江上棹孤航，烟水茫茫。白云西去雁南翔，推篷望，情思满沧浪。【幺】东篱误约陶元亮，过了重阳。自感伤，何情况？黄花惆怅，空作去年香。
<br>
<br>【仙吕】锦橙梅
<br>
<br>红馥馥的脸衬霞，黑髭髭的鬓堆鸦。料应他，必是个中人，打扮的堪描画。颤巍巍的插著翠花，宽绰绰的穿著轻纱。兀的不风韵煞人也嗏，是谁家？我不住了偷睛儿抹。
<br>
<br>【南吕】金字经
<br>
<br>乐闲
<br>
<br>百年浑似醉，满怀都是春，高卧东山一片云。嗔，是非拂面尘。消磨尽，古今无限人。
<br>
<br>范蠡黄金像，谪仙白玉杯，不若渊明解印归。谁，似他能见机？醺醺醉，免人谈是非。
<br>
<br>春闺
<br>
<br>粉淡孤鸾镜，梦回双凤台，满院东风花正开。猜，玉奴何处来？阑干外，插花寻玉钗。
<br>
<br>梅友元帅席上
<br>
<br>粉筝才搊罢，锦笺初展开，小小机关走智儿猜。挨，小桃花下来。堪人爱，翠云簪玉钗。
<br>
<br>【中吕】齐天乐过红衫儿
<br>
<br>隐居
<br>
<br>潜身且入无何，醉里乾坤大。蹉跎，和，邻友相合。就山家酒嫩鱼活，当歌，百无拘逍遥，千自在快活。日日朝朝，落落跎跎。酒瓮边行，花丛里过，沉醉后由他。
<br>
<br>今日红尘在，明日青春过。枉张罗，枉张罗，世事都参破。饮金波，饮金波，一任傍人笑我。
<br>
<br>【商调】梧叶儿
<br>
<br>次韵
<br>
<br>鸳鸯浦，鹦鹉洲，竹叶小渔舟。烟中树，山外楼，水边鸥，扇面儿潇湘暮秋。
<br>
<br>【越调】小桃红
<br>
<br>别澉川杨安抚
<br>
<br>晚风吹上海云腥，山色秋偏净。了得相思去年病，不堪听，樽前一曲《阳关令》。斜阳恁明，寒波如镜，分照别离情。
<br>
<br>【越调】凭阑人
<br>
<br>江夜
<br>
<br>江水澄澄江月明，江上何人搊玉筝？隔江和泪听，满江长叹声。
<br>
<br>【双调】得胜令
<br>
<br>银烛照黄昏，金屋贮佳人。酒醉三更后，花融一夜春。恩情，怕有些儿困。亲亲，亲得来不待亲。
<br>
<br>【双调】落梅风
<br>
<br>秋思
<br>
<br>怀桃叶，忆柳枝，仲宣楼杜陵诗思。白云中两三个新雁儿，写相思不成愁字。
<br>
<br>【双调】湘妃怨
<br>
<br>春情
<br>
<br>柳芽笺小锦云缄，蓬岛书来紫凤衔。梨花院静青灯暗，相思情未减，不由人不瘦的岩岩。尘昏宝鉴，香销玉簪，泪满罗衫。
<br>
<br>套数
<br>
<br>【正宫】端正好
<br>
<br>渔乐
<br>
<br>钓艇小苫寒波，蓑笠软遮风雨，打鱼人活计萧疏。侬家鹦鹉洲边住，对江景真堪趣。
<br>
<br>【滚绣球】黄芦岸似锦铺，白蘋渡如雪米莫。野鸥闲自来自去，暮云闲或转或舒。日已无，月渐出，映蟾光满川修竹，助风声两岸黄芦。收纶罢钓寻归路，酒美色鲜乐有余，此乐谁如？
<br>
<br>【倘秀才】睡时节把扁舟来缆住，觉来也又流在芦花浅处，荡荡悠悠无所拘。市朝远，故人疏，有樵夫做伴侣。
<br>
<br>【脱布衫】雨才过山色模糊，月初升桂影扶疏。恰离了聚野猿白云洞口，早来到散清风绿荫深处。
<br>
<br>【醉太平】相逢的伴侣，岂问个贤愚。人间开口笑樵渔，会谈今论古。放怀讲会诗中句，忘忧饮会杯中趣，清闲钓会水中鱼，俺两个心足来意足。
<br>
<br>【尾声】樵夫别我山中去，我离樵夫水上居。来日相逢共一处，旋取香醪旋打鱼。散诞消遥看古书，问甚么谁是谁非？俺两个慢慢的数。
<br>
<br>【仙吕】点绛唇
<br>
<br>翻《归去来辞》
<br>
<br>归去来兮，故乡近日。田园内，芜草荒迷，催把微官弃。
<br>
<br>【混江龙】既心为形役，何须惆怅自生悲？悟往之不谏，知来者堪追。昨日方知前日错，今朝便觉夜来非。舟摇摇以轻飏，风飘飘而吹衣。问征夫以行路，恨晨光之熹微。乃瞻衡宇，适我闹中意。虽休官早，悔恨来迟。
<br>
<br>【油葫芦】荷月锄日夜始归，有欢迎童仆随，候门稚子笑牵衣。栽五株翠柳笼烟密，种一篱黄菊凝霜媚。三径边虽就荒，两乔松喜不移。盼庭柯木叶交苍翠，我则是常把笑颜怡。
<br>
<br>【天下乐】虽设柴门镇掩扉，无为，交暂息，既世情人我心愿违。看山岫云始归，羡知还鸟倦飞，抚孤松心似水。
<br>
<br>【那吒令】悦高朋故戚，共谈玄讲理；办登山玩水，早休官弃职；远红尘是非，省藏头露尾。深蒙雨露恩，自得锄刨力，问优游此兴谁知？
<br>
<br>【鹊踏枝】与猿鹤久忘机，共琴书自相陪。才过西郊，适兴东篱。谁待要劳神费力？不能够展眼舒眉。
<br>
<br>【寄生草】一任教秦灰冷，从教那晋鼎移。倚窗或乐琴书味，从情或棹孤舟济，登山或念车轮意。美哉之志乐田园，浩然之气冲天地。
<br>
<br>【幺】农夫告，春将及，朝来雨一犁。新生禾叶层层密，长流泉水涓涓细，初开黄菊丛丛媚。有时矫首恣游观，策仗老者欣留意。
<br>
<br>【金盏儿】去来兮，莫呆痴，寓形宇内能何已？委心不为去留迷。嘻遑遑将到底，用怡怡欲潜归。知帝乡人不到，任富贵愿皆违。
<br>
<br>【尾声】喜携仗自耕耘，欢自己忘忧会，玩赏东篱足矣。采菊浮杯稳坐榻，对南山山色稀奇。看山巍山色相催，山色悠悠能有几？逍遥度日，优游卒岁，乐天之命复奚疑。
<br>
<br>【南吕】一枝花
<br>
<br>湖上归
<br>
<br>长天落彩霞，远水涵秋镜。花如人面红，山似佛头青。生色围屏，翠冷胜云径，嫣然后黛横。但携将旖旎浓香，何必赋横斜瘦影。
<br>
<br>【梁州】挽玉手留连锦英，据胡床指点银瓶。素娥不嫁伤孤另。想当年小小，问何处卿卿？东坡才调，西子娉婷。总相谊千古留名，吾二人此地私行。六一泉亭上诗成，三五夜花前月明，十四弦指下风生。可憎，有情。捧红牙合和《伊州令》。万籁寂，四山静。幽咽泉流水下声，鹤怨猿惊。
<br>
<br>【尾】岩阿禅窟鸣金磐，波底龙宫漾水精。夜气清，酒力醒，玉篆销，玉漏鸣。笑归来仿佛二更，煞强似踏雪寻梅灞桥冷。
<br>
<br>春景
<br>
<br>滚香绵柳絮轻，飘白雪梨花淡。怨东风墙杏色，醉晓口海棠酣。景物偏堪，车马游人览，赏清明三月三。绿苔撒点点青钱，碧草铺茸茸翠毯。
<br>
<br>【梁州第七】流水泛江湖暖浪，轻云锁山市晴岚。恐无多光景疾相探。雕鞍奇辔，纱帽罗衫。珍馐满桌，玉液盈坛。歌儿舞妓那堪，诗朋酒侣交谈。吃的保生存华屋等羊昙，兴足竹林阮咸，醉居林甫曹参。放开，酒胆。恨狂风尽把花摇撼，叹阳和又虚赚。拚了醄醄饮兴酣，于理何惭？
<br>
<br>【尾声】紫霜毫入砚深深蘸，吟几首莺花诗满函。一望红稀绿阴暗，正游人不甘。奈仆童执骖，不由咱倦把骄骢辔头儿揽。
<br>
<br>夏景
<br>
<br>蔷薇满院香，菡萏双池锦。海榴浓喷火，萱草淡堆金。暑气难禁，天地炎蒸甚，闲行近绿阴。纳清风台榭开怀，傍流水亭轩赏心。
<br>
<br>【梁州第七】摇羽扇纳凉避暑，卸纱巾散发披襟。冰山雪槛忘怀饮。盘盛橄榄，水浸林檎。何愁盏大，不惧瓯深。会佳宾酒阵诗林，设华筵竹影松阴。白莲藕爽口香甜，锦鳞鲙著牙味深，水晶瓜荐齿寒侵。满斟，醉吟。今朝酩酊明朝恁，不吃后待图甚？日月无情恋古今，休负光阴。
<br>
<br>【尾声】倾残竹叶千樽饮，摘下枇杷一树金，深喜娇娥见咱恁。纱橱用心，安排下簟枕，专等归来醉时寝。
<br>
<br>秋景
<br>
<br>金风凋杨柳衰，玉露养芙蓉艳。竹轻摇苍凤尾，松密映老龙潜。残暑淹淹。爽气被楼台占，称情怀景色添。火龙鳞红叶萧萧，金兽眼黄花冉冉。
<br>
<br>【梁州第七】别南浦云飞画栋，到西山雨洒朱帘。小槽酒滴珍珠酽。银盘馔满。宝鼎香拈。黄澄味美，紫蟹肥酣。趁苍空天似日缣，玩清光月拥银蟾。不学那愁默默呆汉江淹，则学那兴悠悠诗仙子瞻，乐醄醄醉客陶潜。意忺，意忺。千钟到手谁曾厌？我待把醉乡占。不管衣襟被酒淹，无事拘钳。
<br>
<br>【尾声】赏心乐事休教欠，饮兴吟怀似要添，醉倒樽前任君僭。将咱指点，便嫌，胜似你红尘路儿险。
<br>
<br>冬天
<br>
<br>青山失翠微，白玉无瑕玷。梨花和雨舞，柳絮带风撏。拨粉堆盐，祥瑞天无欠，丰年气象添。乱飘湿增舍茶烟，密洒透歌楼酒帘。
<br>
<br>【梁州第七】金盏酒羊羔满泛，红炉中兽炭频添。兰堂画阁多妆点。锦茵绣榻，翠幕毡帘。鸾箫谩品，鼍鼓轻掂。唱清音余韵淹淹，捧红牙玉指纤纤。绮罗间盏到休推，宝鸭内香残再拈，玉壶中酒尽重添。况兼，兴忺。金波潋滟霞光闪，接入手不辞厌。为爱琼瑶尽意瞻，赏玩休嫌。
<br>
<br>【尾声】玄冥不出权独占，青女三白势转严，酩酊甘心醉躯欠。见冰锥满檐，琼珠满帘，全不把尘埃半星儿染。
<br>
<br>牵挂
<br>
<br>莺穿残杨柳枝，虫蠹损蔷薇刺。蝶搧干芍药粉，蜂蹙断海棠丝。又近花时，白日伤心事，清宵有梦思。间阻了洛浦神仙，没乱杀苏州刺史。
<br>
<br>【梁州第七】俏姻缘别来久矣，巧魂灵梦寝求之。一春多少伤心事，著情疼热，痛口嗟咨。往来迢递，终始参差。一简书写就了情间，三般儿寄与娇姿。麝脐薰五花瓣翠羽香钿，猫眼嵌双转轴乌金戒指，獭髓调百和香紫蜡胭脂。念兹，在兹。和愁和泪频传示，更嘱咐两三次。诉不尽心间无限思，倒羞了燕子莺儿。
<br>
<br>【尾声】无心学写钟王字，遣兴闲视李杜诗，风月关情随人志。酒不到半卮，饭不到半匙，瘦损了青春少年子。
<br>
<br>【中吕】粉蝶儿
<br>
<br>春思
<br>
<br>花落春归，怨啼红杜鹃声脆，遍园林景物狼籍。草茸茸，花朵朵，柳摇深翠。开遍茶蘼，近清和困人天气。
<br>
<br>【醉春风】粉暖倩蜂须，泥香沾燕嘴。迟迟月影上帘钩，犹未起，起。为想别离，倦余梳洗，暗生憔悴。
<br>
<br>【迎仙客】兽炉香篆息，鸾镜暗尘迷，绣床几番和闷倚。玉腕消金钏松，钗横环翠委。屈指归期，不觉的粉脸流红泪。
<br>
<br>【红绣鞋】花飞尽空闲鸳砌，日初长静掩朱扉，系垂杨何处玉骢嘶？落谁家风月馆？知那里燕莺期？话叮咛不记得。
<br>
<br>【十二月】正交颈鸳鸯拆离，恰双栖鸾凤分飞。效比翼鹣鹣独宿，乐于飞燕燕孤栖。传芳信归鸿杳杳，盼音书双鲤迟迟。
<br>
<br>【尧民歌】呀，因此上美甘甘风月久相违，冷清清云雨杳无期。静巉巉灯火掩深闺，清耿耿离魂绕孤帏。伤悲，雕鞍去不归，都则为辜负了韶华日。
<br>
<br>【耍孩儿】自别来无一纸真消息，日近长安那里？倚危楼险化做望夫石，暮云烟树凄迷。把春心几度凭归雁，劳望眼终朝怨落晖。到此际愁无寐，昏秋水揉红泪眼，淡青山蹙损了蛾眉。
<br>
<br>【一煞】想当初教吹箫月下欢，笑藏阄花底杯。到如今花月成淹滞，月团圆紧把浮云闭，花烂熳频遭骤雨催。落花残月应何济？花须开谢，月有盈亏。
<br>
<br>【尾声】叹春归人未归，盼佳期未有期。要相逢料得别无计，则除是一枕余香梦儿里。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
