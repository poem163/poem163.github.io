<HTML>
<HEAD>
<TITLE>元散曲 卷013 汤舜民（一） - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SanQu/">散曲杂剧</a> <font color=4C4C4C>&gt;&gt; </font><a href="../../html/YuanSanQu/">散曲选集</a> <FONT color=#BCB6A0>&gt;&gt;</font> 元散曲 卷013 汤舜民（一）</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>元散曲 卷013 汤舜民（一）</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-10&nbsp;&nbsp;文章类别:散曲选集&nbsp;&nbsp;阅读次数:<script language=javascript src="../../hits.php?articleid=6513"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'元散曲 卷013 汤舜民（一）')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[元散曲 卷013 汤舜民（一）]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【汤舜民】
<br>
<br>汤舜民，名式，号菊庄，浙江象山县人，一说宁波人。曾补本县吏，而非其志，后落魄江湖之间。与杨景贤、贾仲明等交友甚厚，天性滑稽。明成祖在燕邸时，宠遇甚厚。永乐年间，恩赍常及。所作杂剧《风月瑞仙亭》、《娇红记》二种，惜均失传。所作散曲极多，其中小令一百七十首，套数六十八套，另存一残套。收于《笔花集》中，今传。《太和正音谱》称其词"如锦屏春风"。
<br>
<br>小令
<br>
<br>【双调】湘妃引
<br>
<br>秋夕闺思
<br>
<br>木犀风淅淅喷雕棂，兰麝香氲氲绕画屏，梧桐月淡淡悬青镜。漏初残人乍醒，恨多才何处飘零。填不满凄凉幽窖，捱不出凄惶梦境，打不开磊块愁城。
<br>
<br>解嘲
<br>
<br>怀揣着讪脸入青楼，口带顽涎饮玉瓯，手搦着冷汗偎红袖。人都道我中年也不害羞，对相知细说个缘由。蠢咻的脑间病，村沙的骨肉丑，风流的老也风流。
<br>
<br>闻赠
<br>
<br>四时裀褥锦重叠，八面帏屏花艳冶，一床衾枕春罗列。铺排得门面儿别，据风流更有三绝。肉沾着书生麻木，手汤着郎君趔趄，眼梢着子弟乜斜。
<br>
<br>赠美色
<br>
<br>海棠魂幻出个俊形骸，兰蕊香结成个软性格，尘烟煤点画着蛾眉黛。媚孜孜春满腮，既相逢合问个明白：何年间离了月殿？甚风儿吹下楚台？是谁人赚出天台？
<br>
<br>又
<br>
<br>舞裙低窣翠绒纱，云髻松盘青绀发，玉纤赖护冰绡帕。芳年恰二八，向樽前数种儿撑达。醉眼儿偷付些春信，甜口儿翻腾些嗑呀，热心儿出落着欢恰。
<br>
<br>赠别
<br>
<br>碧茸茸芳草展青毡，白点点残梅撒玉钿，黄绀绀弱柳拖金线。雨声干风力软，去匆匆无计留连。唱阳关一声声哀怨，醉歧亭一杯杯缱绻，上河梁一步步俄延。
<br>
<br>有所赠
<br>
<br>莺煎燕聒惹相思，雁去鱼来传恨词，蜂喧蝶闹关心事。俺风流的偏惯此，三般儿寄语娇姿：昏迷着无明无夜，凄凉得半生半死，团圆是何日何时？
<br>
<br>闻嘲
<br>
<br>陷入坑土窖似暗开掘，迷魂洞囚牢似巧砌叠，验尸场屠铺似明排列。死温存活打劫，招牌上大字儿书者：买笑金哥哥休俭，缠头锦婆婆自接，卖花钱姐姐无赊。
<br>
<br>代人送
<br>
<br>干相思心绪乱如丝，虚疼热恩情薄似纸，死僝僽语话儿尖如刺。姆王魁信有之，不由人提起当时。一间别一番害，一欢娱一个死，你自寻思。
<br>
<br>送友人南闽府悴
<br>
<br>西湖诗酒旧风流，上国山川惬壮游，中天雨露新除授。正青春正黑头，判黄堂黼黻皇猷：豪气双龙剑，文章五凤楼，名动南州。
<br>
<br>送友还乡
<br>
<br>淡烟蒙草翠萎蕤，细雨沾花红点滴，软风着柳金摇曳。春光图画里，想人生聚散谁知？昨日开画船西湖欢笑，今日供祖帐东门叹息，来日唱阳关南浦别离。
<br>
<br>和陆进之韵
<br>
<br>得峥嵘我怎不峥嵘，倦懵憧咱非真懵憧，要知重人越不知重。嘻嘻冷笑中，叹纷纷眼底儿童。莫听伤时话，休谈盖世功，愁对东风。
<br>
<br>守书窗何日离书窗，瞻玉堂何时步玉堂，避风浪何处无风浪。浮生空自忙，赋登楼醉墨淋浪。怨花柳春三月，误功名纸半张，愁对斜阳。
<br>
<br>使聪明休使小聪明，学志诚休学假志诚，秉情性休乔真情性。江湖已半生，伤心一事无成。物换人非旧，时乖道不行，愁对书灯。
<br>
<br>守清贫随分乐清贫，求荐人何方可荐人？说聪俊谁肯怜聪俊？儒冠多误身，谩夸谈子曰诗云。黑鬓三分雪，貂裘一寸尘，愁对芳樽。
<br>
<br>送友人应聘
<br>
<br>紫云宫殿拥蓬莱，黄道星辰拱泰阶，清时雨露沾蛮貊。乾坤春似海，拜龙颜一笑天开。官厨酒分银瓮，御筵花袅翠牌，带天香两袖归来。
<br>
<br>题情
<br>
<br>生香玉碾就美容仪，回文锦攒成巧见识，解语花簇出春娇媚。佳人难再得，翠裘寒鸳侣分飞。花解活谁怜憔悴，锦回文难传信息，玉生香怎受狼籍。
<br>
<br>送友归家乡
<br>
<br>绯榴喷火照离筵，紫楝吹花扑画船，绿莎带雨迷荒甸。望乡关归路远，恼人怀休怨啼鹃。南陌笙歌地，西湖锦绣天，都不如松菊田园。
<br>
<br>高烧银蜡看锟鋙，细煮金芽揽辘轳，满斟玉斝倾醽醁。离怀开肺腑，赤紧的世途难况味全殊。麟脯行犀箸，驼峰出翠釜，都不如莼菜鲈鱼。
<br>
<br>京口道中
<br>
<br>露浸浸芳杏洗朱颜，云冉冉晴峦闪翠鬟，烟蒙蒙弱柳迷青盼。天然图画间，恼离人情绪艰难。乞留屈律归鸿行断，必彪不答蹇驴步懒，咿呖呜刺杜宇声干。
<br>
<br>为东湖友赋
<br>
<br>银盆水浸牡丹芽，青琐窗涵翡翠纱，绛台灯灿胭脂蜡。东湖处士家，闲遥遥更有生涯。占断沧波垂钓，锄破白云种瓜，拂开红雨寻花。
<br>
<br>道中值雪
<br>
<br>拂寒生踉跄步空□，踏冻雪趦趄度浅湾，拨荒榛屈曲盘深涧。抵多少庐山高蜀道难，对梅花细说愁烦。谁家无锦衾毡帐？那答无银筝象板？何处无玉辔雕鞍？
<br>
<br>旅舍秋怀
<br>
<br>半窗风雨夜潇颾，四壁啼螀秋闹炒，一篝残蜡人寂寥。海天长归梦杳，最关情行李萧萧。丰城剑消磨了龙气，中山笔干枯了兔毫，峄阳琴解脱了鸾胶。
<br>
<br>山中乐四阕赠友人
<br>
<br>山盘龙脊露岩崖，屋络蜂房绕第宅，溪分燕尾通津濑。可知道其中有俊才，乍相逢便见襟怀。对潮门时时开放，北海宴朝朝布摆，南州榻夜夜铺排。
<br>
<br>千章乔木播奇芳，九畹猗兰霭素香，一庭幽草含佳况。胜陶家五柳庄，闲遥遥断送流光。引赤脚山童□药，看白发农夫击壤，听苍髯渔父鸣榔。
<br>
<br>龙洲低蘸乱云隈，石笋高撑空翠里，钓台横刺沧浪内。筑楼居深遁迹，展幽怀别有新奇。宝篆香燃宝兽，玉乳茶浮玉杯，金盘露滴金罍。
<br>
<br>耕云耨水治生涯，说雨谈云□笑耍，撩云拨□□闲暇。胜山中宰相家，任树头啅鹊啼鸦。实不望修身儒业，□准备应差县衙，不思量献策京华。
<br>
<br>自述
<br>
<br>龙涎香喷紫铜炉，凤髓茶温白玉壶，羊羔酒泛金杯绿。暖溶溶锦绣窟，也不问探花风雪何如。一步一个走轮飞鞚，一日一个繁弦脆竹，一夜一个腻玉娇酥。
<br>
<br>【双调】天香引
<br>
<br>西湖感旧
<br>
<br>问西湖昔日如何？朝也笙歌，暮也笙歌。问西湖今日如何？朝也干戈，暮也干戈。昔日也二十里沽酒楼香风绮罗，今日个两三个打鱼船落日沧波。光景蹉跎，人物消磨。昔日西湖，今日南柯。
<br>
<br>题金山寺
<br>
<br>砥中流玉立如拳，镜里楼台，画里林泉。虹连断浦成桥，风送轻舟作浪，水吞平地成天。七宝塔斜倚着扶桑树边，三神山刚对着枯木堂前。两般儿尘世难言，照残经借得蛟蚌，爇清香分得尤涎。
<br>
<br>留别友人
<br>
<br>乍相逢同是云萍，未尽平生，先诉飘零。淮甸迷渺渺离愁，淮水流滔滔离恨，淮山远点点离情。玉薤杯拚今朝酩酊，锦囊词将后会叮咛：鱼也难凭，雁也难凭。多在钱塘，少在金陵。
<br>
<br>忆维扬
<br>
<br>羡江都自古神州，天上人间，楚尾吴头。十万家画栋朱帘，百数曲红桥绿沼，三千里锦缆龙舟。柳招摇花掩映春风紫骝，玉玎珰珠络索夜月香兜。歌舞都休，光景难留。富贵随落日西沉，繁华逐逝水东流。
<br>
<br>戏赠赵心心
<br>
<br>记相逢杨柳楼心，仗托琴心，挑动芳心。咒誓铭心，疼热关心，害死甘心。他爱我被窝里爱打骂耐禁持约的小心，我念他卧房中舍孤贫救苦难的慈心。但似铁球儿样在波心，休学漏船儿撑到江心。恁若是转关儿负我身心，我定是尖刀儿剜你亏心。
<br>
<br>题舜江寺
<br>
<br>乱云堆出禅关，金碧交辉，松桂生寒。银河倒挂觚棱，红日低悬殿角，翠涛想拍阑干。登上方接下土万里花生醉眼，开东阁敞西楼四围山拥青鬟。风荡幢幡，烟散□檀。地僻尘稀，天上人间。
<br>
<br>中秋戏题
<br>
<br>去年旅邸中秋，樽俎荒凉，罢却秦讴。今年旅邸中秋，囊箧萧疏，典却吴钩。叹浮生动不动静不静似袁宏泛舟，算哀弦上不上下不下如庾亮登楼。饮兴都休，乐事难酬，向君平问我行藏，任嫦娥笑我淹留。
<br>
<br>送任先生归隐
<br>
<br>先生乐道闲居，半似归山，半似归湖。捣玄霜造化为工，煮白石阴阳为炭，炼黄金天地为炉。紫竹竿临流钓鱼，青藜杖燃火观书。人世何如，冷暖何如？也效张良，也效陶朱。
<br>
<br>赠友二篇
<br>
<br>旅途中邂逅相知，谦让雍容，慷慨魁奇。金环压辔玲珑，宝环攒花蹀躞，华裾织翠葳蕤。门静肃霜明剑戟，柳阴森风飐旌旗。圣德巍巍，黄道熙熙，一寸丹心，万代光辉。
<br>
<br>正青春已遂功名，雨露鸿恩，霄汉鹏程。纛撒红厘，旗翻赤羽，剑吐苍精。翠柳营金花帐重裀列鼎，玉鼻驹青丝辔走马飞鹰。北塞尘清，南海浪平，紫宸殿圣德宣扬，丹书诰勋业分明。
<br>
<br>赠友人崇彦名
<br>
<br>葭灰动大地春风，千里而来，一笑相逢。陶然醽醁樽中。乐矣檀槽弦上，优哉枭雉盆中。韬其光遁其迹学半世懵憧，得于心应于手有千般剔透玲珑。会也匆匆，别也匆匆。今宵灯火连床，明朝烟水孤蓬。
<br>
<br>友人客寄南闽情缘眷恋代书此适意云
<br>
<br>望三山远似蓬莱，一点真情，几样离怀。锦鲤沉书，青鸾泣镜，玉燕分钗。长叹吁短叹吁舒心儿自解，有缘分无缘分哑谜儿难猜。花艳冶忽地风筛，月团圆淹地云埋。漏船儿撑不过蓝桥，碎砖儿垒不就阳台。
<br>
<br>其二
<br>
<br>望三山远似瀛洲，有限情缘，无限忧愁。眼迷着日残西沉，梦绕着行云南去，情随着逝水东流。往常时热厮沾甜殢殢心如好酒，今日个干相思苦恹恹闷似悲秋。盟誓难休，欢乐难酬。桃源洞烟水模糊，芙蓉城风雨飕飕。
<br>
<br>其三
<br>
<br>望三山远似蓬壶，捱到如今，提起当初。槟榔蜜涎吐胭脂，茉莉粉香浮醽醁，荔枝膏茶搅琼酥。花掩映东墙外通些肺腑，月朦胧西厢下用尽功夫。好事成虚，新变成疏；生待何如，死待何如？
<br>
<br>其四
<br>
<br>望三山远似蓬瀛，病眼生花，骨瘦伶仃。填不满愁坑，撇不下愁担，打不破愁城。温太真玉镜台都成画饼，郭元振红丝幔落得虚名。静对书灯，闷靠帏屏。相思鬼缠得昏昏，睡魔神翻作惶惶。
<br>
<br>其五
<br>
<br>望三山雾锁云屯，锦巾匧消香，宝剑生尘。好光景须臾，美姻缘倏忽，热恩爱逡巡。辜负我乡□浆春风绿樽，冷落他梨花院暮雨朱门。往事休论，旧物犹存。帕儿里粉汗斓斑，鞋儿上针线殷勤。
<br>
<br>其六
<br>
<br>望三山雾绕云迷，两字参商，千里别离。疼热因他，凄惶为我，消息凭谁？才问肯不住的灯花儿报喜，未成婚怎禁他灵鹊儿喳谪？越聪明越恁昏迷，越思量越恁猜疑。心荡荡似一缕游丝，事朦胧如数着残棋。
<br>
<br>其七
<br>
<br>望三山雾锁云连，饿眼频睁，馋口空涎。有离间的欢娱，不明白的姻眷，无破绽的婵娟。裴少俊才上马滴溜的扬了玉鞭，张君瑞恰调琴支楞的断了冰弦。难诉难言，堪恨堪怜。伤心泪湿透青衫，断肠词题满云笺。
<br>
<br>其八
<br>
<br>望三山雾锁云埋，帚箕无凭，琴瑟难谐。转头人是人非，迅指花开花落，惊心春去春来。学不得秦萧史跨彩凤重登凤台，赶不上晋刘晨采云芝再入天台。画眉手慵抬，评花口羞开。但能够鸾凤和呜，尽教他莺燕疑猜。
<br>
<br>【双调】蟾宫曲
<br>
<br>冷清清人在西厢，叫一声张郎，骂一声张郎。乱纷纷花落东墙，问一会红娘絮一会红娘。枕儿余，衾儿剩，温一半绣床，间一半绣床。月儿斜，风儿细，开一扇纱窗，掩一扇纱窗。荡悠悠梦绕高唐，萦一寸柔肠，断一寸柔肠。
<br>
<br>【双调】湘妃游月宫
<br>
<br>春闺情
<br>
<br>海棠过雨锦狼藉，杨柳团烟青旖旎，梨化滴露珠零碎。春深也人未归，对东风满目伤悲。近绿窗蜂喧蝶闹，临宝镜鸾愁凤泣，隔珠帘燕语莺啼。隔珠帘燕语莺啼，莺呖呖如诉凄凉，燕喃喃似说别离。香魂趁飞絮悠扬，薄命逐游丝飘荡，芳心随落日昏迷。三分病积渐里消磨了玉肌，一春愁积攒下压损了蛾眉。愁和病最苦禁持，靠银床倦眼乜斜，湿金衣清泪淋漓。
<br>
<br>夏闺情
<br>
<br>冰盘贮果水晶凉，石髓和茶玉液香，碧简注饮葡萄酿。伤心也谁共赏，对良宵无限凄凉。藕花风轻翻纱帐，杨柳月微笼绣窗，梧桐露响滴银床。梧桐露响滴银床，脚步儿未离南轩，魂灵儿已到东墙。屏闲也翡翠蒙尘，篥冷也琉璃失色，枕空也琥珀无光。谁承望生折了连枝树上凤凰，不提防活刺了并头花底鸳鸯。尽今生难舍难忘，甜腻腻两字恩情，苦恹恹几样思量。
<br>
<br>秋闺情
<br>
<br>绣帏冷落采绒球，珠箔空闲碧玉钩，罗衣宽褪泥金扣。恹恹不下楼，对西风总是离愁。孤骛点白云天际，新雁过黄芦渡口，昏鸦啼红树墙头。昏鸦啼红树墙头，透疏帘凉月纤纤，走空阶落叶飕飕。难支吾今夜寂寥，索准备经年憔悴。漫咨嗟往日风流，落下个玉镜台不成配偶，谅这个紫香囊怎做遗留？细评跋着甚来由，遥受的凤友鸾交，虚名儿燕侣莺俦。
<br>
<br>冬闺情
<br>
<br>鬓从别后甚蓬松，心自愁添越懵懂，肠于断处偏疼痛。更难捱寒夜永，对梅花欢笑谁同。黄串冷驼绒毡帐，绿酒干羊脂玉钟，青灯暗龟甲屏风。青灯暗龟甲屏风，痴着心拜月瞻星，擎着泪织锦题红。共何人踏雪骑驴，知那答看花驻马，落谁家攀桂乘龙。平安信阻蓝桥风波汹汹，团圆梦隔巫山云雨重重。问归期两下朦胧，卦钱儿许待新春，灯花儿报道残冬。
<br>
<br>春闺即事
<br>
<br>病乜斜恰似醉乜斜，身瘦怯那堪影瘦怯，人薄劣何况情薄劣。好姻缘成弃舍，对鸾台展转伤嗟。鹤袖儿金松扣，凤头儿珠褪结，想人生最苦是离别。想人生最苦是离别，恶业缘难诉情词，闷根苗怎下锹撅。淹蓝桥白马波翻，烧祆庙金蛇火烈，暗巫山苍狗云遮。长吁气短吁气心胸硬噎，新啼痕旧啼痕衫袖重叠。两般儿更是愁绝，敲窗雨惊觉鸳鸯，落花风吹散胡蝶。
<br>
<br>【中吕】满庭芳
<br>
<br>京口感怀
<br>
<br>残花剩柳，摧垣废屋，新冢荒丘。海门天堑还依旧，滚滚东流。铁瓮城横刺着虎口，金山寺高镇着鳌头。斜阳候，吟登舵楼，灯火望扬州。
<br>
<br>除夕
<br>
<br>荒芜旧隐，荡田破屋，流水柴门。儒生甘捱黄虀运，何病何贫？楮先生管城子谁行证本，郑当时孔文举那里寻人？年将尽，梅花笑哂，添一岁老三分。
<br>
<br>又
<br>
<br>休怀故人，难寻东道，谁念斯文？南枝昨夜传芳信，大地回春。雪儿飘风儿刮深深闭门，酒儿篘鱼儿脍旋旋开樽。投至得黄昏近，黑喽喽便盹，则敢是睡魔神。
<br>
<br>武林感旧二首
<br>
<br>钱唐故址，东吴霸业，南渡京师。其间四百八十寺，不似当时。山空濛湖潋滟随处写坡仙旧诗，水清浅月黄昏何人吊逋老荒祠？伤情思，西湖若此，何似比西施？
<br>
<br>笙歌醉乡，绮罗绚采，粉黛吹香。业风人海波千丈，送尽春光。湖内外静悄悄六桥画舫，浙东西冷清清一道长□。休悲怆，自今日往，何物不兴亡！
<br>
<br>代人寄书
<br>
<br>端肃奉柬，拜违咫尺，似隔关山。少成欢会多离间，直恁艰难。又不是平地里情疏意懒，止不过暂时间书废琴闲。休凝盼，归期早晚，先此报平安。
<br>
<br>【正宫】小梁州
<br>
<br>别情代人作其人姓刘
<br>
<br>晚妆楼上醉离觞，月色苍苍。来时何暮去何忙，空惆怅，无计锁鸳鸯。【幺】残云剩雨阳台上，空赢得两袖余香。则恐怕春夜长，东风壮，桃花飘荡，何处觅刘郎？
<br>
<br>九日渡江二首
<br>
<br>秋风江上棹孤舟，烟水悠悠。伤心无句赋登楼，山容瘦，老树替人愁。【幺】樽前醉把茱萸嗅，问相知几个白头。乐可酬，人非旧，黄花时候，难比旧风流。
<br>
<br>秋风江上棹孤航，烟水茫茫。白云西去雁南翔，推篷望，清思满沧浪。【幺】东篱载酒陶元亮，等闲间过了重阳。自感伤，何情况，黄花惆怅，空作去年香。
<br>
<br>扬子江阻风
<br>
<br>篷窗风急雨丝丝，闷捻吟髭。维扬西望渺何之？无一个鸿鳞至，把酒问篙师。【幺】他迎头儿便说干戈事，待风流再莫追思。塌了酒楼，焚了茶肆，柳营花市，更说甚呼燕子唤莺儿。
<br>
<br>代人寄情
<br>
<br>花下清歌月下弹，意惹情关。颠鸾倒凤数十番，从分散，情意便阑珊。【幺】我家私虽不比王十万，论声名索另眼儿相看。更做道姐姐奸，恁须是婆婆惯，少甚么南来鱼雁，直不得两字问平安。
<br>
<br>上巳日登姚江龙泉寺分韵得暗字
<br>
<br>天风吹我上巉岩，正值春三。残红飞絮点松杉，轻摇撼，无数落青衫。【幺】登临未了斜阳暗，借白云半榻禅龛。发笑谈，论经谶，老龙惊惮，拖雨过江南。
<br>
<br>咏雪效苏禁体作
<br>
<br>天低风静日昏昏，一片同云。穿帘透幕舞纷纷，寒成阵，则索闭柴门。【幺】陶学士满口誉清俊，邮亭中冻得来伤神，颠倒说老党村。诸般□，羊羔美酎，金帐里醉醺醺。黄昏微雨净尘沙，飞尽归鸦。斜飘乱撒扑窗纱，迷鸳瓦，一色净无瑕。【幺】棱棱衾铁萧萧塌，问羊羔那里寻他。不由人狂兴发，把扁舟驾，向山阴直下，认不得戴逵家。
<br>
<br>太真
<br>
<br>开元天子好奢华，太真妃选作浑家。东风吹动祸根芽，娘牵挂，没乱煞胖娃娃。
<br>
<br>【幺】不提防变却承平卦，闹渔阳一片胡笳。辞凤榻，迁鸾驾，马嵬坡下，踏碎海棠花。
<br>
<br>丽华
<br>
<br>临风阁内俏人儿，天生得玉骨冰姿。承欢奉喜度芳时，多才思，举笔便题诗。
<br>
<br>【幺】谁承望擒虎将军至，拥貔貅百万雄师。惊散了玉树歌，推上云阳市。黄天何事，流泪洒胭脂。
<br>
<br>【正宫】脱布衫带小梁州
<br>
<br>四景为储公子赋凤阳人
<br>
<br>春
<br>
<br>问春来何处忘机？小奚奴相趁相随。傍柳行乌纱翠湿，踏花去马蹄香细。
<br>
<br>翠幄银屏锦绣围，莫放春归。人生七十古来稀，便做道一百岁，能几度醉如泥！
<br>
<br>【幺】韶华迅速难拘系，杜鹃声只在楼西。北海樽，东山妓。春风天地，何日不寒衣。
<br>
<br>夏
<br>
<br>问夏来何处徜徉？闲遥遥傲煞羲皇。啜口碗清冰蔗浆，卧藤簟翠裀绡帐。
<br>
<br>细柳垂丝过粉墙，满地清凉。金河流水玉莲香，微风荡，香满看书窗。
<br>
<br>【幺】《离骚》读罢空惆怅，叹独醒谁吊罗江？角黍盘，菖蒲酿。榴花亭上，来日庆端阳。
<br>
<br>秋
<br>
<br>问秋来何处盘游？醉乡中罗列珍羞。巨口鲈红姜素藕，团脐蟹锦橙黄柚。
<br>
<br>丹桂开花满树头，金粟娇柔。玎珰帘幕不垂钩，天香透，无地不风流。【幺】亭台净扫无纤垢，胜当年庾亮南楼。传画烛，焚金兽。碧天如昼，今夜赏中秋。
<br>
<br>冬
<br>
<br>问冬来何处从容？千金裘五彩蒙茸。鱼游锦重衾密拥，驼绒毡软帘低控。
<br>
<br>揽碎银河战玉龙。鳞甲琮琮。楼台上下水晶宫，堪题咏，人在画图中。【幺】昏昏一枕梅花梦，觉来嘱咐山童：柏叶杯，椒花颂。管弦齐动，明日送残冬。
<br>
<br>【双调】沉醉东风
<br>
<br>维杨怀古
<br>
<br>锦帆落天涯那答，玉箫属江上谁家？空楼月惨凄，古殿风飒。梦儿中一度繁华，满耳涛声起暮茄，再不见看花驻马。
<br>
<br>姑苏怀古
<br>
<br>长洲苑花明剑戟，馆娃宫柳暗旌旗。颦眉不甚娇，尝胆何为计？等闲间糜鹿奔驰，留得荒台卧台断碑，
<br>
<br>再不见黄金范蠡。钱唐怀古
<br>
<br>锦灿烂六桥画舟，玉娉婷十里红楼。香浮玛瑙尘，泉迸珍珠溜。记当年几度追游。一自苏林葬土丘，再不见寻花问柳。
<br>
<br>燕山怀古
<br>
<br>阿监泣清冰玉碗，老臣思丹荔金盘。穹庐蝶梦残，辇路銮音断。望中天五云零乱，白草茫茫紫塞宽，再不见秦楼榭馆。
<br>
<br>书怀二首
<br>
<br>金鹊镜三分鬓改，玉兔毫十载尘埋。但将志节□，不怕舌头坏。等黄金再筑高台，博带峨冠道士来，错认我谁家剑客。
<br>
<br>凤凰去苍梧叶枯，蟪蛄啼紫豆花疏。风高渤澥秋，日落崦嵫暮。望长安不知何处？诗自吟哦酒自酤，则我是新丰逆旅。
<br>
<br>和陆进之韵
<br>
<br>画阁深不听啼鸟，绿窗幽只许春知。象牙床蜀锦裀，鲛绡帐吴绫被。串烟微帘幕低垂，受用煞春风玉一围，红日上三竿未起。
<br>
<br>江村即事二首
<br>
<br>抱瓮汲清泉灌圃，扶犁傍浅渚开渠。□□起辣风，绿橘流酸雾。好风光最宜秋暮，有客携樽到隐居，活钓得鲈鱼旋煮。
<br>
<br>拳来大黄皮嫩鸡，蜜般甜白水新醅。螯烹玉髓肥，鲙切银丝细。是江乡几般滋味，醉了也疏狂竟不知，睡倒在葫芦架底。
<br>
<br>适意
<br>
<br>破陆续青衫旋补，乱蓬松白发慵梳。心随张翰归，梦赴陶潜去。悄不知故园风物。如此情怀懒看书，高枕着瑶琴听雨。
<br>
<br>游龙泉寺
<br>
<br>海眼灵泉滴沥，山腰空翠萋迷。王荆公七字诗，虞秘书千年记。至于今草木光辉，昨夜神龙带雨归，清气满江南万里。
<br>
<br>悼伶女四首
<br>
<br>讣音至伤心万端，挽歌成离恨千般。蝶愁花事空，凤泣箫声断。丽春园长夜漫漫，澳恨阎罗量不宽，偏怎教可意娇娥命短！
<br>
<br>铅华树春风甚早，蒺藜花暮雨难熬。楼空燕子飞，巷静鸡儿叫。问香魂何处飘飘，恨杀阎罗不忖度，偏怎教可意人儿命夭！
<br>
<br>檀板歇声沉鹧鸪，翠盘空香冷氍毹。娇莺唤不醒，杜宇催将去。锦排场等闲分付，多管是无常紧趁逐，都不由东君做主。
<br>
<br>宝镜缺青鸾影孤，锦筝闲银雁行疏。拜辞了白面郎，抛闪下黑心母。一灵儿带将春去，从此阳台梦也无，更想甚朝云暮雨。
<br>
<br>与友叙旧
<br>
<br>三十年间故人，一千里外闲身。悠悠江海心，点点星霜鬓。对青灯片言难尽，君若攀龙上紫宸，容老夫丹山旧隐。
<br>
<br>梦后书
<br>
<br>七尺低低板床，三椽窄窄旧房。苇子帘，梅花帐，抵多少画阁兰堂。怪底西风一夜凉，酝酿出眠思梦想。
<br>
<br>题元章折枝桃花
<br>
<br>素质全胜艳姿，好春不在繁枝。疏花个个真，巧笔星星是。似瑶池折来无二，王冕人称老画师，千载后风流在此。
<br>
<br>折枝梨花
<br>
<br>浅淡粉匀施靓妆，玲珑□巧缀奇芳。云迷□□□，月惨东栏上。冷清清过了韶光，为爱吹来白雪香，漠一□□窗玩赏。
<br>
<br>客怀
<br>
<br>霜信促寒蛰近床，雁声随斜月穿窗。砧从耳畔敲，钟向心头撞，不还乡有甚商量？我为甚收拾琴书端的荒，我则怕荐雷今冬又响。
<br>
<br>【中吕】普天乐
<br>
<br>维扬怀古
<br>
<br>问扬州萦怀抱，城开锦绣，花弄琼瑶。红楼百宝妆，翠馆千金笑。一自年来烟尘闹，月明中声断鸾箫。绝了信音，疏了故旧，老了英豪。
<br>
<br>金陵怀古
<br>
<br>问钟陵纷纷事，衣冠似古，风物随时。台空江自流，凤去人不至。晋阙吴宫梁王寺，费古今多少诗词。山围故国，歌残玉树，香冷胭脂。
<br>
<br>姑苏怀古
<br>
<br>问姑苏繁华地，曾闻鹿走，谩说乌栖。黄金销范蠡身，花露滴西施泪。一代英雄如昨日，卧麒麟高冢累累。长洲野草，孤城流水，古殿残碑。
<br>
<br>钱唐怀古
<br>
<br>问钱唐西湖路，几番有梦，十载无书。柳边苏小家，花下逋仙墓。总是当年题诗处，料应来满目荒芜。亭台拽塌，笙歌静悄，风物萧疏。
<br>
<br>别友人往陕西
<br>
<br>有志在诗书，无计堪犁耙。十年作客，四海为家。休言许劭评，不买君平卦。望长安咫尺青云下，路漫漫何处生涯。知他足东陵种瓜，知他是新丰殢酒，知他是韦曲寻花。
<br>
<br>友人为人所诬赴杭
<br>
<br>袖拂庾公尘，人上杨朱路。襟怀磊块，囊橐萧疏。应门无三尺童，倚闾有七旬母。锦笺题到关情处，真乃是一般愁一样嗟吁。去则去沧波中白鸥念侣，想则想瑶台畔青鸾寄语，盼则盼碧天边紫凤衔书。
<br>
<br>送友回陕
<br>
<br>书剑不求官，萍水常为客。嫌的是骑驴灞桥，喜的是走马章台。生来解佩心，捏尽看花怪。短帽轻衫春风外，等闲间袖得香来。青门绮陌，花营锦寨，谁不知宋玉多才？
<br>
<br>送人迁居金陵
<br>
<br>昨日武林春，明日阳关晚。鲲鹏路远，鸥鹭盟寒。羞将鲁酝斟，笑把吴钩看。一札征书休辞惮，赤紧的五云深咫尺天颜。头颅未斑，功名莫懒，富贵何难！眼落处是田园，脚到处为乡党。须开笑口，休断情肠。春风朱雀桥，夜月乌衣巷。恰便是离却人间居天上，更三般儿绝胜钱唐：瞻九重乾坤荡荡，看六市人烟穰穰，听五更珂珮锵锵。
<br>
<br>芳草短长亭，流水东西渡。满怀怅怏，举步趑趄。非酬击楫歌，不献凌云赋。地阔天高金陵路，有纶竿何处无鱼。说甚么光阴迅速，愁甚么云山间阻，问甚么松菊荒芜。
<br>
<br>送丁起东回陕斯人学火叚炼
<br>
<br>玉立照青春，金匮消白日。调和内景，运化玄机。虽无胶漆情，还有醇醪味。执手河梁君须记，再相逢何处追随。知他在华阳武夷？知他在丹山赤水？知他在玄圃瑶池？
<br>
<br>【双调】对玉环带清江引
<br>
<br>四景题诗
<br>
<br>郎上孤舟，片帆无计留。妾倚危楼，寸心无限愁。红雨打船头，苍烟迷渡口。眼底阳关，今宵何处宿？梦里阳台，此情何日休？
<br>
<br>这番相思直恁陡，名利相迤逗。未够两宵别，又早三分瘦，五花诰几时得到手。
<br>
<br>江雨淋淋，梅垂无数金。庭树阴阴，蝉鸣不调琴。鹦鹉罢双斟，鸳鸯闲半枕。粉汗浸浸，碧筒羞白饮。神思沉沉，白头愁自吟。
<br>
<br>青鸾晓来传信音，昨夜灯花谶。且教宁耐些，别不叮咛甚，刚写道小生除翰林。
<br>
<br>懒听笙歌，酒空金叵罗。倦对妆盒，尘蒙珠络索。眉黛扫青蛾，髻云松翠螺。人在鸣珂，功名都蹬脱。路阻关河，音书越间阔。
<br>
<br>西风小亭黄叶多，镇日垂帘幕。鸾钗颠倒簪，鸳枕足弯跧卧，孤飞雁儿应似我。
<br>
<br>去岁观梅，折花亲赠君。今岁观梅，对花不见人。别处恋新婚，抛离美眷姻。使得囊空，心儿不自忖。寄得书来，话儿不甚准。
<br>
<br>秀才每则理会虚调文，就里没公论。不趁雨云期，只待风雷信，急回来土牛儿鞭罢春。
<br>
<br>闺怨
<br>
<br>罗袖偷掩，泪珠凝粉腮。宝镜羞看，鬓云松玉钗。飞絮点香阶，落红铺翠苔。去了青春，青春不再来。巴到黄昏，黄昏怎地捱？
<br>
<br>推开绿窗邀月色，问月人何在？欢娱往日多，烦恼今番煞，将一片惜花心愁窖里埋。
<br>
<br>香透帘栊，藕花风渐生。影上阑干，梧桐月正明。何处理银筝？谁家调玉笙？中有佳音，佳音不待听。料想归期，归期未有程。
<br>
<br>他卖词章在柳营花阵里逞，不管人孤另。扯破紫香囊，摔碎青铜镜，西厢下再不和月等。满泛霞杯，羞歌白苎词。浓蘸霜毫，倦题红叶诗。心绪乱如丝，人情薄似纸。待害相思，相思干害死。投至别离，别离何似此。
<br>
<br>恨天涯寡情游荡子，堕却青云志。烟花惹梦魂，风月关心事，便那里步蟾宫折桂枝。
<br>
<br>孔雀屏开，半遮银蜡光。翡翠衾寒，多薰宝篆香。枕剩绣鸳鸯，钗闲金凤凰。恨杀飘蓬。飘蓬薄幸郎。瘦损风流，风流窈窕娘。
<br>
<br>梅花影儿才上窗，越恁添愁况。砧声耳畔来，月色帘前晃，问离人断肠也不断肠。
<br>
<br>【越调】小桃红
<br>
<br>琼花灯
<br>
<br>准将香雪制芳丛？表里清辉莹。照破扬州旧时梦，玉玲珑，粉溶酥暖丹心重。堂深夜永，影摇技动，吹灭一帘风。
<br>
<br>春情
<br>
<br>娇娥一捻粉团香，搭伏定牙床上。雨魄云魂恣飘荡，唤才郎，攻书独坐何情况，看看的月临绣窗，寒生罗帐，睡早些又何妨？
<br>
<br>姚江夜泊
<br>
<br>江风吹雨响飕飕，寒渗青衫透。花烛银台玉虫瘦，敉更筹，客窗正是愁时候。十年浪游，几家观□，□□□心头。
<br>
<br>姑苏感怀二首
<br>
<br>孤城一带锁寒烟，芳草青青遍。闲煞谁家旧庭院，最凄然，飞飞总是南来燕。犹兀自垂杨路边，断桥前面，都缆着送穷船。
<br>
<br>姑苏台上望姑苏，一片青无数。小雨残红日将暮，接吾庐，白云不断愁米路。花问杜宇，天边孤鹜，脱板的望乡图。
<br>
<br>吴兴晚眺
<br>
<br>曲阳楼阁蘸平湖，影浸粼粼绿。人在雕栏最高处，指城隅，浅山一簇浮寒玉。黄梅酿雨。白云笼树，一幅范宽图。
<br>
<br>【越调】柳营曲
<br>
<br>途中春暮
<br>
<br>歧路北，断桥西，滴溜溜酒帘茅舍低。柳暗疏篱，水浸平堤，仿佛旧山溪。车儿马儿奔驰，莺儿燕儿悲啼。帽沾飞絮雪，衣染落花泥。知、何处度寒食？
<br>
<br>旅次
<br>
<br>川路杳，去程遥，谁不恋故乡生处好。粝饭薄醪，野籁山肴，随分度昏朝。隔篱度犬嗷嗷，投林倦鸟嘈嘈。烟霞云黯淡，风雨夜萧骚。纱窗外有芭蕉。
<br>
<br>春思
<br>
<br>鸦髻松，凤钗横，碧窗梦回春昼永。离绪蒙茸，倦眼朦胧，清泪滴香容。恨东君多雨多风，盼王孙无影无踪。柳添新样绿，花减旧时红。尽在不言中。
<br>
<br>薛琼琼弹筝图
<br>
<br>王雪颜，翠云鬟，昭阳殿里醉了几番。金袖翩翩，银甲珊珊，记大宝年间。哄的兵散憧关，忽的尘暗长安。风云都变改，日月自循环。闲，写作画图看。
<br>
<br>听一筝
<br>
<br>酒乍醒，月初明，谁家小楼调至筝？指拨轻清，音律和平，一字字诉衷情。恰流莺花底叮咛，又孤鸿云外悲鸣。滴碎金砌雨，敲碎玉壶冰。听，尽是断肠声。
<br>
<br>【中吕】谒金门
<br>
<br>闻嘲
<br>
<br>你鸣珂巷艳娃，我梁园内社家，两下里名相亚。你知音律我撑达，不在双渐苏卿下。你歌舞吹弹，我琴棋书画。你放会顽我煞撒会耍。你恁般俊煞，我那股俏煞，也索向奶奶行陪些话。
<br>
<br>客中戏示友人
<br>
<br>羁愁扰扰，客窗悄悄，何事灯花爆？毳裘云落絮衾薄，不许愁人傲。巽二猖狂，增六忄敝懆，透严威直到晓。剡溪无戴老，山阴无贺老，干惹得梅花笑。
<br>
<br>落花二令
<br>
<br>落花，落花，红雨似纷纷下。东风吹傍小窗纱，撒满秋千架。忙唤梅香，休教践踏，步苍苔选瓣儿拿。爱他，爱他，擎托在鲛绡帕。
<br>
<br>落红，落红，点点胭脂重。不因啼鸟不因风，自是春搬弄。乱撒楼台，低扑帘栊，一片西一片东。雨雨，风风，怎发付孤栖凤？
<br>
<br>长亭道中
<br>
<br>起初，看书，只想学干禄。误随流水到天隅，迷却长亭路。古灶苍烟，荒村红树，问田文何处居？老大，满腹，都是登楼赋。
<br>
<br>纳凉寓意
<br>
<br>翠林，绿阴，喜把红尘禁。炎蒸从此去烦襟，毛骨如冰沁。七尺藤床，一枚石枕，听新蝉叶底吟。饥时节便飡，渴时节便饮，更待思量甚！
<br>
<br>【正宫】醉太平
<br>
<br>重九无酒
<br>
<br>酿寒风似刮，催诗雨如麻，东篱寂寞旧栽花，上心来闷杀。孟参军整乌纱低首频嗟呀，陶县令掩柴扉缄口慵攀话，苏司业检奚囊弹指告消乏，白衣人在那答。
<br>
<br>约游春友不至效张鸣善句里用韵
<br>
<br>芳尘滚滚，香雾氲氲，东风何地不精神？流莺也唤人。柳屯云护城闉两岸黄金嫩，杏酣春映山村万树胭脂喷，草铺茵绕湖滨一片绿绒新，不闲游是蠢。
<br>
<br>又
<br>
<br>轮蹄冗杂，罗绮交加，东风何地不繁华，庄农也戏耍。倚谽谺恶树老树临溪汊，闹卿喳隔幽花鸟鸣山凹，荡光滑乱明霞流水绕天涯，不闲游是傻。
<br>
<br>书所见
<br>
<br>二八年艳娃，五百载冤家，海棠庭院玩韶华，无褒弹的俊雅。脸慵搽倚窗纱翠袖冰绡帕，步轻踏涴尘沙锦靿凌波袜，笑生花唤烹茶檀口玉粳牙，美人图是假。
<br>
<br>闺情
<br>
<br>惜花人那厢？吹萧伴谁行？好春光翻做了恶风光，三般愁怎当？入兰房恰昏黄画角偏嘹亮，掩纱窗未思量杜宇先悲怆，上牙床正恓惶铁马儿越叮咄，不伤心是谎。
<br>
<br>嘲秀才上花台
<br>
<br>生居在孔门，供养甚花神，今年撞入翠红裙，被虔婆每议论。星里来月里去又笑书生嫩，多则与少则许又骂酸丁吝，寝不言食不语又道秀才村，我可甚文章立身！
<br>
<br>风浪士子
<br>
<br>丢开了砚台，撇下了书册，向花街柳陌把身挨，兀的不俊哉。将皂环绦拴一个合欢带，白岁袍绣一道开山额，素瑶琴雕一面教坊牌，这的是顽顽秀才。
<br>
<br>【双调】风入松
<br>
<br>寓意
<br>
<br>杜鹃啼过落花多，天气近清和。道人不管公家事，一樽酒抚掌而歌。吞海壮怀寂寞，看山老眼摩挲。六龙飞去迅如梭，谁挽鲁阳戈７百年半逐云飞尽，青山旧白发婆娑。但得石田茅屋，休言金谷铜驼。
<br>
<br>寻春不遇
<br>
<br>洞房香冷辟寒犀，花压翠帘低。弱红娇黛春无力，素鸾亸玉燕斜飞。鸳枕雨云幽梦，鲛绡风月须题。一声啼？画楼西，屈指又春归。等闲老却铅华粉，绿阴港青子累累。莫问刘晨去远，可怜杜牧来迟。
<br>
<br>钱唐即景
<br>
<br>乱云如叶雨如丝，海子乍青时。小口口口口余事，北窗下美酒盈卮。翠碗蔗溶蜜汁，銮口藕口口口。口口当户碧参差，掩映万年枝。江南舶棹随风至，乌纱润白苎滋滋。未拟兰舟避暑，且将纨扇题诗。
<br>
<br>题货郎担儿
<br>
<br>杏花天气日融融，香雾蔼帘拢。数声何处蛇皮鼓，琅琅过金水桥东。闺阁唤回幽梦，街衢忙杀儿童。矍然一叟半龙钟，知是甚家风。担头无限口口物，希奇样簇簇丛丛。不见木公久矣，可怜多少形容。
<br>
<br>【商调】望远行
<br>
<br>四景题情
<br>
<br>春
<br>
<br>杏花风习习暖透窗纱，眼巴巴颙望他，不觉的月儿明钟儿敲鼓儿挝。梅香，你与我点上银台蜡，将快被铺排下。他若是来时节，那一会坐衙，玉纤手忙将这俏冤家耳朵儿掐。咳，实实的那里行踏？乔才，你须索吐一句儿真诚话。
<br>
<br>夏
<br>
<br>藕花风拂拂爽透书斋，静巉巉门半开，不觉的伤人心动人情感人怀。梅香，我多管少欠他相思债，我则索咬定着牙）《耐。他若是来时节，那一会罪责，玉纤手忙将这俏冤家面皮儿掴。嗏，实实的要个明白，乔才，你莫不也受了王魁戒？
<br>
<br>秋
<br>
<br>桂花风萧萧响透帘箔，滴滴溜明月高，不觉的鸡声罢蛩悲雁声高。梅香，□□着了□□□□，□□□□□。他若是来时节，那一一会取招，玉纤手忙将这俏冤家□□□□。嗏，实实的犯法违条，乔才，你则索舍了命忙陪告。
<br>
<br>冬
<br>
<br>雪花风飘飘冷透屏帏，闷恹恹只自知，不觉的铜壶残银釭灭串烟微。梅香，他多管在柳陌花街内，每日家醺醺醉。他若是来时节，那一场省会，玉纤手忙将这俏冤家耳腮上槌。嗏，实实的那里着迷，乔才，你正是饱病难医治。
<br>
<br>【中吕】醉高歌带红绣鞋
<br>
<br>客中题壁
<br>
<br>落花天红雨纷纷，芳草坠苍烟衮衮。杜鹃啼血清明近，单注着离人断魂。深巷静凄凉成阵，小楼空寂寞为邻，吟对青灯几黄昏。无家常在客，有酒不论文，更想甚江东日暮云。
<br>
<br>琴意轩
<br>
<br>碧梧窗户生凉，琼珮帘栊振响。卜居似得灵墟上，稳栖老朝阳凤凰。酝酿出渊明情况。敷扬就叔度文章，兰雪纷纷散幽香。水云秋淡荡，风雨夜淋浪，问知音谁共赏？
<br>
<br>送大本之任
<br>
<br>荡悠悠万里云衢，明晃晃三秋月窟。攀蟾惯识攀蟾路，一鹗何劳荐举。老母亲胜餐天禄，新夫人稳坐香车，打叠了南阳旧草庐。宫袍金孔雀，书案玉蟾蜍，休忘了弹冠老贡禹。
<br>
<br>【中吕】山坡羊
<br>
<br>书怀示友人
<br>
<br>田园荒废，箕裘陵替，桃源有路难寻觅。典鹑衣，举螺杯，酕陶醉了囫囵睡，啼鸟一声惊觉起。悲，也未知；喜，也未知。
<br>
<br>二
<br>
<br>驱驰何甚，乖高忒恁，风波犹自连头浸。自沉吟，莫追寻，田文近日多门禁，炎凉本来一寸心。亲，也自恁；疏，也白恁。
<br>
<br>三
<br>
<br>长江东注，夕阳西没，流光容易抛人去。莫嗟吁，任椰偷，老天还有安排处，踽踽客窗无伴侣。酒，花外沽；琴，灯下抚。
<br>
<br>四
<br>
<br>羁怀萦挂，人情浇诈，相逢休说伤时话。路波蹅，事交杂，秋光何处堪消暇，昨夜梦魂归到家。田，不种瓜；园，不灌花。
<br>
<br>中秋对月无酒
<br>
<br>冰轮高驾，银河斜挂，广寒宫阙堪图画。对光华，恣欢治，故人一夜团圞话，多情素娥吟笑咱。诗，也懵撒；酒，也懵撒。
<br>
<br>【双调】庆东原
<br>
<br>京口夜泊
<br>
<br>故园一千里，孤帆数日程，倚篷窗自叹漂泊命。城头鼓声，江心浪声，山顶钟声。一夜梦难成，三处愁相并。
<br>
<br>田家乐四首
<br>
<br>黍稷秋收厚，桑麻春事好，妇随大唱儿孙孝。线鸡长膘，绵羊下羔，丝茧成缲。人说仕途荣，我爱田家乐。
<br>
<br>寒暑□□□，□□□□□，□□□□□□□。□□□□，萝卜酱熝，□□□烧。人说仕途荣，我爱田家乐。
<br>
<br>东疃沽新酿，西村邀故交，麦场上醉倒呵呵笑。釁都摔腰，王留上标，伴哥踏撬。人说什途荣，我爱田家乐。
<br>
<br>柳下三椽厦，门前独木桥，客来款曲谁家乐。浮瓜浸桃，蒸梨酿枣，烙饼槌糕。人说仕途荣，我爱田家乐。
<br>
<br>【黄钟】山队子
<br>
<br>酒色财气四首
<br>
<br>曲生堪爱，晕桃花上脸腮。百篇一斗恣开怀，谁承望捉月骑鲸再不来。酒，则被你断送了义章李太白。
<br>
<br>怜香惜玉，醉临春欢未足。开皇戈甲出江都，惊散金钗玉树曲。色，则被你断送了聪明陈后主。
<br>
<br>钱神涌论，儹家私多误身。东风吹堕画楼人，一夜香消金谷春。财，则被你断送了奢华石季伦。
<br>
<br>图王争帝，半乾坤心未已。鸿门会上失兵机，行杀得血溅阴陵后悔迟。气，则为你断送了英雄楚项籍。
<br>
<br>【双调】寿阳曲
<br>
<br>题墨梅
<br>
<br>玉冕风流在，林逋音问远，叹西湖几翻更变。料得春光不似前，然摔了粉容娇面。
<br>
<br>蹴踘
<br>
<br>软履香泥润，轻衫香雾湿，几追陪五陵豪贵。脚到处春风步步随，占人间一团和气。
<br>
<br>梅女吹萧图
<br>
<br>髻亸青螺小，钗横玉燕低，背东风为谁凝睇。闲拈凤箫不待吹，恐梅花等闲飘坠。
<br>
<br>【越调】天净沙
<br>
<br>小景
<br>
<br>翠岧峣天近山椒，绿蒙茸雨涨溪毛，白叆云埋树腰。山翁一笑，胜桃源堪避征谣。
<br>
<br>闲居杂兴
<br>
<br>近山近水人家，带烟带雨桑麻，当役当差县衙。一犁两耙，自耕自种生涯。
<br>
<br>题画上小景
<br>
<br>绿杨枝底寻春，碧桃花下开樽，流水溪头问津。闲评闲论，吾不是阮肇刘晨。
<br>
<br>【商调】知秋今
<br>
<br>秋夜
<br>
<br>月晃银河淡，庭空珠露湿，天阔玉绳低。觱篥城头奏，蝼蛄阶下泣，络纬井边啼，一弄儿秋声闹起。
<br>
<br>隐居
<br>
<br>户列青丝桧，庭栽玉枝兰，炉养紫金丹。书玩东西汉，诗吟大小山，名占古今间，高迈如袁安、谢安。
<br>
<br>【双调】鸿门凯歌
<br>
<br>口口
<br>
<br>口口口口口口口口口口口口口口口口口口口口口口口口口蓍。离纟乱荡口丝纟虫口纟夜孤鸾吊景口嗟宫好梦儿成亻口事。相思，痴心直到死。
<br>
<br>套数
<br>
<br>【双调】新水令
<br>
<br>春日闺思
<br>
<br>一帘飞絮滚风团，启朱扉眼花撩乱。腕消金钏松，腰瘦翠裙宽。独步盘桓，幽窗下画栏畔。
<br>
<br>【驻马听】妆点幽欢，风髓茶温白玉碗；安排佳玩，龙涎香袅紫金盘。琼花露点滴水晶丸，荔枝浆荡漾玻璃罐。日光酣，天气暖，牡丹风吹不到芙蓉幔。
<br>
<br>【乔牌儿】娇莺时睍目完，杜宇自呼唤。故人一去音尘断，这芳菲谁顾管。
<br>
<br>【鸿门凯歌】冷淡了联珠翡翠冠，离披了合彩鸳鸯段，零落了回文龟背锦，空闲了通宝鸦青幔，巫山庙云壑翠巑岏，桃源洞烟水黑弥漫，望夫台景物年年在，相思海风波日日满。眉攒，屈纤指把归期算；心酸，染霜毫将离恨纂。
<br>
<br>【甜水令】空撇下绣幕房栊，银烛帏屏，珠帘楼观，几度月团圆。斗草无心，待月无情，吹箫无伴，眼睁睁寡凤孤鸾。
<br>
<br>【天香引】将一个瘦形骸是镜羞观，愁也多端，病也多端。柳影花阴，看别人珮玉鸣鸾。听一篇《长恨歌》肝肠刃剜，念几句送春词骨肉锥钻。盟誓难瞒，疼热难拚。生也同衾，死也同棺。
<br>
<br>【随煞】多应是在谁家风月闲亭馆，陡恁的情悭义短。我恓惶事攒下万千般，他风流罪攒来数十款。
<br>
<br>送王姬往钱塘
<br>
<br>十年无梦到京师，卧书窗坦然如是。几偿沽酒债，填不满买花资。近柳题诗，又感起少年事。
<br>
<br>【驻马听】槁水般容姿，对花月羞斟鹦鹉卮。浮云般神思，扭宫商强作鹧鸪词。我吟到碧梧栖老凤凰枝，他道是雕笼锁定鸳鸯翅。急煎煎捻断吟髭，则被你紫云娘奚落杀白衣士。
<br>
<br>【沉醉东风】讲礼数虚心儿拜辞，说艰难满口儿嗟咨。蛾眉浅黛颦，花靥啼红渍，向樽前留下些相思。我本是当年杜牧之，你认做苏州刺史。
<br>
<br>【庆东原】雨歇阳关至，草生南浦时，好山一路相随侍。沉点点莺花担儿，稳拍拍的花藤轿儿，嗑剌剌鹿顶车儿。踅过若耶溪，赶上钱塘市。
<br>
<br>【离亭宴歇指煞】我不向风流选内求咨示，谁承望别离卷上题名字，关心为此。慢教蜂做问花媒，不劳莺唤寻芳友，何须蝶做追香使。春残小洞房，门掩闲构肆，不是我愁红怨紫。青楼赢的姓名留，彩云渐逐箫声去，锦鳞拟待音书至。明牵双渐情，暗隐江淹志。多娇鉴兹，搜锦绣九回肠，扫云烟半张纸。
<br>
<br>秋夜梦回有感
<br>
<br>凤台无伴品鸾箫，间别来未知音耗。鱼沉尺素稀，雁断锦笺遥。魄散魂消，心间事对谁道。
<br>
<br>【驻马听】林外萧条，一夜霜侵红叶老。庭前寂寥，几番风撼的碧梧雕。病儿多偏觉被儿薄。影儿孤最怕灯儿照。睡不着，淅零零暮雨窗前哨。
<br>
<br>【乔牌儿】业眼儿才待交，丫鬟早来报。揽衣推枕掀帘幕，共多情厮撞着。
<br>
<br>【沉醉东风】则见他乌云髻斜簪玉翘，芙蓉额檀口似樱桃。端的是万种娇，千般俏，更那堪兰麝香飘。今日个得见多情女艳娇，将我这受过的凄凉忘了。
<br>
<br>【风人松】相思一担我都挑，压损沈郎腰，笋条般瘦损潘安貌。这些时茶和饭懒待汤着，几番待要觅尤云寻取快乐，争奈被水淹蓝侨。
<br>
<br>【甜水令】则见他款解罗衫，轻分罗帐，低垂罗幕，团弄粉香娇。半拥鸳衾，斜倚珊枕，共谐欢乐，枕凝酥手腕儿相交。
<br>
<br>【雁儿落】被翻红浪高，髻亸乌云落。强如海上方，胜似灵丹药。
<br>
<br>【得胜令】呀，则见他粉汗透鲛绡，恰便似带雨海棠娇。雨歇阳台静，云还楚岫遥。欲再整鸾交，间阻邯郸道。懊恨你一个妖娆，可怎生梦儿里无下梢。
<br>
<br>【川拨棹】我这里下庭皋，雨初晴月影高。银汉迢迢，落叶萧萧。万籁静闲庭悄悄，原来这几般儿将鸳梦搅。
<br>
<br>【七弟兄】画帘外铁敲，纱窗外竹摇，呀，敢聒的人越难熬。寒蛩卿卿临阶闹，疏萤点点趁风飘，宾鸿呖呖穿云叫。
<br>
<br>【梅花酒】呀，我这里自窨约，三鼓又频敲，四更又初交。呀，咱两意又徒劳，心儿里相念着。呀，敢梦儿里故寻着，不由人越懊恼。书房中受寂寥，我心内自量度。
<br>
<br>【喜江南】几番待接丝弦何处觅鸾胶，取银瓶无计井中捞，转南柯蚁阵早迷巢。可着我怎了，孤眠独枕过今宵。
<br>
<br>【离亭宴煞】西风煞是能聒噪，秋声不管离人恼，鬼病儿今番越着。不能够共枕席，谩使传书简，空服灵丹药。近灯檠将香篆焚，叩香几把灵神告，将一个羊儿赛了。你怎生再使我可怜他，着俺这夫妇团圆睡到晓。
<br>
<br>秋怀
<br>
<br>碧天风露怯青衫，客窗寒月斜灯暗。浊醪和泪饮，黄菊带愁簪。地北天南，佳期被利名赚。
<br>
<br>【驻马听】沈约羞惭，都道年来腰瘦减；潘安惊惨，自怜老去鬓髧鬖。鸳鸯被错配了玉清庵，凤鸾交干闪下蓝桥站。不知音休笑俺，吟肩惯压相思担。
<br>
<br>【乔牌儿】汝阳斋曾笑谈，风月所试评鉴。贾充宅不许儒生探，冷清清谁愿览。
<br>
<br>【雁儿落】误人书方知性理担，评花稿才觉文章淡。碧云笺慵将鸟篆临，紫霜毫倦把龙香蘸。
<br>
<br>【得胜令】风流谜谨包含，姻缘簿煞尴尬。绿绮琴冰弦断，红叶诗御水淹。何堪，青楼集乔科范；难甘，白头吟，冷句劖。
<br>
<br>【滴滴金】自从他暗与香囊，痛剪青丝，平分宝鉴，直恁的绝雁帖。断鱼缄，都做了落叶随风，断梗逐波，轻舟脱缆，急回头秋已过三。
<br>
<br>【折桂令】将一片志诚心迤逗的人憨，悲切切似泣露寒蛩，气丝丝如做茧春蚕。抹泪揉眵，看别人花底停骖。可不道多病身愁怀易感，犹兀自读书人饿眼偏馋。憔悴难耽，寂寞多谙，空望想楚庙娉婷，枉祈求普救伽蓝。
<br>
<br>【尾声】我则见跳龙门撞碎了偷香胆，权宁耐红消绿减。成就了我紫罗襕犀角带虎头牌，受用你翡翠衾象牙床凤毛毯。
<br>
<br>【双调】夜行船
<br>
<br>送景贤回武林
<br>
<br>花柳乡中自在仙，惹春风两袖翩翩。酒社诗坛，舞台歌榭，百年里几番相见。
<br>
<br>【新水令】君家家近六桥边，占西湖洞天一片。柳阴蓝翠蔼，花气麝兰烟。锦缆银鞭，一步步画屏面。
<br>
<br>【胡十八】醉舞筵，殢歌扇。偎柳坐，枕花眠，生来长费杖头钱。酒中遇仙，诗中悟禅。有情燕子楼，无意翰林院。
<br>
<br>【离亭宴带歇指煞】珊瑚文采天机绚，珍珠咳唾冰花溅。霜毫锦笺，品藻杜司空，褒弹张殿元，出落双知县。一襟东鲁书，两肋西厢传，相看黯然。朝雨渭城愁，夕阳南浦恨，芳草阳关怨。休言鸡黍期，谩结莺花愿。咱两个明年后年，湖上吊苏林，花间觅刘阮。
<br>
<br>赠玉莲王氏
<br>
<br>玉立亭亭太华仙，间别来不记何年。云隔瑶池，尘飞沧海，准承望又还相见。
<br>
<br>【沉醉东风】仿佛在耶溪岸边，分明在太液池前。琼簪坠地轻，罗袜凌波浅，胜华清赐浴温泉。微露浸浸湿翠钿，越显得香娇玉软。
<br>
<br>【离亭宴带歇指煞】韩昌黎甜句儿多称羡，周濂溪美意儿常留恋。都则为风流自然，馨香胜喷水龙涎。花瓣巧攒珠蚌壳，藕丝细吐冰蚕茧。欺风弄缟衣，妒月搏纨扇。三般儿可怜：叶老翠房空，波寒妆镜惨，粉淡芳容变。休将玉漏催，且尽碧筒宴，多娇自勉。恁若许惜花的攀，我先将并头选。
<br>
<br>赠凤台春王姬
<br>
<br>嬴女吹箫引凤凰，筑高台配会萧郎。前度相别，今番相见，还喜玉人无恙。
<br>
<br>【风人松】开奁顾影试新妆，光艳射朝阳。羽衣似得霓裳谱，东风软舞态悠扬。不似碧梧深院，全胜箓竹高岗。
<br>
<br>【沉醉东风】也消得李白吟成乐章，怎容他吕安题做门墙。九苞祥瑞姿，五彩风流样，压东园旧日风光。春日迟迟春夜长，可知道一刻千金玩赏。
<br>
<br>【离亭宴带歇指煞】想春容随处相寻访，检春工所事堪褒奖。最关情是几桩：春色染莺花，春声谐凤管，春梦迷鸳帐。春透筵前绿蚁杯，春生被底红桃浪。多管是东君主张，不容狂蝶乱追随，不许游蜂干絮聒。不愁杜宇闲悲怆。凭凌燕子楼，弹压鸡儿巷。嘱付您知音的莫忘：消春闷尽盘桓，散春心任来往。
<br>
<br>【双调】风入松
<br>
<br>题马氏吴山景卷
<br>
<br>十年踪迹走尘霾，踏破几青鞋。自怜未了看山债，先赢得的鬓斑白。登山屐时时旋整，买山钱日日牢揣。
<br>
<br>【幺篇】关山佳丽压江淮，形胜小蓬莱。推蓝耸翠天然态，才落眼便上心怀。但得仪容淡冶，何妨骨格岩厓。
<br>
<br>【沉醉东风】朝云过蛾眉展开，暮云闲螺髻偏歪。玲珑碧玉簪，缥缈古罗带，抵多少翠袖金钗。馋眼的夫差若见来，将馆娃移居左侧。
<br>
<br>【离亭宴煞尾】李营丘曾写风流格，苏东坡也捏疏狂怪。韶光荡来，探春人车傍柳边行，贩茶客船从湖上舣，偷香汉马向花前蓦。笙歌步步随，罗绮丛丛隘。三般儿异哉：胭脂岭高若舍身台，玛瑙坡宽如人鲊瓮，珍珠池险似迷魂海。休言金谷园，漫说铜驼陌，知音的自裁。待消身外十分愁，来看山头四时色。
<br>
<br>【正宫】端正好
<br>
<br>咏荆南佳丽
<br>
<br>晓珊珊琪树荡灵风，晚濛濛辇道迷香雾，花扑扑锦乾坤望眼模糊。曲盘盘五城十二楼前步，远腾腾似入蓬莱路。
<br>
<br>【滚绣球】红冉冉绿依依花笼阴映玉除，清浅浅响溅溅水流香出翠渠，明朗朗墨浸浸八龙篆太霞深处，宽绰绰静巉巉绕雕栏依翠槛展转盘纡。滑擦擦细粼粼布金沙云阶甃珷玞，轻飐飐厮琅琅隔琳窗霞绡响佩琚，薄设设净匀匀蒙面栏护银屏水涵云母，齐臻臻滴溜溜挂珠箔卷绣帘钩搭珊瑚。香霭霭暖溶溶玉树缥渺迷青琐，气森森光闪闪金屋棱层绚碧虚，真乃是人间天上全殊。
<br>
<br>【倘秀才】萧爽似瀛海东扶桑奥区，廓落似阆苑的蟠桃圣圃。一片天光浸玉壶，阁门珠罒鹿□。复道锦氍毹，上青华洞府。
<br>
<br>【脱布衫】丹青绘绛阙清都，奎星灿宝检灵书。龙虎卫飞天象符，风霆护太玄琼录。
<br>
<br>【醉太平】以琴书自娱，与道德为徒。孔情周思乃菑畲，摆列着牙签玉轴。上青冥借嫦娥八窍月中兔，采神芝倩麻姑七宝山前鹿，访丹丘赁张公千岁杖头驴，乐逍遥分福。
<br>
<br>【尾声】近北轩竹摇烟毵毵凤展冲霄羽，对南楼松挂月矫矫龙衔照乘珠。绰约仙君溢蒞广居，玄默无为道味腴。一寸心存太古初，万里神游广漠墟。萼绿飞琼时寄语，赤鲤青鸾频报覆。报覆道沧海碧云拱望舒，恁时节鹤驭云軿降王母。
<br>
<br>元日朝贺
<br>
<br>一声莺报上林春，五更鸡唱扶桑晓。贺三阳万国来朝，践天街车马知多少，端的便塞满东华道。
<br>
<br>【滚绣球】赤羽旗疏剌剌风尚高，丹墀陛湿浸浸雪未消，金銮殿淡氤氲瑞烟缭绕，玉狮炉香馥馥兰麝风飘。银酥蜡明灿灿金莲护绛绡，采鸾扇微影影青鸾纛翠翘，氍毹锦软茸茸平铺着宝街复道，珊瑚钩滴溜溜高簇起绣幕珠箔。九龙车霞光闪闪明芝盖，五凤楼日色瞳瞳映赭袍，隐隐鸣鞘。
<br>
<br>【倘秀才】鹓鹭班文僚武僚，熊虎队龙韬豹韬，八府三司共六曹。象牙牌犀角带，龟背凯雁翎刀，有丹青怎描？
<br>
<br>【脱布衫】椒花颂万代歌谣，柏叶杯九酝葡萄。茵陈簇雕金翠缕，金花插玳筵宫帽。
<br>
<br>【小梁州】一派仙音奏九韶，端的是锦瑟鸾箫。红牙象板紫檀槽，中和调，天上乐逍遥。
<br>
<br>【幺篇】瑶池青岛传音耗，说神仙飞下丹霄。一个个跨紫鸾，一个个骑黄鹤，齐歌齐笑，共王母宴蟠桃。
<br>
<br>【尾声】麒麟鸑鷟来三岛，蛮貊貔貅静四郊。刁斗无惊夜不敲，露布无文送青鸟。弼辅移承尽所学，虹气夔龙不惮劳。端拱无为记舜尧，祝寿年年拜天表。
<br>
<br>题梧月堂
<br>
<br>向朝阳春长凤枝新，拂青霄根托龙门盛，覆高堂苍玉亭亭。素华朱户相辉映，占人间一片清虚境。
<br>
<br>【滚绣球】青蔼蔼参差绕翠楹，光朗朗玲珑透碧棂，密匝匝护浓阴玉池金井，轻拂拂荡微风幽韵繁声。高耸耸蔚蓝天画不成，宽绰绰广寒宫夜不扃，滴溜溜挂雕檐一轮宝镜，明闪闪映珠箔万叶光晶。舞翩翩九苞鸑鷟迷青琐，娇滴滴半夜嫦娥下紫清，万种幽情。
<br>
<br>【倘秀才】银床净缤纷落英，碧天朗扶疏弄晴，夜色秋光一样明。绕枝乌不定，捣药兔长生，尘居的自省。
<br>
<br>【脱布衫】肃金茎白露冷冷，爇金炉香雾冥冥。近雕甍珠星浅淡，揭朱帘玉河澄映。
<br>
<br>【小梁州】虚敞似瑶台十二层，满目空清。金精光射玉壶冰，轩窗静，何用九枝灯。
<br>
<br>【幺篇】一襟潇洒多情兴，久已后蜕骨超形。漏渐残，人初静，雕栏独凭，挥手唤长庚。
<br>
<br>【随煞尾】休言五柳夸幽胜，未羡三槐播令名。自是高人乐意萦，衿带仙家白玉京。无竹无丝乱视听，逸典奇书自幽咏。料得无因驻清景，栖息盘桓不暂停，不由人踏破琼瑶半阶影。
<br>
<br>【黄钟】醉花阴
<br>
<br>离思
<br>
<br>银甲挑灯玉荷小，黄篆冷香沉绣阁。清耿耿夜迢迢，寒透朱箔，倚枕和衣倒。纱窗外雨潇潇，我则见叶落闲庭风自扫。
<br>
<br>【喜迁莺】听风声雨哨，小帘栊分外寂寥，难熬。更深夜迢，则听的檐马玎珰不住敲。几般儿厮斗炒，一会家肠荒腹热，一会家心痒难揉。
<br>
<br>【出队子】想才郎容貌，另一样丰韵标。他生的恬恬净净不轻乔，更那堪老老成成不做作。洒洒潇潇，比别人不溷浊。
<br>
<br>【幺篇】论聪明俊俏，作诗赋用尽巧。编捏成裁冰剪雪字低高，言谈处噀玉喷珠舌上挑，咽作处换气偷声使褃巧。
<br>
<br>【刮地风犯】则为你骨净容恬，引的人魂离壳。两情浓似漆如胶，行坐处似美玉连环套，几时曾离了分毫。每日家梦断魂劳，他与我绿窗欢笑，他与我镜台同照。我掠鬓，他画眉，并肩紧靠。似青筠间碧桃，一对儿凤友鸾交。
<br>
<br>【四门子】步花阴几度临池沼，他和俺似鸳鸯比并娇。撒地殢百般人行要，半撒嗔半撒嚣。他生的动静儿别，才貌儿标，论宫商井井皆有条。他生的动静儿别，才貌儿标，善将那琵琶按六幺。
<br>
<br>【古水仙子】我、我、我，自忖度，是、是、是，曾记得欢娱那一宵。俺娘铁石心肠，更狠如虎豹，将、将、将，好姻缘成架阁。他、他、他，一密里铲快钢锹，焰腾腾烈火烧袄庙，翻滚滚水淹桃源道，呀、呀、呀！生拆散风鸾交。
<br>
<br>【商调】集贤宾
<br>
<br>友人爱姬为权豪所夺复有，跨海征进之行故作此以书其怀
<br>
<br>莺花寨近来谁战讨，这儿郎悬宝剑佩金貂。燕子楼屯合着铠甲，鸡儿巷簇拥着枪刀。丽春园万马萧萧，鸣珂巷众口嗷嗷，将一座玩江楼等闲白占了。他道是特钦丹诏，穿花擒凤鸟，跨海斩鲸鳌。
<br>
<br>【逍遥乐】六韬三略，也则待制胜量敌，却做了幽期密约。阵马咆哮，比贩茶船煞是粗暴，将俺这软弱苏卿禁害倒。统领着鸦青神道，冲散蜂媒蝶使，烘散燕子莺儿，拆散风友鸾交。
<br>
<br>【梧叶儿】虽不是糟糠妇，休猜做花月妖。又不曾谙海岛惯风涛，把舵春纤嫩，扶篙筋力小。恁待会征辽，没话说军期误却。
<br>
<br>【金菊香】他将绛绡裙笼罩着锦征袍，银铠甲缨联着珠络索，铁兜鍪压损了金凤翘。改尽了风标，全不似海棠娇。
<br>
<br>【醋葫芦】枪攒呵玉臂擎，箭来呵罗袜挑。丁香舌吐似剑吹毛，连珠炮被窝儿里聒破脑。知音的都道，我不信建头功先奏你个女妖娆。
<br>
<br>【二】铰青丝缠做弩弦，裁香罗纳做战袄。补旗幡绞断翠裙腰，金疮药细将脂粉调。都是些风流功效，他则想五花诰飞下紫宸朝。
<br>
<br>【三】叫喳喳锦缆移，闹垓垓画桨摇。那里取明眸皓齿姆军稍，更做道孙武子教得来武艺高。上不过提铃喝号，抵多少碧桃花下坐吹箫。
<br>
<br>【四】他恋着篷窗下风致佳，舵楼中景物饶。棹歌声里乐陶陶，辱没杀铺红苫绿翡翠巢。怕不道相偎相抱，那里也芙蓉帐暖度春宵。
<br>
<br>【五】晚风凉觱篥鸣，晓星沉鼙鼓敲。热乐似银筝象板紫檀槽，则学的君起早时臣起早。白鸥冷笑，倒惹的黑漫漫杀气蜃楼高。
<br>
<br>【随煞】奶奶得了些卖阵钱，哥哥占了些劳军钞。他向这海神庙多买好香烧，但只愿一年一度征海岛。休忘了将军的旗纛，他是个玉门关旧日的莽班超。
<br>
<br>客窗值雪
<br>
<br>倚龙泉数声长叹息，游子去何期。添一岁长一分白发，治一经饱一世黄齑。风凛凛岁晚江空，雪漫漫天阔云低。对梅花叹人犹未归，观不足严凝景致。玉壶春滟滟，银海夜凄凄。
<br>
<br>【逍遥乐】客窗深闭，止不过香炷龙涎，茶烹凤髓，纸帐低垂。早难道翠倚红偎，冷暖年来只自知，捱不彻凄凉滋味。鸳鸯无梦，鸿雁无音，灵鹊无依。
<br>
<br>【金菊香】看别人吹箫跨凤上瑶池，乘兴扁舟访剡溪。真乃是平地白云三万里，堪画堪题。水晶宫翻做素玻璃。
<br>
<br>【尾声】调琴演楚骚，研朱点《周易》。风流似党进，终日醉如泥。磨龙香拂花笺呵冻笔，挥写就乾坤清气，着人道老袁安犹自说兵机。
<br>
<br>【般涉调】哨遍
<br>
<br>新建构栏教坊求赞
<br>
<br>圣遍飞龙当日，火精焰焰光天德。三尺剑一戎衣，笑谈间平吞了万里华夷。二气里，八荒跻寿。四海涵春，酉酉出雍熙治。都会金陵佳丽，鲁麟呈瑞，周凤来仪。天香荡飏酒旗风，甘露调和落花泥。拽塌了旌旗，打灭了烽尘，销溶了剑戟。
<br>
<br>【耍孩儿】赤紧的教坊司独占了阳和地，越显得莺花艳美。真乃是紫微宫殿乐星集，另巍巍创立个根基。方位里都按着郭景纯经天纬地阴阳诀，规矩上不离了鲁公输迈古超今造化机。昏昼里无休息，响玎玎斧斤电掣，闹垓垓锯铲星飞。
<br>
<br>【七煞】瓦砾披刬荡的平，风火墙垒砌得疾，百年便作千年计。选良村砍尽了南山铁干霜皮木，搬巨磉捞遍了东海金星雪浪石。非容易，半空中觚棱□耸，平地上轮奂光辉。
<br>
<br>【六煞】上设着透风月玲珑八向窗，下布着滴星辰嵯峨百尺梯，俯雕栏目穷天堑三千里。障风檐细粼粼檐牙高展文鸳翅，飞云栋碜可可檐角高舒恶兽尾。多形势，碧窗畔荡悠悠幕云朝雨，朱帘外滴溜溜北斗南箕。
<br>
<br>【五煞】门对着李太白写新诗凤凰千尺台，地绕着张丽华洗残妆胭脂一派水，敞南轩看不尽白云掩映钟山翠。三尺台包藏着屯莺聚燕闲人窟，十字街控带着踞虎盘龙旧帝基。柳影浓花阴密，过道儿紧栏着朱雀，招牌儿斜拂着乌衣。
<br>
<br>【四煞】这壁厢酒肆里笙歌聒耳来，那壁厢渲房中麝兰扑鼻吹，隔离五云宫阙无多地。鼓儿敲普冬冬响随仙仗迎□□，板儿撒石乞剌剌声逐天风入凤墀。八音备：土匏革木，丝竹金石。
<br>
<br>【三煞】豁达似彩霞观金碧妆，气概似紫云楼珠翠围，光明似辟寒台水晶宫里秋无迹，虚敞似广寒上界清虚府，廊□□兜率西方极乐国。多华丽，潇洒似蓬莱岛琳宫绀宇，风流似昆仑山紫府瑶池。
<br>
<br>【二煞】捷剧每善滑稽能戏设，引戏每叶宫商解礼仪，妆孤的貌堂堂雄纠纠口吐虹霓气。付末色说前朝论后代演长篇歌短句江河口颊随机变，付净色腆嚣庞张怪脸发乔科口店冷诨立木形骸与世违。要挅每未东风先报花消息，妆旦色舞态袅三眠杨柳，末泥色歌□撒一串珍珠。
<br>
<br>【一煞】王孙每意悬悬怀揣着赏金，郎君每眼巴巴安排着庆赏□，跳龙门题雁塔悬羊头踏狗尾一个个皆随喜。扎石覃的亚着肩叠着脊倾着囊倒着产大拚白雪银双镒，妆孤的争着头鼓着脑舒着眉睁着眼细看春风玉一围。权当个门山日，名扬北冀，声播南陲。
<br>
<br>【尾】托赖着九重雨露恩，两轮日月辉。这构栏领莺花独镇着乾坤内，便一万座梁园也到不得。
<br>
<br>【仙吕】赏花时
<br>
<br>送友人入全真道院
<br>
<br>世路崎岖鸟道分，人海苍茫鲸浪奔。喧马足闹车尘，麻姑笑哂，落日又黄昏。
<br>
<br>【幺】金谷繁华梦里身，铜柱陈芳纸上文。能黼黻会经纶，先生议论，少不得高冢卧麒麟。
<br>
<br>【赚煞】既悟死生机，例得清平分，真乃是羲皇上人。散诞似携家傍鹿门，老生涯经卷炉薰。指乾坤，作幔为裀，卧吸扶桑五花暾。等待着黄粱饭滚，碧桃春近，笑吹箫管上昆仑。
<br>
<br>送人应聘
<br>
<br>五彩云开丹凤楼，万雉城连白鹭洲。天堑望东流，天长地人，今古帝王州。
<br>
<br>【幺】虎豹关深肃剑矛，鹓鹭班趋拜冕旒。廊庙总伊周，青云趁逐，犹自卧林丘。
<br>
<br>【赚煞】既奉紫泥宣，合拂斑衣袖，正桂子西风暮秋。整顿着千尺丝纶一寸钩，笑谈间钓出鳌头。莫迟留，壮志应酬，不负平生经济手。稳情取金花玉酒，银章紫绶，教人道"凤凰台上凤凰游"。
<br>
<br>送友人观光其人姓刘
<br>
<br>弄柳拈花手倦抬，说雨谈云日倦开。须发已斑白，风流顿改，懒过汝阳斋。
<br>
<br>【幺】我待要买断了严陵一钓台，请佃了陶潜五柳宅。日日访吾侪，水边山侧，诗酒共开怀。
<br>
<br>【赚煞】争奈世情别，幸遇知音在，同是天涯倦容。为爱皇都春正好，梦魂儿长绕秦淮。何况近年来，十二天街，舞榭歌台一字摆。娇滴滴浓香艳色，花扑扑月宫仙界，真乃是胜刘郎前度到天台。
<br>
<br>戏贺友人新娶
<br>
<br>昔日东华听晓筹，今口西湖舣钓舟。书剑暂淹留，呼朋唤友，不减少年游。
<br>
<br>【幺】翠袖分香行处有，彩笔生花梦境熟。诗酒自优游，评花问柳，待选凤鸾俦。
<br>
<br>【赚煞】红丝幔护婵娟，玉镜台通姻媾，证果了乘龙配偶。雾帐云屏笼画烛，洞房深良夜悠悠。恁时节见娇羞，弄一会温柔，半幅香罗春在手。是必将艰难的事由，推辞的机彀，揾香腮直问到五更头。
<br>
<br>送人回镇淮安
<br>
<br>铁瓮金墉壮九关，铜柱楼船控百蛮。江汉静波澜，边庭事简，烽燧报平安。
<br>
<br>【幺篇】细柳藏莺春色阑，秋水涵龙剑气寒。含笑上雕鞍，峨峨将坛，只在五云间。
<br>
<br>【赚煞尾】金佩虎鞶香，宝带骊珠灿，西望阳关意懒。堪爱江花如送征鞍，趁东风乱扑旗幡。寸心丹，绿鬓朱颜，他日麒麟作画看。向瓜洲上滩，近石城西岸，赋诗横槊度龙湾。
<br>
<br>【南吕】一枝花
<br>
<br>春思
<br>
<br>嫩寒生花底风，清影弄帘间月，乱红扑窗外雨，香絮滚树头雪，景物奇绝，谁不道富贵千金夜，我翻做凄凉三月节。怀故人万里离别，负东君一番艳冶。
<br>
<br>【梁州】相思鬼皮肤里打劫，睡魔神眼睫上盘踅。可正是多情自作风流孽。锦鸳翎活扯，丹凤颈生撧；并头花揉碎，合欢树攀折。升仙桥闪却车軏，武陵溪下了桩撅。声沉佩玉玎珰，尘满钗金蹀躞，香残褥锦重叠。想者，觑者。冷清清空落下读书舍，越间阔，越情热。你便是一寸肝肠一寸铁，也害得痴呆。
<br>
<br>【余音】本待向楚王宫殢半缄剩雨残云赦，怎下的海神庙告一道追魂索命牒。不是我怪胆儿年来太薄劣，将枕边厢话儿说，把被窝儿里赚啜，都写做殷勤问安帖。
<br>
<br>夏闺怨
<br>
<br>燕泥沾白象床，麝尘暗冰蚕褥，萤灯照青琐窗，蛛网络碧纱橱。一弄儿萧疏，镜里人何处，樽前谁是主？凄凉煞锦水鸳鸯，寂寞了雕笼鹦鹉。
<br>
<br>【梁州】下几点梅子雨间一行情泪，荡几阵藕花风助一口长吁。几般儿堪写入伤心录。金步摇花残蹀躞，玉搔头线脱珍珠；蔷薇露羞和腻粉，兰蕊膏倦揽琼酥。上妆楼一步一个趦趄，指长亭一望一个糊突。紫香囊徒效殷勤，白纨扇空题诗句，锦回文枉费工夫。咱两处旷夫，怨女。料应来错配了姻缘簿，多间别，少完聚。抵多少夫在萧关妾在吴，风凤只鸾孤。
<br>
<br>【骂玉郎】也是我孜孜的撺断他学干禄，嗟往事，悔当初，多情却被无情误。唤不应离恨天，填不满忧怨海，赶不上相思路。
<br>
<br>【感皇恩】这些时鬼病揶揄，更那堪睡魔追逐。软兀剌弱身躯，颠不剌乔证候，干支剌瘦肌肤。无半点欢娱分福，衠一味鳏寡孤独。叮咛话总虚词，断肠诗成故纸，平安信似休书。
<br>
<br>【采茶歌】他指望八仙图，我贪爱七香车，犹恐怕黄金窑变了汉相如。蓍草占来爻反覆，卦钱儿磨得字模糊。
<br>
<br>【尾声】虽忘了并头莲空房独守心常苦，也合想连理枝嫩绿成阴叶未枯。手抵着牙儿自犹豫，几时得恓惶业足。多管是凄凉限促，不由人蘸绿亭前放声儿哭。
<br>
<br>客中奇遇寄情代友人作
<br>
<br>风月长存一寸心，雨云又作三春梦；青鸟不传千里信，落花空恨五更风。想当日旅馆相逢，取次间谐鸾凤。实心儿担怕恐，瞒不过纱窗下半篝残夜孤灯，喜的是罗帕上数点芳春嫩红。
<br>
<br>【梁州】碜可可言警海深如渤澥，热剌剌设盟山高似崆峒。经几番柳惊花颤娇团弄。金珮解麝兰馥馥，宝钗横雅髻髼髼；粉汗湿耨声悄悄，罗袜翘底样弓弓。实承望效鸳鸯百岁和同，不提防赋骊驹两字西东。又不比卓王孙听琴声慕相如发忠，张延赏招赘时叹韦皋命穷，贾公闾偷香处知韩寿情浓。自非，懵懂。没来由信流莺唤出桃源洞，越懊恼越疼痛。回首关河几万重，无计相从。
<br>
<br>【尾声】全不想上阳关登云路紫骝蹀躞催丝鞚，长则待谐姻眷开玳宴翠袖殷勤捧玉钟。寄与那闲打牙的相知莫讥讽，少不的凄凉卷终。风流命通，恁时节花烛兰房慢慢的宠。
<br>
<br>赠教坊殊丽
<br>
<br>眼舒随意花，髻插忘忧草，手拈红麈尾，口理紫檀槽。一撮儿妖娆，常记得阳台梦曾奚落，武陵溪犹撞着。人都道绮罗乡再长个卿卿，我猜做风流地重生个小小。
<br>
<br>【梁州】说窈窕端然窈窕，待苗条不甚苗条。向樽前彻胆儿包藏者俏。肌雪莹匀匀粉腻，脸霞酣淡淡红潮。豆蔻小半含玉蕊，丁香嫩一点春娇。舞衣轻燕体飘飘，歌喉细莺语嘐嘐。缕金环嵌八颗蠙珠，交股钗袅双头凤翘，凌波袜荡六幅鲛绡。老陶，见了。少不得剖肝肠再写段《风光好》，年纪儿正芳妙。纵舍千金度一宵，没福也难销。
<br>
<br>【尾声】烛荧煌香叆叇铺张个夜月芙蓉幄，锦缠联金络索搭苫个春风翡翠巢。我是鉴乐的酸丁最公道。遮莫将丹青画描，词章品藻，兀的般解语花生香玉世间少。
<br>
<br>赠素云
<br>
<br>轻柔缟淡妆，缥渺瑶华动。分开山雾紫，冲破海霞红。飏飏溶溶，聚散如春梦，飘零似转蓬。离恨天几弄儿昏迷，风流地一遭儿乱拥。
<br>
<br>【梁州】可怎么黄鹤楼头不遇，常则是青山画里相逢。淡丰姿消得个人知重。笼夜月梨花庭院，弄春阴杨柳帘栊。讴清歌依依金屋，舞霓裳队队瑶空。又不肯化甘霖相趁游龙，常则待带斜阳常背征鸿。没乱煞老梁公归兴凄凄，吸口留煞忄芻谢安芳心冗冗，奚落煞闷襄王佳会匆匆。好风，怪风。绕天涯几度相迎送。不落锦胡洞。多在巫山十二峰，无影无踪。
<br>
<br>【尾声】一任他漫天巧结银河冻，半霎儿满地平铺素剪绒，则落得高卧先生恣抟弄。向瀛洲海东，入蓬莱洞中，煞强似太岳祠中受恩宠。
<br>
<br>嘲素梅
<br>
<br>休言白玉堂，怎知黄金鼎？难栽玛瑙坡，宜插水晶瓶。索笑为生，冷淡偎村径，朝昏傍驿亭。常则是采薪夫觅觅寻寻，那里取惜花客潜潜等等。
<br>
<br>【梁州】琴谱内又不将宫商剔拨，角声中常则是趁钟鼓悲鸣。我将他根脚儿从头省。大庾岭多年的魑魅，罗浮山旧日的妖精；东阁外移来的异种，西湖上流出的残英。虚扣着玉洁冰清，空落得雪虐霜陵。孟浩然见了呵飏了吟鞭，赵光普觑了呵罢了谏诤，杨补之画了呵唬了魂灵。试听，他本情。未成实先有酸心病，可知道楚大夫厮奚幸。万古《离骚》不入名，枉自飘零。
<br>
<br>【尾声】打不动裁冰剪雪林和靖，冲不过击玉敲金宋广平，纵泄漏春光也不干净。趁风清月明，恐天寒地冷，则不如收拾横斜水边影。
<br>
<br>赠明时秀
<br>
<br>星靥靥花钿簇翠圆，黑鬒鬒云髻盘鸦小；金闪闪袜钩舒凤嘴，玉摇摇钗袅鸡翘。一撮儿妖娆，恰蓓蕾丁香萼，又葳蕤豆蔻梢。锦绣额赠新题走蚓惊蛇，丹青帧摸巧样回鸾舞鹤。
<br>
<br>【梁州】惹娇云招嫩雨十二楼前竞赏，唤春风呼夜月三千队里争高。向人前所事包藏着俏。迷下蔡惑阳城的妩媚，赴高唐谪广寒的风标；冠薛涛压秋娘的声价，傲冯魁怜双渐的心苗。五陵儿没福也难消，三般儿巧笔也难描。袒春衫似梅花雪捏就酥胸，憁宝带似藕花风吹来麝脑，沁香汗似梨花露湿透鲛绡。想着，他自度。更有那家传口授的闲谈笑，记不真咏不到。则除是再入桃源走一遭，恁时节不落分毫。
<br>
<br>【尾声】锦窝巢云屏雾帐重围绕，花胡洞翠槛朱栏巧结缚，况值着媚景明时畅欢乐。我将他风流窨约，行藏品藻，集入青楼卖弄到老。
<br>
<br>赠美人号展香绵杨铁笛为著此号
<br>
<br>芳姿腻腻娇，素质娟娟净。绸缪无限絮，断续有余情。天付娉婷，衠一味温柔性，纵丹青画不成。软耨耨堪宜梅雪同心，白霭霭不与梨花共影。
<br>
<br>【梁州】价重如齐纨鲁缟，名高似蜀锦吴绫。惜花人故把杨花并。缠联月户，缭绕云屏。昏迷客路，散漫邮亭。最关情眼底飘零，不由人掌上奇擎。飞晓日又不曾牵惹游丝，随暮雨又不曾沾粘落英，趁东风又不曾化作浮萍。几回，自省。过青春准与怜薄命，空落得旧日名姓。人都道十二瑶台夜不扃，逃下的飞琼。
<br>
<br>【尾声】若能够半丝儿系足为媒聘，煞强似几缕同心结志诚。常记得雪虐风陵夜初静，孤眠的惯经，知音的试听，有他呵便冻死了梅花愁甚么被窝儿冷。
<br>
<br>赠美人
<br>
<br>缘底事谪离方丈台，是谁人赚出桃源洞，何日里拜辞王母殿，甚风儿吹下广寒宫。蓦地相逢，眼眩乱魂飞动，方信道仙凡路可通。内家妆都猜是金屋婵娟，前生业却做了青楼爱宠。
<br>
<br>【梁州】蝤蛴颈净匀粉腻，豆蔻梢软耨春浓。更说甚海棠浥露胭脂重。绡袖薄腕笼温玉，酒颜酡腮晕轻红；腰束素裙拖暖翠，眼涵秋水点星瞳；口脂薰兰气冲冲，胸酥清香汗溶溶。登卧榻一团儿雪压氍毹，对妆台一朵儿花生镜容，浴温泉一泓儿水浸芙蓉。自疑，自懂。只恐是沾云殢雨阳台梦，梨园内万人众。烟月排场锦绣丛，别样春风。
<br>
<br>【尾声】赋佳人的宋玉堪题咏，图仕女的崔徽枉费工。常记席上樽前那些陪奉：喜孜孜捧着玉钟，娇滴滴擎着笑容，端的是压尽人间丽情种。
<br>
<br>自省
<br>
<br>黑漫漫离恨天，白漭漭迷魂海，闹垓垓风月场，昏惨惨雨云台。天与安排，都变做莺花界，单捱着聪明的撞入来。枕畔言糊突了胸襟，花下酒消磨了气色。
<br>
<br>【梁州】我待将玩江楼风流再整，谁敢把丽春园时价高抬？这几般儿症候年年害。并头莲忙折，连理树勤栽；相思梦不觉，囫囵谜难猜。眼睛儿盼行云不离书斋，魂灵儿趁东风先到花街。知自知虚脾枉自温存，笑自笑讪脸偏禁打掴，怪自怪痴心不服烧埋。待开，怎开？我则索皂纱巾护了天灵盖，赤紧的做鸨儿不宽大。但有个权势的姨夫大块子抧，便笑靥儿攒腮。
<br>
<br>【尾声】妆孤的已受于魁戒，赡表的休夸双渐才，这两件达时务的玄机恰参解。朱颜半衰，黑头渐白，犹兀自无倒断的着迷甚时改。
<br>
<br>赠人
<br>
<br>麒麟阁上臣，虎豹关中将，名高金殿客，贵压紫薇郎。玉立昂昂，捧日月光天象，保山河壮帝乡。紫金梁稳架沧溟，白玉柱高擎庙堂。
<br>
<br>【梁州】醉仙桃九重春色，拂御炉两袖天香。风云豪气三千丈。咳唾落珠玑颗颗，佩环摇金璧锵锵。奇略饱阴阳经诀，壮怀吞星斗文章。拥貔貅银锁光芒，动龙蛇赤羽飞扬。叱咤间净中原狐兔之尘，指顾里荡西戎犬羊之党，笑谈中定边陲蛮貊之邦。远方，近方。黄童白叟知名望，一人下万人上。铁券丹书姓字香，万代辉光。
<br>
<br>【尾声】玉醍醐金叵罗向台盘气氤氲香霭莲花帐，锦罘罳珠珞索翠氍毹光灿烂春生柿蒂堂，曾受用风流黑头相。对槐阴昼长，趁荷香晚凉，一派笙歌洞天里响。
<br>
<br>同前意
<br>
<br>巍巍九鼎臣，落落三台位；飘飘七步才，密密五兵机。门第相辉，俯仰谐天意，经纶合圣规。书架插三万旧日牙签，武库列十二清霜画戟。
<br>
<br>【梁州】翰墨夺人间锦绣，咳唾落天上珠玑。统雄藩肃镇西南裔。紫泥诏符分铜虎，碧油幢纛散红氂。金麒麟绣蒙锁甲，玉螭龙带束宫衣。八卦营细柳深迷，五方旗铁马骄嘶。喜的是沙漠空狐兔尘清，江海静鲸鲵浪息，宫殿高燕雀风微。授之以德，用之以礼。因此上太平天子无为治，咫尺间九重内。唤得春来草木知，万物熙熙。
<br>
<br>【尾声】金瓯应已藏名讳，麟阁终当绘像仪。寄语公明董狐笔：比及待论功赐邑，铭彝勒石，先筑沙堤四十里。
<br>
<br>子弟每心寄青楼爱人
<br>
<br>芳卿细细听，贱子明明道。雨云虽念想，风月不坚牢。月夜花朝，两地成耽阁，虚飘飘何日了。吐蛛丝锁不住蝶使蜂媒，衔燕泥垒不就鸾窝凤巢。
<br>
<br>【梁州】怕不道甜腻腻恩情怎舍，瞒不过响珰珰礼法难饶。赤紧的一身万事萦怀抱。椿萱衰迈，松菊萧条；云山缥缈，烟水迢遥。则落得莺燕呼招，怎能够琴瑟和调。恰便似刘晨误入天台，洛浦神游汉皋，裴航梦断蓝桥。几遭，窨约。既知休怕甚莺花笑，便做道娶之后怎发落。少不得留与青楼做散乐，倒不眊眊。
<br>
<br>【尾声】从今后休将锦字传青鸟，谩把纶竿钓巨鳌。不是我巧语花言厮推调，恁如今模样正娇，年纪儿又小，则不如觅个知心俊孤老。
<br>
<br>劝妓女从良
<br>
<br>丽春园有世情，鸣珂巷无公论。爱村沙欺软弱，嫌文墨笑温纯。别是个家门，饱暖随时运，诙谐教子孙。伴风姨陪月姊甚日辞栅，觅花钱偿酒债何年证本？
<br>
<br>【梁州】妆镜里暗暗的添了白发，酒席上飘飘的过了青春。急回头已是三十尽。粉褪了杏腮桃脸，涎干了瓠齿樱唇，尘暗了锦筝银甲，香消了彩扇罗裙。恁待要片时间拔类超群，则除是三般儿结果收回。招一个莽庄家便是良人，嫁一个穷书生便是孺人，苫一个俊孤答便是夫人。小生，暗忖。如今的这女娘每一个个口顺心不顺，多诡诈少诚信。直待红鸾活现身，可不道好景因循。
<br>
<br>【牧羊关】试点检莺花簿，细摩挲烟月文，真乃是有奇花便有东君。玉箫女结韦皋两世丝萝，苏小卿配双渐百年眷姻。谢天香遂却耆卿志，李亚仙疼煞郑生贫。薛琼英大享着奢华福，韩素梅深蒙雨露恩。
<br>
<br>【尾声】你毕罢了柳衢花市笙歌阵，我准备着凤莺鸳帏锦绣裀，纵然道板障的娘娘有些生忿，明放着玉镜台主婚，金花诰保亲，不愿从良的也算得个蠢。
<br>
<br>同前意
<br>
<br>红舒脸上桃，翠展眉间柳，粉溶肌雪腻，绿亸鬓云稠。一撮儿风流，带绾金双扣，鞋弯玉一钩。紫绡裳红锦腰围，银股钏珍珠臂鞲。
<br>
<br>【梁州】据标格是有那画阁兰堂的分福，论娇羞怎教他舞台歌榭里淹留。则落得闲茶浪酒相迤逗。昨日逢故友柳边开宴，今日送行人花下停舟。这壁急攘攘莺招燕请，那厢闹烘烘蝶趁蜂逐。恰则待热心肠相和相酬，也合想业身躯无了无休。我劝你滑擦擦舍身崖想个逃生，昏惨惨迷魂洞寻个罢手，碜可可陷入坑觅个回头。二旬，左右。他则想春花秋月常依旧，试与恁细穷究。我则索先盖座春风燕子楼，省也么叶落归秋。
<br>
<br>【尾声】谁不知苏卿已嫁双通叔，王氏偏怜秦少游，咱两个没添货的姻缘厮成就。天长地久，鸾交凤友，再不教你鸣珂巷路儿上走。
<br>
<br>赠玉芝春
<br>
<br>休言雨露恩，不假阳和力。自天能长养，无地可栽培。素质香肌，正遇承平世。比春花别样奇。光腻腻出落着风流，清淡淡包含着旖旎。
<br>
<br>【梁州】人都道秦弄玉生成标格，我猜是许飞琼托化的容仪。谁承望天风吹落莺花地。函德墀无缘拜识，甘泉宫有句褒题。谢安石多曾称誉，夏黄公聊得充饥。向花神试问个真实，检春工自有个高低。风韵似软剌答石上猗兰，雅淡似矮婆婆月中老桂，温柔似瘦伶仃雪里寒梅。有谁，认得。九茎三秀真祥瑞，相遇是何日？但能够分得微香到酒杯，不枉了玩赏忘归。
<br>
<br>【尾声】既不能贮雕盘蒙锦帕擎将手掌轻怜惜，也消得依画阁近兰堂着个栏干谨护持，春日春风莫虚费。你道是浮花浪蕊，他须是灵根异卉。恰不道一夜琼花落无迹。
<br>
<br>赠玉马杓
<br>
<br>堪嗟和氏冤，莫讶相如儹。既酬雍伯志，何虑范增嫌。想像观瞻，雀尾样其实欠，鸬鹚名空自慊。有十分资质温柔，无半点尘埃涴染。
<br>
<br>【梁州】温石铫徒劳磨渲，镔铁钩本费锤钳。似剜出一团酥更压着琼花艳。泼新醅分开绿蚁，掬清波荡碎银蟾。美声誉高如金斗，秀名儿近似珠帘。富石崇犹兀自等等潜潜，穷双渐也则索让让谦谦。舀得些拔禾俫家计空空，兜得些偷花汉劳心冉冉，敲得些贩茶商睡思恹恹。莫言，咱媚谄。丽春园谁敢待争奢俭，漾不下抱不厌。纵然道夏鼎商彝休将做宝贝口店，也不似他情忺。
<br>
<br>【尾声】好向他万花丛里为头儿占，休教人百味厨中信手儿拈，恁时节添不上风流洗不了瑕玷。倾城的貌甜，连城的价添，稳情取玩瓢戏的西施望风儿闪。
<br>
<br>莲卿王氏者，楼居深洒。余颜之曰：
<br>
<br>楚馆凝睁，其所寄意无乃对景兴怀、
<br>
<br>欢情离思而已。因其请题，遂书此以赠焉碧玲珑透月窗，锦灿烂藏春帐；黑揩摸乌木几，金嵌镂紫檀床。一片风光，胜压莺花巷，名高烟月乡。绣裀舒并宿鸳鸯，雕奁锁双飞凤凰。
<br>
<br>【梁州】龙脑香生瑞霭，虾须帘卷斜阳。动芳情多为凭栏望。翠柳黄鹂个个，青天白鹭行行；锦缆牙樯簇簇，金沙流水茫茫。但凝眸渐觉彷徨，忽萦怀又索包藏。锁魂桥芳草地几度离别，折柳亭拂尘会几场宴赏，落花天残灯夜几样思量。话长，意长。止不过弱红娇黛相偎傍，酝酿出雨云况。可知道宋玉当年为发扬，赋作《高唐》。
<br>
<br>【尾声】亸金鸾横玉燕都夸楚馆风流样，蟠龙髻扫翠娥全胜巫山窈窕娘。常言道鉴柳评花不虚诳：似恁的兰心蕴芳，莲姿喷香，不由人浓蘸着霜毫细褒奖。
<br>
<br>咏素蟾
<br>
<br>噪晴蛙枉叫嚎，脱壳蝉徒悲泣。缩项鳊空跳跃，攒毛猬甚稀奇。将《山海经》穷推，出乎类拔乎萃，不在山不在水。美名儿满天上人间，耍性儿傍星前月底。
<br>
<br>【梁州】剔秃圞驾彩云恰离瀛海，明滴溜趁清风又下峨嵋。捣玄霜仙药的玉兔偏知契。杨柳楼心弄影，婆椤树底扬辉；竹叶樽中荡漾，梅花窗外徘徊。煞强似负灵蓍九尾神龟，更压着叫扶桑三足天鸡。活不剌大罗仙手掌上奇擎，矮婆娑翰林客砚池边侍立，滑出律广寒娇寝帐里追陪。我知，就里。多管是玉之精魄金之气，那雅淡那清致。可知道天宝三郎爱羽衣，险送了华夷。
<br>
<br>【尾声】婵娟不假铅华力，莹洁应夺造化机。相思病的郎君若医治，也不索评诊脉息；更不须调和药石，但能够半点儿琼酥救了你。
<br>
<br>嘲妓名佛奴
<br>
<br>不参懵懂禅，先受荒淫戒。才离水月窟，又上雨云台。东去西来，还不了众生债。竞说甚空是空色是色，苫俫呵四十八愿叮咛咒誓，巴镘呵五十三参容颜变改。
<br>
<br>【梁州】恰殢着老达磨泛芦叶浪游海国，又沾上阿罗汉觅桃花远访天台。那里问当年摩顶人何在？超度了千家子弟，坐化了万种婴孩。则落得拈香剪发，早难道灭罪消灾。虽然道村冯魁布施些钱财，须不曾俏双生供养在书斋。卧房儿伽蓝殿般收拾，客院儿旃檀林般布摆，门面儿龙华会般铺排。左猜，右猜。这渥洼水不曾曹溪派，那庵门甚宽大。但有庞居士般人儿莽注子抧，便慧眼睁开。
<br>
<br>【尾声】张无尽气冲冲待打折了莺花寨，韩退之嗔忿忿敢掀翻烟月牌，赢得虚名满沙界。风月所状责，教坊司断革，迭配与金山寺江中贩茶客。
<br>
<br>言志
<br>
<br>自怜王粲狂，莫怪陈登傲；不弹贡禹冠，谁赠吕虔刀。十载青袍，况值烟尘闹，事无成人半老。黄金台将丧斯文，白玉堂空怀故交。
<br>
<br>【梁州】看鞍马上诸公衮衮，听刀戈下众口嗷嗷。因此上五云迷却长安道。曳裾休叹，投笔空焦；题桥谩逞，击楫徒劳。直钩儿怎钓鲸鳌，闷弓儿难射鹏雕。喜的是砚池内通流着千丈沧溟，诗卷里包藏着九重宣诏，书楼上接连着万里云霄。虽道是浅识，寡学。这几篇齐鲁论也不下于黄公略，捻吟髭自含笑。矫首中天日正高，豪气飘飘。
<br>
<br>【尾声】闲拈斑管学张草，静对黄花诵楚骚。等待新雁儿来时问个音耗：若说道董仲舒入朝，公孙弘见招，看平地风雷奋头角。
<br>
<br>赠人
<br>
<br>雍容黄阁姿，卓荦青云态。彷徨忧国志，慷慨济时才。奉诏西来，冲瘴雾临边界，驾天风下凤台。正正旗堂堂阵蛇鸟争辉，辚辚车萧萧马风云动色。
<br>
<br>【梁州】展其韬施其略孙吴是法，依于仁行于义周孔为怀。经纶迥出诸藩外。八阵旗春营柳暗，七重围夜帐莲开。六钧弓晓星迸激，双龙剑秋水磨揩。转储胥周馈饷掌上裁划，抚疲羸知劳逸阃外驱差。玉兔毫挥翰墨学足三冬，紫鸾诰叙勋旧恩封三代，丹墀陛列班资步近三台。伟哉，盛哉。况赖着巍巍圣德乾坤大，露布驰玉关外。倒挽银河下九垓，净洗氛埃。
<br>
<br>【尾声】录丰功褒盛绩班班拟见铭钟鼐，著芳声垂后代历历终期绚竹帛。若报道东阁门前不妨碍，借尺地寸阶，进一言半策，那时节吐气扬眉拜丰采。
<br>
<br>同前
<br>
<br>心怀雨露恩，气禀乾坤秀。读书尊孔孟，许国重伊周。得志之秋，文共武皆穷究，正青春正黑头。孙吴略切切于心，齐鲁论孜孜在口。
<br>
<br>【梁州】瞻日月抬头是凤阙，会风云闲步是龙楼。真乃是祖生鞭不落刘琨后。千金买剑，五彩攒裘，七重围帐，半万戈矛。跨锦鞯丝辔骅骝，拥铁关金锁貔貅。论文时芸窗下摘句寻章，论武时柳营内调丝弄竹，消闲时花阴外打马藏阄。五行，本有。功名二字俱成就，能燮护会消受。一寸丹心答冕旒，愁甚么建节封侯。
<br>
<br>【尾声】烟消青海城边堠，兵洗黄河天上流，庆祝皇图万年寿。蛮夷殄收，戎狄遁走，恁时节描入麒麟画工手。
<br>
<br>同前意
<br>
<br>汪汪江海心，落落云霄志。昂昂经济才，矫矫廊庙姿。阃外行司，暂把牛刀试，播芳声雷贯耳。匣中剑冰涵秋水芙蓉，腰间带银钑盘花荔枝。
<br>
<br>【梁州】烽烟息朝廷有道，簿书闲公馆无私。笑谈间唤得春风至。昆季雍雍穆穆，友朋切切偲偲。礼法兢兢业业，规模念念孜孜。了公家无甚萦思，追欢乐有甚推辞。猎西山金仆姑锦袋雕弓，宴东阁银凿落琼筝宝瑟，游南陌紫叱拨玉辔青丝。丈夫，似此。多管是胸中寸地平如砥，嘉瑞已天赐。庭下兰孙与桂子，雨露滋滋。
<br>
<br>【尾声】于亲已足平生志，许国应当少壮时，显孝扬忠但如是。抱金曳紫，承恩奉旨，稳情取勋业班班照青史。
<br>
<br>云山图为储公子赋
<br>
<br>长歌《陟岵》诗，饱玩《闲居赋》。倦听花底莺，羞见树头乌。日月居诸，又觉春光暮，对云山强自娱。白云边盼不见白雁来宾，青山外等不至青鸾寄语。
<br>
<br>【梁州】云去也山容妥贴，云来也山色模糊。真乃是一声杜宇不知处。青隐隐浑疑太华，白漫漫错认蓬壶。黑黯黯难分吴越，绿迢迢不辨衡庐。云连山远近相逐，山连云上下相续。可知道陆士衡酝酿做文章，王摩诘收拾在肺腑，狄仁杰迤逗出嗟吁。老夫，道欤。既思亲便索寻亲去，愁险峻惮劳苦。却把云山写作图，于理何如。
<br>
<br>【尾声】心头菽水何时足，眼底云山甚处无，寸草春晖自今古。但能够青山共居，白云共锄，才与云山做得主。
<br>
<br>黄鹤楼
<br>
<br>峥嵘倚上流，突兀当雄镇。高明临大道，迢递接通津。从去了鹤山仙人，千载无音信，丹青再创新。架飞楹联走拱不下班倕，敞天窗攒藻井堪攀翼轸。
<br>
<br>【梁州】龟背织朱帘闪闪，鸳翎甃碧瓦鳞鳞。雕阑一目天之尽。洞庭半掬，云梦平吞。荆襄俯瞰，汉沔中分。长空远水沄沄，光风霁月纷纷。吕岩笛夜夜闻音，陶令柳年年报春，崔颢诗句句绝伦。后人，议论。都道是物华胜压东南郡，况与洞天近。绛节琅璈度彩云，万象腾文。
<br>
<br>【尾声】汀花岸草春成阵，沙鸟风帆暮作群，我待要闲蹑金梯散孤闷。仰之北辰，俯之大坤，气势高寒立不稳。
<br>
<br>梦游江山为友人赋
<br>
<br>蜀道难长怀李太白，庐山高每羡欧阳叔。江曲折多询郭景纯，海周遭曾问木玄虚。大刚来混一皇舆，万里神游去，何须觅坦途，脚到时选胜寻幽，眼落处兴今慨古。
<br>
<br>【梁州】图得些风月情长沾肺腑，赢得些是非尘不到襟裾。分明记得经行处。蹑苍梧冲飞彩凤，扣扶桑撼动金乌，登雁宕惊潜木客，涉龙门啸起天吴。又不比悠悠泛一叶黄芦，飘飘跨两足青凫。散诞似李元贞松阴内干禄求名，逍遥似赵师雄梅花下开樽按舞，廓落似淳于棼槐柯上架室安居。遮莫五湖，四渎。钓竿直拂珊瑚树，天地阔渺无路。撞入仙翁白玉壶，知他是紫府也那清都。
<br>
<br>【尾声】湿淋浸满身香露侵毛骨，吉玎珰过耳清□响珮琚，蓦然地睁破双眸飒然悟。尚兀自炉烟馥郁，灯花恍惚，月在梧桐画阑曲。
<br>
<br>题心远轩
<br>
<br>不从方外游，且向寰中住。但能通大道，何必厌亨衢。吾爱吾庐，选得陶诗句，媚间籀字书。黄庭静玩之无穷，灵源溢探之不足。
<br>
<br>【梁州】七窍达八荒广漠，一帘隔万里空虚。谁不知方寸地无多物。玄参黄老，易论程朱。诗敲险怪，棋较赢输。不闻满耳喧呼，只宜竟日跏趺。恰枕肱悠悠梦绕华胥，不动脚默默神游洛浦，才合眼飘飘身在蓬壶。本无，间阻。山林城市俱同路，解到此中趣。便觉平生百虑疏，遐迩何如。
<br>
<br>【尾声】光风转蕙春生户，幽草生香月到除，不离蒲团三二步。休道星躔月窟，遮莫天关地轴，垂拱之间在环堵。
<br>
<br>赠儒医任先生归隐先生善写竹
<br>
<br>江湖老姓名，风月闲人物。文章新制作，礼乐旧规模。暮景桑榆，杏林好春无数，橘泉甘乐有余。一丝风曾钓鲸鳌，九转丹恰成龙虎。
<br>
<br>【梁州】核老聃千言道德，问安期万劫荣枯。常则怕白云引入青山去。包含丹篆，簸弄明珠。逍遥巾帻，懒散襟裾。虽不曾指南阳卖却茅庐，少不得傍东湖苫个屠苏。菊花枕满头香雾氤氲，梅花帐满异香风馥郁，芦花被满身香雪模糊。淡然。自足。可知道黄金不卖长门赋。将千亩渭竹，写作江南烟雨图，畅不尘俗。
<br>
<br>【尾声】清溪道士为宾主，东里先生问起居，谢却红尘是非路。清茶自煮，浊醪旋沽，日日高歌紫芝曲。
<br>
<br>卓文君花月瑞仙亭
<br>
<br>青袅袅垂杨近画楼，响溅溅暗水流花径。轻飐飐香风翻翠幌，光辉辉银蜡射雕楹。悄悄冥冥，出绣户瑶阶静，步苍苔罗袜冷。翠袖薄玉臂生寒，金翘亸乌云堕影。
<br>
<br>【梁州】横斗柄珠星灿灿，界勾陈银汉澄澄。恰行到梧桐金井潜身儿听。晃绿窗十分月色，隔幽花一片琴声。明出落求鸾觅凤，暗包藏弄燕调莺。一字字冰雪之清，一句句云雨之情。卖弄他穷书生酸溜溜调美才高，迤逗的俊女流急穰穰宵奔夜行，唇末煞老丈人羞答答户闭门扃。那生，可称。一峥嵘便到文园令，富贵乃天命。长门赋黄金价不轻，可知道显姓扬名。
<br>
<br>【尾声】恰待要班趋北阙身初定，谁承望梦入南柯唤不醒，且休将《史记》里源流细参订。传奇无准绳，关目是捏成，请监乐的先生自思省。
<br>
<br>素兰
<br>
<br>春含九畹芳，香得三湘瑞。名高萼绿华，梦入郑燕姞。虽然道满目芳菲，不与群芳比，群芳自不及。有十分雅态幽姿，无半丝浮花浪蕊。
<br>
<br>【梁州】包哑谜栽排了陶谷，寄情诗奚落煞张硕。谁承望天风吹落莺花地。紫芽荏苒，丹颖葳蕤。檀心馥郁，翠带离披。也不弱月桂寒梅，便作题杜若江篱。日烘烘有绿艳醺酣，风飏飏似翠裙摇曳，露浸浸如香汁淋漓。若非，异卉。楚大夫怎肯纫为佩，更一般甚清致。纬天经地鲁仲尼，也将他演入金徽。
<br>
<br>【尾声】既不着珠帘翠暮深遮闭，也消得绣槛雕栏谨护持，试与知音细论议。恁待要笔尖上品题，眼皮上爱惜，则除是描入明窗画图里。
<br>
<br>赠草圣
<br>
<br>括造化攒成赤兔毫，挽沧俱磨彻乌龙墨。灿日月光摇玉版笺，吐烟云香彻紫英石。四宝清奇，潇洒芸窗内，风流莲帐底。念孜孜八法八诀，意悬悬六书六体。
<br>
<br>【梁州】指其掌画其腹云崩露垂，得之心应乎手电走风飞。天然一笔无穷意。秋蛇春蚓，野鹜家鸡。跳龙卧虎，渴骥狰猊。有阴阳偃仰精微，无偏枯向背支离。乐毅论太史箴敷扬出忠烈之风，逍遥篇孤雁赋酝酿出神仙之气，曹娥碑告誓文摸临出孝弟之规。遮莫醒兮，醉兮。一挥一洒非游戏，干喜怒系明晦。可知道笔冢累累墨作池，名重京畿。
<br>
<br>【尾声】谁不道十年草圣通三味，我则知一日偷闲测万机。常闻得青琐高贤自评议：比着那颜真卿健笔，王右军妙迹，真乃是一色长天共秋水。
<br>
<br>题友回老窝
<br>
<br>桧当轩作翠屏，月到帘为银烛。柳绵铺白罽毡，苔线展紫绒毛莫。四壁萧疏，若得琅玕护，何须藤蔓补。听了些雨打窗下芭蕉，看了些日照盘中苜蓿。
<br>
<br>【梁州】破陆续歇两肘疲童洒扫，烟剌答漏双肩老妪供厨。主人自得其中趣。隔墙贳酒，凿壁观书。拾薪煮茗，赁圃载蔬。雀堪罗忙煞蜘蛛，鼠无踪闲煞狸狐。寂寞似莱芜县范史云琴堂，虚敞似临邛市马相如酒垆，潇洒似浣花溪杜子美茅庐。坦然，自足。刬地里拨灰吟出惊人句。想石崇在金谷，止不过锦障春深醉绿珠，今日何如？
<br>
<br>【尾声】送将穷鬼出门户，描取钱神入画图。但能够半点阳和到乔木，管城子进取，孔方兄做主，翻盖做十二瑶台列歌舞。
<br>
<br>赠教坊张韶舞善吹箫
<br>
<br>露瀼瀼万籁沉，风淡淡三更静。天空空千里水，月朗朗一壶冰。蓦闻得何处箫声，一曲中和令，其音协九成。呜呜然赤水龙吟，呖呖兮丹山凤鸣。
<br>
<br>【梁州】动婉蜒幽壑潜蛟舞跃，感婵娟孤舟嫠妇魂惊。多管是秦台箫史曾参订。低韵吐游丝飏飏，柔腔度细缕萦萦。颠狂非落梅之趣，悠扬有折柳之情。七数明指法轻清，六律谐音吕和平。从今后柯亭馆桓叔夏再莫横笛，昭阳殿薛寿宁何劳按筝，缑山岭王子晋不索吹笙。兀的般老成，艺能。不枉了天风吹散人间听，消郁闷发清兴。占断梨园第一名，非誉非矜。
<br>
<br>【尾声】仰龙楼瞻凤阙孜孜念念钦皇命，趁鹓班随鹜序落落疏疏见乐星，更那堪一点丹诚抱忠敬。常言道有麝自馨，无蓝不青，稳情取大宠着恩光耀乡井。
<br>
<br>送车文卿归隐
<br>
<br>轻帆滟滪堆，瘦马峨嵋栈。颠风洋子浪，落日太行山。地窄天悭，长恨归日晚，徒悲行路难。平地间宠辱关心，故纸上兴亡在眼。
<br>
<br>【梁州】愁甚么负郭田无二顷，喜的是依山屋有三间。一回头万事都疏懒。绿蚁樽浇平磊块，紫鸾箫吹散愁烦。黄虀菜养成脾胃，青精饭驻定容颜。岸天风乌帽翻翻，拂埃尘布袖斑斑。比鹤上人不驭飙轮，比山中相不登仕版，比壶内翁不炼金丹。得闲，且闲。多管是鹿门庞老为师范，摆脱了是非患。恰便似高枕着昆仑顶上看，人海波澜。
<br>
<br>【尾声】落红阶砌胭脂烂，新绿门墙翡翠寒，安乐窝随缘度昏旦。伴几个知交撒顽，寻一会渔樵调侃，终日家龙凤团香兔毫蘸。
<br>
<br>赠会稽吕周臣
<br>
<br>三千丈萧萧白发生，七十岁楚楚青衫旧。抱经纶无官朝北阙，买犁锄有子事西畴。气禀清修，玉耸双肩瘦，胸涵一镜秋。蹑天根探地脉秘诀深微，步诗坛入酒社精神抖搜。
<br>
<br>【梁州】瞻胜迹蓬莱山不离眼底，避危途太行路长在心头。将古今吏隐都穷究。慕榭安高迈，羡陶令归休，爱戴逵洒落。学贺老风流。文房艺苑偏游，药栏花径清幽。披览著禹陵书半窗星斗光芒，张玩着辋川图四壁烟云驰骤，拨剌着峄阳琴一帘风雨飕飕。淡然，自守。全胜他归山拂破麻袍袖，能燮护会消受。高卧元龙百尺楼，万事悠悠。
<br>
<br>【尾声】恰能够天涯萍水同携手，谁承望江上莼鲈又买舟，少不的再叙离怀那时候。连床秉烛，隔篱唤酒，夜雨呼童剪春韮。
<br>
<br>赠钱塘镊者
<br>
<br>三万六千日有限期，一百二十行无休息。但识破毫厘千里谬，才知道四十九年非。这归去来兮，明是个安身计，人都道陶潜有见识。谁恋他花扑扑云路功名，他偏爱清淡淡仙家道理。
<br>
<br>【梁州】打荡着临闹市数椽屋小，滴溜着皱微波八尺帘低。自古道善其事者先其器。雪锭刀揩磨得銛利，花镔镊抟弄得轻疾，乌犀篦雕锼得纤密，白象梳出落得新奇。虽然道事情修一艺相随，却也曾播芳名四远相知。剃得些小沙弥三花顶翠翠青青，摘得些俊女流两叶眉娇娇媚媚，镊得些恍郎君一字额整整齐齐。近日，有谁？闲遥遥寄傲在红尘内，虽小道莫轻易。也藏着桑拓连村雨一犁，到大便宜。
<br>
<br>【尾声】从今后毕罢了半窗夜月樗蒲戏，洗渲了两袖春风蹴踘泥，兀的般自在生涯煞是伶俐。你觑那蝇头利微，也须是鸡肋味美，不承望陈七子门徒刚刚的快活了你。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
