<HTML>
<HEAD>
<TITLE>全宋诗 卷321 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangHou/">唐后诗选</a> <font color=4C4C4C>&gt;&gt; </font><a href="../../html/SongChao/">宋朝诗选</a> <FONT color=#BCB6A0>&gt;&gt;</font> 全宋诗 卷321</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋诗 卷321</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-19&nbsp;&nbsp;文章类别:宋朝诗选&nbsp;&nbsp;阅读次数:<script language=javascript src="../../hits.php?articleid=6880"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋诗 卷321')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋诗 卷321]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 苏轼?墨花
<br>&nbsp;&nbsp;&nbsp;&nbsp;造物本无物，忽然非所难。
<br>&nbsp;&nbsp;&nbsp;&nbsp;花心起墨晕，春色散毫端。
<br>&nbsp;&nbsp;&nbsp;&nbsp;缥缈形才具，扶疏态自完。
<br>&nbsp;&nbsp;&nbsp;&nbsp;莲风尽倾倒，杏雨半披残。
<br>&nbsp;&nbsp;&nbsp;&nbsp;独有狂居士，求为黑牡丹。
<br>&nbsp;&nbsp;&nbsp;&nbsp;兼书平子赋，归向雪堂看。
<br>
<br>苏轼?牡丹
<br>&nbsp;&nbsp;&nbsp;&nbsp;花好长患稀，花多信佳否。
<br>&nbsp;&nbsp;&nbsp;&nbsp;未有四十枝，枝枝大如斗。
<br>
<br>苏轼?牡丹
<br>&nbsp;&nbsp;&nbsp;&nbsp;小槛徘徊日自斜，只愁春尽委泥沙。
<br>&nbsp;&nbsp;&nbsp;&nbsp;丹青欲写倾城色，世上今无扬子华。
<br>
<br>苏轼?牡丹和韵
<br>&nbsp;&nbsp;&nbsp;&nbsp;光风为花好，奕奕弄清温。
<br>&nbsp;&nbsp;&nbsp;&nbsp;撩理莺情趣，留连蝶梦魂。
<br>&nbsp;&nbsp;&nbsp;&nbsp;饮酣浮倒晕，舞倦怯新翻。
<br>&nbsp;&nbsp;&nbsp;&nbsp;水竹傍□意，明红似故园。
<br>
<br>苏轼?沐浴启圣僧舍，与赵德麟邂逅
<br>&nbsp;&nbsp;&nbsp;&nbsp;南山北阙两非真，东颍西湖迹已陈。
<br>&nbsp;&nbsp;&nbsp;&nbsp;季子来归初可喜，老聃新沐定非人。
<br>&nbsp;&nbsp;&nbsp;&nbsp;酒清不醉休休暖，睡稳如禅息息匀。
<br>&nbsp;&nbsp;&nbsp;&nbsp;自笑尘劳余一念，明年同泛越溪春。
<br>
<br>苏轼?暮归
<br>&nbsp;&nbsp;&nbsp;&nbsp;牛羊久已下，寂寞掩柴扉。
<br>&nbsp;&nbsp;&nbsp;&nbsp;水鹊鸣城堞，飞萤上戟衣。
<br>&nbsp;&nbsp;&nbsp;&nbsp;夜凉江海近，天阔斗牛微。
<br>&nbsp;&nbsp;&nbsp;&nbsp;何日招舟子，寒江北渡归。
<br>
<br>苏轼?南禅长老和诗不已，故作《六虫篇》答之
<br>&nbsp;&nbsp;&nbsp;&nbsp;凤凰览德辉，远引不待遣。
<br>&nbsp;&nbsp;&nbsp;&nbsp;鷾鸸恋庭宇，倏忽来千转。
<br>&nbsp;&nbsp;&nbsp;&nbsp;那将坐井蛙，而比谈天衍。
<br>&nbsp;&nbsp;&nbsp;&nbsp;蠹鱼著文字，槁死犹遭卷。
<br>&nbsp;&nbsp;&nbsp;&nbsp;老牛疲耕作，见月亦妄喘。
<br>&nbsp;&nbsp;&nbsp;&nbsp;东坡方三问，南禅已五反。
<br>&nbsp;&nbsp;&nbsp;&nbsp;老人但目击，侍者应足茧。
<br>&nbsp;&nbsp;&nbsp;&nbsp;最后六虫篇，深寄恨语浅。
<br>
<br>苏轼?南都妙峰亭
<br>&nbsp;&nbsp;&nbsp;&nbsp;千寻挂云阙，十顷含风湾。
<br>&nbsp;&nbsp;&nbsp;&nbsp;开门弄清泚，照见双铜鑗。
<br>&nbsp;&nbsp;&nbsp;&nbsp;池台半禾黍，桃李余榛菅。
<br>&nbsp;&nbsp;&nbsp;&nbsp;无人肯回首，日暮车班班。
<br>&nbsp;&nbsp;&nbsp;&nbsp;使君非世人，心与古佛闲。
<br>&nbsp;&nbsp;&nbsp;&nbsp;时要声利客，来洗尘埃颜。
<br>&nbsp;&nbsp;&nbsp;&nbsp;新亭在东阜，飞宇凌通陎。
<br>&nbsp;&nbsp;&nbsp;&nbsp;古甽磨翠壁，霜林散烟鬟。
<br>&nbsp;&nbsp;&nbsp;&nbsp;孤云抱商丘，芳草连杏山。
<br>&nbsp;&nbsp;&nbsp;&nbsp;俯仰尽法界，逍遥寄人寰。
<br>&nbsp;&nbsp;&nbsp;&nbsp;亭亭妙高峰，了了蓬艾间。
<br>&nbsp;&nbsp;&nbsp;&nbsp;五老压彭蠡，三峰照潼关。
<br>&nbsp;&nbsp;&nbsp;&nbsp;均为拳石小，配此一掬悭。
<br>&nbsp;&nbsp;&nbsp;&nbsp;烦公为标指，免使勤跻攀。
<br>
<br>苏轼?南华老师示四韵，事忙，姑以一偈答之
<br>&nbsp;&nbsp;&nbsp;&nbsp;恶业相缠五十年，常行八棒十三禅。
<br>&nbsp;&nbsp;&nbsp;&nbsp;却著衲衣归玉局，自疑身是五通仙。
<br>
<br>苏轼?南华寺
<br>&nbsp;&nbsp;&nbsp;&nbsp;云何见祖师？要识本来面。
<br>&nbsp;&nbsp;&nbsp;&nbsp;亭亭塔中人，问我何所见。
<br>&nbsp;&nbsp;&nbsp;&nbsp;可怜明上座，万法了一电。
<br>&nbsp;&nbsp;&nbsp;&nbsp;饮水既自知，指月无复眩。
<br>&nbsp;&nbsp;&nbsp;&nbsp;我本修行人，三世积精链。
<br>&nbsp;&nbsp;&nbsp;&nbsp;中间一念失，受此百年谴。
<br>&nbsp;&nbsp;&nbsp;&nbsp;抠衣礼真相，感动泪雨霰。
<br>&nbsp;&nbsp;&nbsp;&nbsp;借师锡端泉，洗我绮语砚。
<br>
<br>苏轼?南寺
<br>&nbsp;&nbsp;&nbsp;&nbsp;东去愁攀石，西来怯渡桥。
<br>&nbsp;&nbsp;&nbsp;&nbsp;碧潭如见试，白塔苦相招。
<br>&nbsp;&nbsp;&nbsp;&nbsp;野馈惭微薄，村沽慰寂寥。
<br>&nbsp;&nbsp;&nbsp;&nbsp;路穷斤斧绝，松桂得干霄。
<br>
<br>苏轼?南堂五首
<br>&nbsp;&nbsp;&nbsp;&nbsp;江上西山半隐堤，此邦台馆一时西。
<br>&nbsp;&nbsp;&nbsp;&nbsp;南堂独有西南向，卧看千帆落浅溪。
<br>
<br>苏轼?南堂五首
<br>&nbsp;&nbsp;&nbsp;&nbsp;暮年眼力嗟犹在，多病颠毛却未华。
<br>&nbsp;&nbsp;&nbsp;&nbsp;故作明窗书小字，更开幽室养丹砂。
<br>
<br>苏轼?南堂五首
<br>&nbsp;&nbsp;&nbsp;&nbsp;他时夜雨困移床，坐厌愁声点客肠。
<br>&nbsp;&nbsp;&nbsp;&nbsp;一听南堂新瓦响，似闻东坞小荷香。
<br>
<br>苏轼?南堂五首
<br>&nbsp;&nbsp;&nbsp;&nbsp;山家为割千房蜜，稚子新畦五亩蔬。
<br>&nbsp;&nbsp;&nbsp;&nbsp;更有南堂堪著客，不忧门外故人车。
<br>
<br>苏轼?南堂五首
<br>&nbsp;&nbsp;&nbsp;&nbsp;扫地焚香闭阁眠，簟纹如水帐如烟。
<br>&nbsp;&nbsp;&nbsp;&nbsp;客来梦觉知何处，挂起西窗浪接天。
<br>
<br>苏轼?南溪有会景亭，处众亭之间，无所见，甚不称其名。予欲迁之少西，
<br>&nbsp;&nbsp;&nbsp;&nbsp;飞檐临古道，高榜劝游人。
<br>&nbsp;&nbsp;&nbsp;&nbsp;未即令公隐，聊须濯路尘。
<br>&nbsp;&nbsp;&nbsp;&nbsp;茅茨分聚落，烟火傍城闉。
<br>&nbsp;&nbsp;&nbsp;&nbsp;林缺湖光漏，窗明野意新。
<br>&nbsp;&nbsp;&nbsp;&nbsp;居民惟白帽，过客漫朱轮。
<br>&nbsp;&nbsp;&nbsp;&nbsp;山好留归屐，风回落醉巾。
<br>&nbsp;&nbsp;&nbsp;&nbsp;他年谁改筑，旧制不须因。
<br>&nbsp;&nbsp;&nbsp;&nbsp;再到吾虽老，犹堪作坐宾。
<br>
<br>苏轼?南溪之南竹林中，新构一茅堂，予以其所处最为深邃，故名之曰避世
<br>&nbsp;&nbsp;&nbsp;&nbsp;犹恨溪堂浅，更穿修竹林。
<br>&nbsp;&nbsp;&nbsp;&nbsp;高人不畏虎，避世已无尽。
<br>&nbsp;&nbsp;&nbsp;&nbsp;隐几颓如病，忘言兀似瘖。
<br>&nbsp;&nbsp;&nbsp;&nbsp;茅茨追上古，冠盖谢当今。
<br>&nbsp;&nbsp;&nbsp;&nbsp;晓梦猿呼觉，秋怀鸟伴吟。
<br>&nbsp;&nbsp;&nbsp;&nbsp;暂来聊解带，屡去欲携衾。
<br>&nbsp;&nbsp;&nbsp;&nbsp;湖上行人绝，阶前暮霭深。
<br>&nbsp;&nbsp;&nbsp;&nbsp;应逢绿毛叟，扣户夜抽簪。
<br>
<br>苏轼?南园
<br>&nbsp;&nbsp;&nbsp;&nbsp;不种夭桃与绿杨，使君应欲候农桑。
<br>&nbsp;&nbsp;&nbsp;&nbsp;春畦雨过罗纨腻，夏垄风来饼饵香。
<br>
<br>苏轼?凝祥池
<br>&nbsp;&nbsp;&nbsp;&nbsp;似知金马客，时梦碧鸡坊。
<br>&nbsp;&nbsp;&nbsp;&nbsp;冰雪消残腊，烟波写故乡。
<br>&nbsp;&nbsp;&nbsp;&nbsp;鸣鸾自容与，立马久回翔。
<br>&nbsp;&nbsp;&nbsp;&nbsp;乞与三韩使，新图到乐浪。
<br>
<br>苏轼?牛口见月
<br>&nbsp;&nbsp;&nbsp;&nbsp;掩窗寂已睡，月脚垂孤光。
<br>&nbsp;&nbsp;&nbsp;&nbsp;披衣起周览，飞露洒我裳。
<br>&nbsp;&nbsp;&nbsp;&nbsp;山川同一色，浩若涉大荒。
<br>&nbsp;&nbsp;&nbsp;&nbsp;幽怀耿不寐，四顾独旁徨。
<br>&nbsp;&nbsp;&nbsp;&nbsp;忽忆丙申年，京邑大雨雱。
<br>&nbsp;&nbsp;&nbsp;&nbsp;蔡河中夜决，横浸国南方。
<br>&nbsp;&nbsp;&nbsp;&nbsp;车马无复见，纷纷操伐郎。
<br>&nbsp;&nbsp;&nbsp;&nbsp;新秋忽已晴，九陌尚汪洋。
<br>&nbsp;&nbsp;&nbsp;&nbsp;龙津观夜市，灯火亦煌煌。
<br>&nbsp;&nbsp;&nbsp;&nbsp;新月皎如画，疏星弄寒芒。
<br>&nbsp;&nbsp;&nbsp;&nbsp;不知京国喧，谓是江湖乡。
<br>&nbsp;&nbsp;&nbsp;&nbsp;今来牛口渚，见月重凄凉。
<br>&nbsp;&nbsp;&nbsp;&nbsp;却思旧游处，满陌沙尘黄。
<br>
<br>苏轼?欧阳晦夫惠琴枕
<br>&nbsp;&nbsp;&nbsp;&nbsp;中郎不眠仰看屋，得此古椽围尺竹。
<br>&nbsp;&nbsp;&nbsp;&nbsp;轮囷瀋落非笛材，剖作袖琴徽轸足。
<br>&nbsp;&nbsp;&nbsp;&nbsp;流传几处到渊明，卧枕纶巾酒新漉。
<br>&nbsp;&nbsp;&nbsp;&nbsp;孤鸾别鹄谁复闻，鼻息齤齤自成曲。
<br>
<br>苏轼?欧阳晦夫遗接琴枕，戏作此诗谢之
<br>&nbsp;&nbsp;&nbsp;&nbsp;携儿过岭今七年，晚途更著黎衣冠。
<br>&nbsp;&nbsp;&nbsp;&nbsp;白头穿林要藤帽，赤脚渡水须花缦。
<br>&nbsp;&nbsp;&nbsp;&nbsp;不愁故人惊绝倒，但使俚俗相恬安。
<br>&nbsp;&nbsp;&nbsp;&nbsp;见君合浦如梦寐，挽须握手俱丸澜。
<br>&nbsp;&nbsp;&nbsp;&nbsp;妻缝接雾縠细，儿送琴枕冰徽寒。
<br>&nbsp;&nbsp;&nbsp;&nbsp;无弦且寄陶令意，倒载犹作山公看。
<br>&nbsp;&nbsp;&nbsp;&nbsp;我怀汝阴六一老，眉宇秀发如春峦。
<br>&nbsp;&nbsp;&nbsp;&nbsp;羽衣鹤氅古仙伯，岌岌两柱扶霜纨。
<br>&nbsp;&nbsp;&nbsp;&nbsp;至今画像作此服，凛如退之加渥丹。
<br>&nbsp;&nbsp;&nbsp;&nbsp;尔来前辈皆鬼录，我亦带脱巾攲宽。
<br>&nbsp;&nbsp;&nbsp;&nbsp;作诗颇似六一语，往往亦带梅翁酸。
<br>
<br>苏轼?欧阳季默以油烟墨二丸见饷，各长寸许，戏作小诗
<br>&nbsp;&nbsp;&nbsp;&nbsp;书窗拾轻煤，佛帐扫余馥。
<br>&nbsp;&nbsp;&nbsp;&nbsp;辛勤破千夜，收此一寸玉。
<br>&nbsp;&nbsp;&nbsp;&nbsp;痴人畏老死，腐朽同草木。
<br>&nbsp;&nbsp;&nbsp;&nbsp;欲将东山松，涅尽南山竹。
<br>&nbsp;&nbsp;&nbsp;&nbsp;墨坚人苦脆，未用叹不足。
<br>&nbsp;&nbsp;&nbsp;&nbsp;且当注虫鱼，莫草三千牍。
<br>
<br>苏轼?欧阳少师令赋所蓄石屏
<br>&nbsp;&nbsp;&nbsp;&nbsp;何人遗公石屏风，上有水墨希微踪。
<br>&nbsp;&nbsp;&nbsp;&nbsp;不画长林与巨植，独画峨嵋山西雪岭上万岁不老之孤松。
<br>&nbsp;&nbsp;&nbsp;&nbsp;崖崩涧绝可望不可到，孤烟落日相溟蒙。
<br>&nbsp;&nbsp;&nbsp;&nbsp;含风偃蹇得真态，刻画始信天有工。
<br>&nbsp;&nbsp;&nbsp;&nbsp;我恐毕宏韦偃死葬虢山下，骨可朽烂心难穷。
<br>&nbsp;&nbsp;&nbsp;&nbsp;神机巧思无所发，化为烟霏沦石中。
<br>&nbsp;&nbsp;&nbsp;&nbsp;古来画师非俗士，摹写物像略与诗人同。
<br>&nbsp;&nbsp;&nbsp;&nbsp;愿公作诗慰不遇，无使二子含愤泣幽宫。
<br>
<br>苏轼?欧阳叔弼见访，诵陶渊明事，叹其绝识，既去，感慨不已，而赋此诗
<br>&nbsp;&nbsp;&nbsp;&nbsp;渊明求县令，本缘食不足。
<br>&nbsp;&nbsp;&nbsp;&nbsp;束带向督邮，小屈未为辱。
<br>&nbsp;&nbsp;&nbsp;&nbsp;翻然赋归去，岂不念穷独。
<br>&nbsp;&nbsp;&nbsp;&nbsp;重以五斗米，折腰营口腹。
<br>&nbsp;&nbsp;&nbsp;&nbsp;云何元相国，万钟不满欲。
<br>&nbsp;&nbsp;&nbsp;&nbsp;胡椒铢两多，安用八百斛。
<br>&nbsp;&nbsp;&nbsp;&nbsp;以此杀其身，何啻鹊抵玉。
<br>&nbsp;&nbsp;&nbsp;&nbsp;往者不可悔，吾其反自烛。
<br>
<br>苏轼?偶於龙井辩才处得歙砚，甚奇，作小诗
<br>&nbsp;&nbsp;&nbsp;&nbsp;罗细无纹角浪平，半丸犀璧浦云泓。
<br>&nbsp;&nbsp;&nbsp;&nbsp;午窗睡起人初静，时听西风拉瑟声。
<br>
<br>苏轼?偶与客饮，孔常父见访，方设席延请，忽上马驰去，已而有诗，戏用
<br>&nbsp;&nbsp;&nbsp;&nbsp;扬雄他文不皆奇，独称观瓶居井眉。
<br>&nbsp;&nbsp;&nbsp;&nbsp;酒客法士两小儿，陈遵张竦何曾知。
<br>&nbsp;&nbsp;&nbsp;&nbsp;主人有酒君独辞，蟹螯何不左手持。
<br>&nbsp;&nbsp;&nbsp;&nbsp;岂复见吾衡气机，遣人追君君绝驰。
<br>&nbsp;&nbsp;&nbsp;&nbsp;尽力去花君自痴，醍醐与酒同一卮，
<br>&nbsp;&nbsp;&nbsp;&nbsp;请君更问文殊师。
<br>
<br>苏轼?潘推官母李氏挽词
<br>&nbsp;&nbsp;&nbsp;&nbsp;南浦凄凉老逐臣，东坡还往尽幽人。
<br>&nbsp;&nbsp;&nbsp;&nbsp;杯盘惯作陶家客，弦诵尝叨孟母邻。
<br>&nbsp;&nbsp;&nbsp;&nbsp;尚有升堂他日约，岂知负土一阡新。
<br>&nbsp;&nbsp;&nbsp;&nbsp;今年我欲江湖去，暮雨连山宰树春。
<br>
<br>苏轼?庞公
<br>&nbsp;&nbsp;&nbsp;&nbsp;襄阳庞公少检束，白发不髡亦不俗。
<br>&nbsp;&nbsp;&nbsp;&nbsp;世所奔趋我独弃，我已有余彼不足。
<br>&nbsp;&nbsp;&nbsp;&nbsp;鹿门有月树下行，虎溪无风舟上宿。
<br>&nbsp;&nbsp;&nbsp;&nbsp;不识当时捕鱼客，但爱长康画金粟。
<br>&nbsp;&nbsp;&nbsp;&nbsp;杜口如今不复言，庞公为人不曲局。
<br>&nbsp;&nbsp;&nbsp;&nbsp;东西有人问老翁，为道明灯照华屋。
<br>
<br>苏轼?陪欧阳公燕西湖
<br>&nbsp;&nbsp;&nbsp;&nbsp;谓公方壮须似雪，谓公已老光浮颊，
<br>&nbsp;&nbsp;&nbsp;&nbsp;朼来湖上饮美酒，醉后剧谈犹激烈。
<br>&nbsp;&nbsp;&nbsp;&nbsp;湖边草木新著霜，芙蓉晚菊争煌煌。
<br>&nbsp;&nbsp;&nbsp;&nbsp;插花起舞为公寿，公言百岁如风狂。
<br>&nbsp;&nbsp;&nbsp;&nbsp;赤松共游也不恶，谁能忍饥啖仙药。
<br>&nbsp;&nbsp;&nbsp;&nbsp;已将寿夭付天公，征徒辛苦吾差乐。
<br>&nbsp;&nbsp;&nbsp;&nbsp;城上乌栖暮霭生，银缸画烛照湖明。
<br>&nbsp;&nbsp;&nbsp;&nbsp;不辞歌诗劝公饮，坐无桓伊能抚筝。
<br>
<br>苏轼?彭祖庙
<br>&nbsp;&nbsp;&nbsp;&nbsp;跨历商周看盛衰，欲将齿发斗蛇龟。
<br>&nbsp;&nbsp;&nbsp;&nbsp;空餐云母连山尽，不见蟠桃著子时。
<br>
<br>苏轼?披锦亭
<br>&nbsp;&nbsp;&nbsp;&nbsp;烟红露绿晓风香，燕舞莺啼春日长。
<br>&nbsp;&nbsp;&nbsp;&nbsp;谁道使君贫且老，绣屏锦帐咽笙簧。
<br>
<br>苏轼?贫家净扫地
<br>&nbsp;&nbsp;&nbsp;&nbsp;贫家净扫地，贫女好梳头。
<br>&nbsp;&nbsp;&nbsp;&nbsp;下士晚闻道，聊以拙自修。
<br>&nbsp;&nbsp;&nbsp;&nbsp;叩门有佳客，一饭相邀留。
<br>&nbsp;&nbsp;&nbsp;&nbsp;舂炊勿草草，此客未易媮。
<br>&nbsp;&nbsp;&nbsp;&nbsp;慎勿用劳薪，感我如薰莸。
<br>&nbsp;&nbsp;&nbsp;&nbsp;德人抱衡石，铢黍安可廲。
<br>
<br>苏轼?平山堂次王居卿祠部韵
<br>&nbsp;&nbsp;&nbsp;&nbsp;高会日陪山简醉，狂言屡发次公醒。
<br>&nbsp;&nbsp;&nbsp;&nbsp;酒如人面天然白，山向吾曹分外青。
<br>&nbsp;&nbsp;&nbsp;&nbsp;江上飞云来北固，槛前修竹忆南屏。
<br>&nbsp;&nbsp;&nbsp;&nbsp;六朝兴废余丘垄，空使奸雄笑宁馨。
<br>
<br>苏轼?破琴
<br>&nbsp;&nbsp;&nbsp;&nbsp;破琴虽未修，中有琴意足。
<br>&nbsp;&nbsp;&nbsp;&nbsp;谁云十三弦，音节如佩玉。
<br>&nbsp;&nbsp;&nbsp;&nbsp;新琴空高张，丝声不附木。
<br>&nbsp;&nbsp;&nbsp;&nbsp;宛然七弦筝，动与世好逐。
<br>&nbsp;&nbsp;&nbsp;&nbsp;陋矣房次律，因循堕流俗。
<br>&nbsp;&nbsp;&nbsp;&nbsp;悬知董庭兰，不识无弦曲。
<br>
<br>苏轼?仆领贡举未出，钱穆父雪中作诗见及，三月二十日，同游金明池，始
<br>&nbsp;&nbsp;&nbsp;&nbsp;雪知我出已全消，花待君来未敢飘。
<br>&nbsp;&nbsp;&nbsp;&nbsp;行避门生时小饮，忽逢骑吏有嘉招。
<br>&nbsp;&nbsp;&nbsp;&nbsp;鱼龙绝技来千里，斑白遗民数四朝。
<br>&nbsp;&nbsp;&nbsp;&nbsp;知有黄公酒垆在，苍颜华发自相遥。
<br>
<br>苏轼?仆曩於长安陈汉卿家，见吴道子画佛，碎烂可惜。其後十余年，复见
<br>&nbsp;&nbsp;&nbsp;&nbsp;贵人金多身复闲，争买书画不计钱。
<br>&nbsp;&nbsp;&nbsp;&nbsp;已将铁石充逸少，更补朱繇为道玄。
<br>&nbsp;&nbsp;&nbsp;&nbsp;烟薰屋漏装玉轴，鹿皮苍璧知谁贤。
<br>&nbsp;&nbsp;&nbsp;&nbsp;吴生画佛本神授，梦中化作飞空仙。
<br>&nbsp;&nbsp;&nbsp;&nbsp;觉来落笔不经意，神妙独到秋毫颠。
<br>&nbsp;&nbsp;&nbsp;&nbsp;昔我长安见此画，叹息至宝空潸然。
<br>&nbsp;&nbsp;&nbsp;&nbsp;素丝断续不忍看，已作蝴蝶飞联翩。
<br>&nbsp;&nbsp;&nbsp;&nbsp;君能收拾为补缀，体质散落嗟神全。
<br>&nbsp;&nbsp;&nbsp;&nbsp;志公彷佛见刀尺，修罗天女犹雄妍。
<br>&nbsp;&nbsp;&nbsp;&nbsp;如观老杜飞鸟句，脱字欲补知无缘。
<br>&nbsp;&nbsp;&nbsp;&nbsp;问君乞得良有意，欲将俗眼为洗湔。
<br>&nbsp;&nbsp;&nbsp;&nbsp;贵人一见定羞怍，锦囊千纸何足捐。
<br>&nbsp;&nbsp;&nbsp;&nbsp;不须更用博麻缕，付与一炬随飞烟。
<br>
<br>苏轼?仆年三十九，在润州道上过除夜，作此诗。又二十年，在惠州，追录
<br>&nbsp;&nbsp;&nbsp;&nbsp;寺官官小未朝参，红日半窗春睡酣。
<br>&nbsp;&nbsp;&nbsp;&nbsp;为报邻鸡莫惊觉，更容残梦到江南。
<br>
<br>苏轼?仆年三十九，在润州道上过除夜，作此诗。又二十年，在惠州，追录
<br>&nbsp;&nbsp;&nbsp;&nbsp;钓艇归时菖叶雨，缲车鸣处栋花风。
<br>&nbsp;&nbsp;&nbsp;&nbsp;长江昔日经游地，尽在如今梦寐中。
<br>
<br>苏轼?仆年三十九，在润州道上过除夜，作此诗。又二十年，在惠州，追录
<br>&nbsp;&nbsp;&nbsp;&nbsp;钓艇归时菖叶雨，缲车鸣处栋花风。
<br>&nbsp;&nbsp;&nbsp;&nbsp;长江昔日经游地，尽在如今梦寐中。
<br>
<br>苏轼?仆去杭五年，吴中仍岁大饥疫，故人往往逝去，闻湖上僧舍不复往日
<br>&nbsp;&nbsp;&nbsp;&nbsp;来往天吴一梦间，故人半作冢累然。
<br>&nbsp;&nbsp;&nbsp;&nbsp;独依旧社传真法，要与遗民度厄年。
<br>&nbsp;&nbsp;&nbsp;&nbsp;赵叟近闻还印绶，竺翁先已反林泉。
<br>&nbsp;&nbsp;&nbsp;&nbsp;何时策杖相随去，任性逍遥不学禅。
<br>
<br>苏轼?仆所藏仇池石，希代之宝也，王晋卿以小诗借观，意在於夺，仆不敢
<br>&nbsp;&nbsp;&nbsp;&nbsp;海石来珠浦，秀色如蛾绿。
<br>&nbsp;&nbsp;&nbsp;&nbsp;坡陀尺寸间，宛转陵峦足。
<br>&nbsp;&nbsp;&nbsp;&nbsp;连娟二华顶，空洞三茅腹。
<br>&nbsp;&nbsp;&nbsp;&nbsp;初疑仇池化，又恐瀛州蹙。
<br>&nbsp;&nbsp;&nbsp;&nbsp;殷勤峤南使，馈饷扬州牧。
<br>&nbsp;&nbsp;&nbsp;&nbsp;得之喜无寐，与汝交不渎。
<br>&nbsp;&nbsp;&nbsp;&nbsp;盛以高丽盆，藉以文登玉。
<br>&nbsp;&nbsp;&nbsp;&nbsp;幽光先五夜，冷气压三伏。
<br>&nbsp;&nbsp;&nbsp;&nbsp;老人生如寄，茅舍久未卜。
<br>&nbsp;&nbsp;&nbsp;&nbsp;一夫幸可致，千里常相逐。
<br>&nbsp;&nbsp;&nbsp;&nbsp;风流贵公子，窜谪武当谷。
<br>&nbsp;&nbsp;&nbsp;&nbsp;见山应已厌，何事夺所欲。
<br>&nbsp;&nbsp;&nbsp;&nbsp;欲留嗟赵弱，宁许负秦曲。
<br>&nbsp;&nbsp;&nbsp;&nbsp;传观慎勿许，间道归应速。
<br>
<br>苏轼?仆所至，未尝出游。过长芦，闻复禅师病甚，不可不一问。既见，则
<br>&nbsp;&nbsp;&nbsp;&nbsp;亦知壶子不死，敢问老聃所游。
<br>&nbsp;&nbsp;&nbsp;&nbsp;瑟瑟寒松露骨，眈眈病虎垂头。
<br>
<br>苏轼?仆所至，未尝出游。过长芦，闻复禅师病甚，不可不一问。既见，则
<br>&nbsp;&nbsp;&nbsp;&nbsp;莫言西蜀万里，且到南华一游。
<br>&nbsp;&nbsp;&nbsp;&nbsp;扶病江边送客，杖挐浦回口头。
<br>
<br>苏轼?仆所至，未尝出游。过长芦，闻复禅师病甚，不可不一问。既见，则
<br>&nbsp;&nbsp;&nbsp;&nbsp;老去此生一诀，兴来明日重游。
<br>&nbsp;&nbsp;&nbsp;&nbsp;卧闻三老白事，半夜南风打头。
<br>
<br>苏轼?菩提寺南漪堂杜鹃花
<br>&nbsp;&nbsp;&nbsp;&nbsp;南漪杜鹃天下无，披香殿上红氍毹。
<br>&nbsp;&nbsp;&nbsp;&nbsp;鹤林兵火真一梦，不归阆苑归西湖。
<br>
<br>苏轼?七年九月，自广陵召还，复馆於浴室东堂。八年六月，乞会稽，将去
<br>&nbsp;&nbsp;&nbsp;&nbsp;乞郡三章字半斜，庙堂传笑眼昏花。
<br>&nbsp;&nbsp;&nbsp;&nbsp;上人问我迟留意，待赐头纲八饼茶。
<br>
<br>苏轼?七年九月，自广陵召还，复馆於浴室东堂。八年六月，乞会稽，将去
<br>&nbsp;&nbsp;&nbsp;&nbsp;梦绕吴山却月廊，白梅卢橘觉犹香。
<br>&nbsp;&nbsp;&nbsp;&nbsp;会稽且作须臾意，从此归田策最良。
<br>
<br>苏轼?七年九月，自广陵召还，复馆於浴室东堂。八年六月，乞会稽，将去
<br>&nbsp;&nbsp;&nbsp;&nbsp;东南此去几时归，倦鸟孤云岂有期。
<br>&nbsp;&nbsp;&nbsp;&nbsp;断送一生消底物，三年光景六篇诗。
<br>
<br>苏轼?七月二十四日，以久不雨，出祷磻溪。是日宿虢县。二十五日晚，自
<br>&nbsp;&nbsp;&nbsp;&nbsp;龛灯明灭欲三更，攲枕无人梦自惊。
<br>&nbsp;&nbsp;&nbsp;&nbsp;深谷留风终夜响，乱山衔月半床明。
<br>&nbsp;&nbsp;&nbsp;&nbsp;故人渐远无消息，古寺空来看姓名。
<br>&nbsp;&nbsp;&nbsp;&nbsp;欲向磻溪问姜叟，仆夫屡报斗杓倾。
<br>
<br>苏轼?七月一日出城舟中苦热
<br>&nbsp;&nbsp;&nbsp;&nbsp;凉飙呼不来，流汗方被体。
<br>&nbsp;&nbsp;&nbsp;&nbsp;稀星乍明灭，暗水光弥弥。
<br>&nbsp;&nbsp;&nbsp;&nbsp;香风过莲芡，惊枕裂鲂鳢。
<br>&nbsp;&nbsp;&nbsp;&nbsp;欠伸宿酒余，起坐濯清泚。
<br>&nbsp;&nbsp;&nbsp;&nbsp;火云势方壮，未受月露洗。
<br>&nbsp;&nbsp;&nbsp;&nbsp;身微欲安适，坐待东方启。
<br>
<br>苏轼?栖贤三峡桥
<br>&nbsp;&nbsp;&nbsp;&nbsp;吾闻太山石，积日穿线溜。
<br>&nbsp;&nbsp;&nbsp;&nbsp;况此百雷霆，万世与石斗。
<br>&nbsp;&nbsp;&nbsp;&nbsp;深行九地底，险出三峡右。
<br>&nbsp;&nbsp;&nbsp;&nbsp;长输不尽溪，欲满无底窦。
<br>&nbsp;&nbsp;&nbsp;&nbsp;跳波翻潜鱼，震响落飞狖。
<br>&nbsp;&nbsp;&nbsp;&nbsp;清寒入山骨，草木尽坚瘦。
<br>&nbsp;&nbsp;&nbsp;&nbsp;空蒙烟霭间，澒洞金石奏。
<br>&nbsp;&nbsp;&nbsp;&nbsp;弯弯飞桥出，潋潋半月彀。
<br>&nbsp;&nbsp;&nbsp;&nbsp;玉渊神龙近，雨雹乱晴昼。
<br>&nbsp;&nbsp;&nbsp;&nbsp;垂瓶得清甘，可咽不可漱。
<br>
<br>苏轼?岐亭道上见梅花，戏赠季常
<br>&nbsp;&nbsp;&nbsp;&nbsp;蕙死兰枯菊亦摧，返魂香入岭头梅。
<br>&nbsp;&nbsp;&nbsp;&nbsp;数枝残绿风吹尽，一点芳心雀啅开。
<br>&nbsp;&nbsp;&nbsp;&nbsp;野店初尝竹叶酒，江云欲落豆穖灰。
<br>&nbsp;&nbsp;&nbsp;&nbsp;行当更向钗头见，病起乌云正作堆。
<br>
<br>苏轼?岐亭五首
<br>&nbsp;&nbsp;&nbsp;&nbsp;昨日云阴重，东风融雪汁。
<br>&nbsp;&nbsp;&nbsp;&nbsp;远林草木暗，近舍烟火湿。
<br>&nbsp;&nbsp;&nbsp;&nbsp;下有隐君子，啸歌方自得。
<br>&nbsp;&nbsp;&nbsp;&nbsp;知我犯寒来，呼酒意颇急。
<br>&nbsp;&nbsp;&nbsp;&nbsp;抚掌动邻里，遶村捉鹅鸭。
<br>&nbsp;&nbsp;&nbsp;&nbsp;房栊锵器声，蔬果照巾幂。
<br>&nbsp;&nbsp;&nbsp;&nbsp;久闻蒌蒿美，初见新芽赤。
<br>&nbsp;&nbsp;&nbsp;&nbsp;洗盏酌鹅黄，磨刀削熊白。
<br>&nbsp;&nbsp;&nbsp;&nbsp;须臾我径醉，坐睡落巾帻。
<br>&nbsp;&nbsp;&nbsp;&nbsp;醒时夜向兰，唧唧铜瓶泣。
<br>&nbsp;&nbsp;&nbsp;&nbsp;黄州岂云远，但恐朋友缺。
<br>&nbsp;&nbsp;&nbsp;&nbsp;我当安所主，君亦无此客。
<br>&nbsp;&nbsp;&nbsp;&nbsp;朝来静庵中，惟见峰峦集。
<br>
<br>苏轼?岐亭五首
<br>&nbsp;&nbsp;&nbsp;&nbsp;我哀篮中蛤，闭口护残汁。
<br>&nbsp;&nbsp;&nbsp;&nbsp;又哀网中鱼，开口吐微湿。
<br>&nbsp;&nbsp;&nbsp;&nbsp;刳肠彼交病，过分我何得。
<br>&nbsp;&nbsp;&nbsp;&nbsp;相逢未寒温，相劝此最急。
<br>&nbsp;&nbsp;&nbsp;&nbsp;不见卢怀慎，焌壶似焌鸭。
<br>&nbsp;&nbsp;&nbsp;&nbsp;坐客皆忍笑，髡然发其幂。
<br>&nbsp;&nbsp;&nbsp;&nbsp;不见王武子，每食刀几赤。
<br>&nbsp;&nbsp;&nbsp;&nbsp;琉璃载焌豚，中有人乳白。
<br>&nbsp;&nbsp;&nbsp;&nbsp;卢公信寒陋，衰发得满帻。
<br>&nbsp;&nbsp;&nbsp;&nbsp;武子虽豪华，未死神已泣。
<br>&nbsp;&nbsp;&nbsp;&nbsp;先生万金璧，护此一蚁缺。
<br>&nbsp;&nbsp;&nbsp;&nbsp;一年如一梦，百岁真过客。
<br>&nbsp;&nbsp;&nbsp;&nbsp;君无废此篇，严诗编??集。
<br>
<br>苏轼?岐亭五首
<br>&nbsp;&nbsp;&nbsp;&nbsp;君家蜂作窠，岁岁添漆汁。
<br>&nbsp;&nbsp;&nbsp;&nbsp;我身牛穿鼻，卷舌聊自湿。
<br>&nbsp;&nbsp;&nbsp;&nbsp;二年三过君，此行真得得。
<br>&nbsp;&nbsp;&nbsp;&nbsp;爱君似剧孟，扣门知缓急。
<br>&nbsp;&nbsp;&nbsp;&nbsp;家有红颊儿，能唱绿头鸭。
<br>&nbsp;&nbsp;&nbsp;&nbsp;行当隔帘见，花雾轻幂幂
<br>&nbsp;&nbsp;&nbsp;&nbsp;为我取黄封，亲拆官泥赤。
<br>&nbsp;&nbsp;&nbsp;&nbsp;仍须烦素手，自点叶家白。
<br>&nbsp;&nbsp;&nbsp;&nbsp;乐哉无一事??十年不蓄帻。
<br>&nbsp;&nbsp;&nbsp;&nbsp;闭门弄添丁，哇笑杂呱泣。
<br>&nbsp;&nbsp;&nbsp;&nbsp;西方正苦战，谁补将帅缺。
<br>&nbsp;&nbsp;&nbsp;&nbsp;披图见八阵，合散更主客。
<br>&nbsp;&nbsp;&nbsp;&nbsp;不须亲戎行，坐论教君集。
<br>
<br>苏轼?岐亭五首
<br>&nbsp;&nbsp;&nbsp;&nbsp;酸酒如虀汤，甜酒如蜜汁。
<br>&nbsp;&nbsp;&nbsp;&nbsp;三年黄州城，饮酒但饮湿。
<br>&nbsp;&nbsp;&nbsp;&nbsp;我如更拣择，一醉岂易得。
<br>&nbsp;&nbsp;&nbsp;&nbsp;几思压茅柴，禁网日夜急。
<br>&nbsp;&nbsp;&nbsp;&nbsp;西邻椎瓮盎，醉倒猪与鸭。
<br>&nbsp;&nbsp;&nbsp;&nbsp;君家大如掌，破屋无遮幂。
<br>&nbsp;&nbsp;&nbsp;&nbsp;何从得此酒，冷面妒君赤。
<br>&nbsp;&nbsp;&nbsp;&nbsp;定应好事人，千石供李白。
<br>&nbsp;&nbsp;&nbsp;&nbsp;为君三日醉，蓬发不暇帻。
<br>&nbsp;&nbsp;&nbsp;&nbsp;夜深欲踰垣，卧想春瓮泣。
<br>&nbsp;&nbsp;&nbsp;&nbsp;君奴亦笑我，鬓齿行秃缺。
<br>&nbsp;&nbsp;&nbsp;&nbsp;三年已四至，岁岁遭恶客。
<br>&nbsp;&nbsp;&nbsp;&nbsp;人生几两屐，莫厌频来集。
<br>
<br>苏轼?岐亭五首
<br>&nbsp;&nbsp;&nbsp;&nbsp;枯松强钻膏，槁竹欲沥汁。
<br>&nbsp;&nbsp;&nbsp;&nbsp;两穷相值遇，相哀莫相湿。
<br>&nbsp;&nbsp;&nbsp;&nbsp;不知我与君，交游竟何得。
<br>&nbsp;&nbsp;&nbsp;&nbsp;心法幸相语，头然未为急。
<br>&nbsp;&nbsp;&nbsp;&nbsp;愿为穿云鹘，莫作将雏鸭。
<br>&nbsp;&nbsp;&nbsp;&nbsp;我行及初夏，煮酒映疏幂。
<br>&nbsp;&nbsp;&nbsp;&nbsp;故乡在何许，西望千山赤。
<br>&nbsp;&nbsp;&nbsp;&nbsp;兹游定安归，东泛万顷白。
<br>&nbsp;&nbsp;&nbsp;&nbsp;一欢宁复再，起舞花堕帻。
<br>&nbsp;&nbsp;&nbsp;&nbsp;将行出苦语，不用儿女泣。
<br>&nbsp;&nbsp;&nbsp;&nbsp;吾非固多矣，君岂无一缺。
<br>&nbsp;&nbsp;&nbsp;&nbsp;各念别时言，闭户谢众客。
<br>&nbsp;&nbsp;&nbsp;&nbsp;空堂净扫地，虚白道所集。
<br>
<br>苏轼?其二但令朱雀长金花，此别还同一转车。五百年间谁复在，会看铜狄
<br>&nbsp;&nbsp;&nbsp;&nbsp;葱蒨门前路，行穿翠密中。
<br>&nbsp;&nbsp;&nbsp;&nbsp;却来堂上看，岩谷意无穷。
<br>
<br>苏轼?其二但令朱雀长金花，此别还同一转车。五百年间谁复在，会看铜狄
<br>&nbsp;&nbsp;&nbsp;&nbsp;夭矫庭中桧，枯枝鹊踏消。
<br>&nbsp;&nbsp;&nbsp;&nbsp;瘦皮缠鹤骨，高顶转龙腰。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷17】
<br>
<br>苏轼?其二但令朱雀长金花，此别还同一转车。五百年间谁复在，会看铜狄
<br>&nbsp;&nbsp;&nbsp;&nbsp;窈窕山头井，潜通伏涧清。
<br>&nbsp;&nbsp;&nbsp;&nbsp;欲知深几许，听放辘轳声。
<br>
<br>苏轼?其二赠写御容妙善师
<br>&nbsp;&nbsp;&nbsp;&nbsp;茫茫清泗遶孤岑，归路相将得暂临。
<br>&nbsp;&nbsp;&nbsp;&nbsp;试著芒鞋穿荦确，更然松炬照幽深。
<br>&nbsp;&nbsp;&nbsp;&nbsp;纵令司马能鑱石，奈有中郎解摸金。
<br>&nbsp;&nbsp;&nbsp;&nbsp;强写苍崖留岁月，他年谁识此时心。
<br>&nbsp;&nbsp;&nbsp;&nbsp;忆昔射策干先皇，珠帘翠幄分两厢。
<br>&nbsp;&nbsp;&nbsp;&nbsp;紫衣中使下传诏，跪奉冉冉闻天香。
<br>&nbsp;&nbsp;&nbsp;&nbsp;仰观眩晃目生晕，但见晓色开扶桑。
<br>&nbsp;&nbsp;&nbsp;&nbsp;迎阳晚出步就坐，绛纱玉斧光照廊。
<br>&nbsp;&nbsp;&nbsp;&nbsp;野人不识日月角，彷佛尚记重瞳光。
<br>&nbsp;&nbsp;&nbsp;&nbsp;三年归来真一梦，桥山松桧凄风霜。
<br>&nbsp;&nbsp;&nbsp;&nbsp;天容玉色谁敢画，老师古寺书闭房。
<br>&nbsp;&nbsp;&nbsp;&nbsp;梦中神授心有得，觉来信手笔已忘。
<br>&nbsp;&nbsp;&nbsp;&nbsp;幅巾常服俨不动，孤臣入门涕自滂。
<br>&nbsp;&nbsp;&nbsp;&nbsp;元老侑坐须眉古，虎臣立侍冠剑长。
<br>&nbsp;&nbsp;&nbsp;&nbsp;平生惯写龙凤质，肯顾草间猿与獐。
<br>&nbsp;&nbsp;&nbsp;&nbsp;都人踏破铁门限，黄金白璧空堆床。
<br>&nbsp;&nbsp;&nbsp;&nbsp;尔来摹写亦到我，谓是先帝白发郎。
<br>&nbsp;&nbsp;&nbsp;&nbsp;不须览镜坐自了，明年乞身归故乡。
<br>
<br>苏轼?祈雪雾猪泉，出城马上作赠舒尧文
<br>&nbsp;&nbsp;&nbsp;&nbsp;三年走吴越，踏遍千重山。
<br>&nbsp;&nbsp;&nbsp;&nbsp;朝随白云去，暮与栖鸦还。
<br>&nbsp;&nbsp;&nbsp;&nbsp;翩如得木狖，飞步谁能攀。
<br>&nbsp;&nbsp;&nbsp;&nbsp;一为符竹累，坐老敲榜间。
<br>&nbsp;&nbsp;&nbsp;&nbsp;此行亦何事，聊散腰脚顽。
<br>&nbsp;&nbsp;&nbsp;&nbsp;浩荡城西南，乱山如玦环。
<br>&nbsp;&nbsp;&nbsp;&nbsp;山下野人家，桑柘杂榛菅。
<br>&nbsp;&nbsp;&nbsp;&nbsp;岁晏风日暖，人牛相对闲。
<br>&nbsp;&nbsp;&nbsp;&nbsp;薄雪不盖土，麦苗稀可删。
<br>&nbsp;&nbsp;&nbsp;&nbsp;愿君发豪句，嘲诙破天悭。
<br>
<br>苏轼?乞数珠赠南禅湜老
<br>&nbsp;&nbsp;&nbsp;&nbsp;从君觅数珠，老境仗消遣。
<br>&nbsp;&nbsp;&nbsp;&nbsp;未能转千佛，且从千佛转。
<br>&nbsp;&nbsp;&nbsp;&nbsp;儒生推变化，乾策数大衍。
<br>&nbsp;&nbsp;&nbsp;&nbsp;道士守玄牝，龙虎看舒卷。
<br>&nbsp;&nbsp;&nbsp;&nbsp;我老安能为，万劫付一喘。
<br>&nbsp;&nbsp;&nbsp;&nbsp;默坐阅尘界，往来八十反。
<br>&nbsp;&nbsp;&nbsp;&nbsp;区区我所寄，蹙缩蚕在茧。
<br>&nbsp;&nbsp;&nbsp;&nbsp;适从海上回，蓬莱又清浅。
<br>
<br>苏轼?起伏龙行
<br>&nbsp;&nbsp;&nbsp;&nbsp;何年白竹千钧弩，射杀南山雪毛虎。
<br>&nbsp;&nbsp;&nbsp;&nbsp;至今颅骨带霜牙，尚作四海毛虫祖。
<br>&nbsp;&nbsp;&nbsp;&nbsp;东方久旱千里赤，三月行人口生土。
<br>&nbsp;&nbsp;&nbsp;&nbsp;碧潭近在古城东，神物所蟠谁敢侮。
<br>&nbsp;&nbsp;&nbsp;&nbsp;上攲苍石拥岩窦，下应清河通水府。
<br>&nbsp;&nbsp;&nbsp;&nbsp;眼光作电走金蛇，鼻息为云擢烟缕。
<br>&nbsp;&nbsp;&nbsp;&nbsp;当年负图传帝命，左右羲轩诏神禹。
<br>&nbsp;&nbsp;&nbsp;&nbsp;尔来怀宝但贪眠，满腹雷霆瘖不吐。
<br>&nbsp;&nbsp;&nbsp;&nbsp;赤龙白虎战明日，倒卷黄河作飞雨。
<br>&nbsp;&nbsp;&nbsp;&nbsp;嗟我岂乐斗两雄，有事径须烦一怒。
<br>
<br>苏轼?器之好谈禅，不喜游山，山中笋出，戏语器之可同参玉版长老，作此
<br>&nbsp;&nbsp;&nbsp;&nbsp;丛林真百丈，法嗣有横枝。
<br>&nbsp;&nbsp;&nbsp;&nbsp;不怕石头路，来参玉版师。
<br>&nbsp;&nbsp;&nbsp;&nbsp;聊凭柏树子，与问箨龙儿。
<br>&nbsp;&nbsp;&nbsp;&nbsp;瓦砾犹能说，此君那不知。
<br>
<br>苏轼?迁居
<br>&nbsp;&nbsp;&nbsp;&nbsp;前年家水东，回首夕阳丽。
<br>&nbsp;&nbsp;&nbsp;&nbsp;去年家水西，湿面春雨细。
<br>&nbsp;&nbsp;&nbsp;&nbsp;东西两无择，缘尽我辄逝。
<br>&nbsp;&nbsp;&nbsp;&nbsp;今年复东徙，旧馆聊一憩。
<br>&nbsp;&nbsp;&nbsp;&nbsp;已买白鹤峰，规作终老计。
<br>&nbsp;&nbsp;&nbsp;&nbsp;长江在北户，雪浪舞吾砌。
<br>&nbsp;&nbsp;&nbsp;&nbsp;青山满墙头，鬱几云髻。
<br>&nbsp;&nbsp;&nbsp;&nbsp;虽惭抱朴子，金鼎陋蝉蜕。
<br>&nbsp;&nbsp;&nbsp;&nbsp;犹贤柳柳州，庙俎荐丹荔。
<br>&nbsp;&nbsp;&nbsp;&nbsp;吾生本无待，俯仰了此世。
<br>&nbsp;&nbsp;&nbsp;&nbsp;念念自成劫，尘尘各有际。
<br>&nbsp;&nbsp;&nbsp;&nbsp;下观生物息，相吹等蚊蚋。
<br>
<br>苏轼?迁居临亭皋
<br>&nbsp;&nbsp;&nbsp;&nbsp;我生天地间，一蚁寄大磨。
<br>&nbsp;&nbsp;&nbsp;&nbsp;区区欲右行，不救风轮左。
<br>&nbsp;&nbsp;&nbsp;&nbsp;虽云走仁义，未免违寒饿。
<br>&nbsp;&nbsp;&nbsp;&nbsp;剑米有危炊，针毡无稳坐。
<br>&nbsp;&nbsp;&nbsp;&nbsp;岂无佳山水，借眼风雨过。
<br>&nbsp;&nbsp;&nbsp;&nbsp;归田不待老，勇决凡几个。
<br>&nbsp;&nbsp;&nbsp;&nbsp;幸兹废弃余，疲马解鞍驮。
<br>&nbsp;&nbsp;&nbsp;&nbsp;全家占江驿，绝境天为破。
<br>&nbsp;&nbsp;&nbsp;&nbsp;饥贫相乘除，未见可吊贺。
<br>&nbsp;&nbsp;&nbsp;&nbsp;澹然无忧乐，苦语不成些。
<br>
<br>苏轼?迁居之夕，闻邻舍儿诵书，欣然而作
<br>&nbsp;&nbsp;&nbsp;&nbsp;幽居乱蛙黾，生理半人禽。
<br>&nbsp;&nbsp;&nbsp;&nbsp;跫然已可喜，况闻弦诵音。
<br>&nbsp;&nbsp;&nbsp;&nbsp;儿声自圆美，谁家两青衿。
<br>&nbsp;&nbsp;&nbsp;&nbsp;且欣集齐咻，未敢笑越吟。
<br>&nbsp;&nbsp;&nbsp;&nbsp;九龄起韶石，姜子家日南。
<br>&nbsp;&nbsp;&nbsp;&nbsp;吾道无南北，安知不生今。
<br>&nbsp;&nbsp;&nbsp;&nbsp;海阔尚挂斗，天高欲横参。
<br>&nbsp;&nbsp;&nbsp;&nbsp;荆榛短墙缺，灯火破屋深。
<br>&nbsp;&nbsp;&nbsp;&nbsp;引书与相和，置酒仍独斟。
<br>&nbsp;&nbsp;&nbsp;&nbsp;可以侑我醉，琅然如玉琴。
<br>
<br>苏轼?攓云篇
<br>&nbsp;&nbsp;&nbsp;&nbsp;物役会有时，星言从高驾。
<br>&nbsp;&nbsp;&nbsp;&nbsp;道逢南山云，歨吸如电过。
<br>&nbsp;&nbsp;&nbsp;&nbsp;竟谁使令之，衮衮从空下。
<br>&nbsp;&nbsp;&nbsp;&nbsp;龙移相排拶，凤舞或颓亚。
<br>&nbsp;&nbsp;&nbsp;&nbsp;散为东郊雾，冻作枯树稼。
<br>&nbsp;&nbsp;&nbsp;&nbsp;或飞入吾车，偪仄碍肘胯。
<br>&nbsp;&nbsp;&nbsp;&nbsp;抟取置笥中，提携返茅舍。
<br>&nbsp;&nbsp;&nbsp;&nbsp;开缄乃放之，掣去仍变化。
<br>&nbsp;&nbsp;&nbsp;&nbsp;云兮汝归山，无使达官怕。
<br>
<br>苏轼?虔守霍大夫、监郡许朝奉见和，复次前韵
<br>&nbsp;&nbsp;&nbsp;&nbsp;大邦安静治，小院得闲游。
<br>&nbsp;&nbsp;&nbsp;&nbsp;赣水雨已涨，廉泉春未流。
<br>&nbsp;&nbsp;&nbsp;&nbsp;同烹贡茗雪，一洗瘴茅秋。
<br>&nbsp;&nbsp;&nbsp;&nbsp;秋思生蓴鱠，寒衣待橘洲。
<br>&nbsp;&nbsp;&nbsp;&nbsp;扬雄未有宅，王粲且登楼。
<br>&nbsp;&nbsp;&nbsp;&nbsp;老景无多日，归心梦几州。
<br>&nbsp;&nbsp;&nbsp;&nbsp;敢因逃酒去，端为和诗留。
<br>&nbsp;&nbsp;&nbsp;&nbsp;旧箧藏新语，清风自满舟。
<br>
<br>苏轼?虔州景德寺荣师湛然堂
<br>&nbsp;&nbsp;&nbsp;&nbsp;卓然精明念不起，兀然灰槁照不灭。
<br>&nbsp;&nbsp;&nbsp;&nbsp;方定之时慧在定，定慧照寂非两法。
<br>&nbsp;&nbsp;&nbsp;&nbsp;妙湛总持不动尊，默然真入不二门。
<br>&nbsp;&nbsp;&nbsp;&nbsp;语息则默非对语，此话要将周易论。
<br>&nbsp;&nbsp;&nbsp;&nbsp;诸方人人把雷电，不容细看真头面。
<br>&nbsp;&nbsp;&nbsp;&nbsp;欲知妙湛与总持，更问江东三语掾。
<br>
<br>苏轼?虔州吕倚承事，年八十三，读书作诗不已，好收古今帖，贫甚，至食
<br>&nbsp;&nbsp;&nbsp;&nbsp;扬雄老无子，冯衍终不遇。
<br>&nbsp;&nbsp;&nbsp;&nbsp;不识孔方兄，但有灵照女。
<br>&nbsp;&nbsp;&nbsp;&nbsp;家藏古今帖，墨色照箱筥。
<br>&nbsp;&nbsp;&nbsp;&nbsp;饥来据空案，一字不堪煮。
<br>&nbsp;&nbsp;&nbsp;&nbsp;枯肠五千卷，磊落相撑拄。
<br>&nbsp;&nbsp;&nbsp;&nbsp;吟为蜩蛩声，时有岛可句。
<br>&nbsp;&nbsp;&nbsp;&nbsp;为语里长者，德齿敬已古。
<br>&nbsp;&nbsp;&nbsp;&nbsp;如翁有几人，薄少可时助。
<br>
<br>苏轼?钱道人有诗云｀直须认取主人翁，作两绝戏之
<br>&nbsp;&nbsp;&nbsp;&nbsp;首断故应无断者，冰销那复有冰知。
<br>&nbsp;&nbsp;&nbsp;&nbsp;主人若苦令侬认，认主人人竟是谁。
<br>
<br>苏轼?钱道人有诗云｀直须认取主人翁，作两绝戏之
<br>&nbsp;&nbsp;&nbsp;&nbsp;有主还须更有宾，不如无镜自无尘。
<br>&nbsp;&nbsp;&nbsp;&nbsp;只从半夜安心後，失却当前觉痛人。
<br>
<br>苏轼?蜣蜋
<br>&nbsp;&nbsp;&nbsp;&nbsp;洪钟起暗室，飘瓦落空庭。
<br>&nbsp;&nbsp;&nbsp;&nbsp;谁言转丸手，能作殷床声。
<br>
<br>苏轼?乔将行，烹鹅鹿出刀剑以饮客，以诗戏之
<br>&nbsp;&nbsp;&nbsp;&nbsp;破匣哀呜出素蚢，倦看鶂鶂听呦呦。
<br>&nbsp;&nbsp;&nbsp;&nbsp;明朝只恐兼烹鹤，此去还须却佩牛。
<br>&nbsp;&nbsp;&nbsp;&nbsp;便可先呼报恩子，不妨仍带醉乡侯。
<br>&nbsp;&nbsp;&nbsp;&nbsp;他年万骑归应好，奈有移文在故丘。
<br>
<br>苏轼?乔太博见和复次韵答之
<br>&nbsp;&nbsp;&nbsp;&nbsp;百年三万日，老病常居半。
<br>&nbsp;&nbsp;&nbsp;&nbsp;其间互忧乐，歌笑杂悲叹。
<br>&nbsp;&nbsp;&nbsp;&nbsp;颠倒不自知，直为神所玩。
<br>&nbsp;&nbsp;&nbsp;&nbsp;须臾便堪知，万事风雨散。
<br>&nbsp;&nbsp;&nbsp;&nbsp;自从识此理，久谢少年伴。
<br>&nbsp;&nbsp;&nbsp;&nbsp;逝将游无何，岂暇读城旦。
<br>&nbsp;&nbsp;&nbsp;&nbsp;非才更多病，二事可并案。
<br>&nbsp;&nbsp;&nbsp;&nbsp;愧烦贤使者，弭节整纷乱。
<br>&nbsp;&nbsp;&nbsp;&nbsp;乔侯瑚琏质，清庙尝荐盥。
<br>&nbsp;&nbsp;&nbsp;&nbsp;奋髯百吏走，坐变齐俗缓
<br>&nbsp;&nbsp;&nbsp;&nbsp;未遭甘鷁退，并进耻鱼贯。
<br>&nbsp;&nbsp;&nbsp;&nbsp;第闻议论余，凛凛激贪懦。
<br>&nbsp;&nbsp;&nbsp;&nbsp;莫邪当自跃，岂复烦炉炭。
<br>&nbsp;&nbsp;&nbsp;&nbsp;便应朝秣越，未暮刷燕馆。
<br>&nbsp;&nbsp;&nbsp;&nbsp;胡为守故丘，眷恋桑榆暖。
<br>&nbsp;&nbsp;&nbsp;&nbsp;为君叩牛角，一咏南山粲。
<br>
<br>苏轼?秦穆公墓
<br>&nbsp;&nbsp;&nbsp;&nbsp;橐泉在城东，墓在城中无百步。
<br>&nbsp;&nbsp;&nbsp;&nbsp;乃知昔未有此城，秦人以泉识公墓。
<br>&nbsp;&nbsp;&nbsp;&nbsp;昔公生不诛孟明，岂有死之日而忍用其良。
<br>&nbsp;&nbsp;&nbsp;&nbsp;乃知三子徇公意，亦如齐之二子从田横。
<br>&nbsp;&nbsp;&nbsp;&nbsp;古人感一饭，尚能杀其身。
<br>&nbsp;&nbsp;&nbsp;&nbsp;今人不复见此等，乃以所见疑古人。
<br>&nbsp;&nbsp;&nbsp;&nbsp;古人不可望，今人益可伤。
<br>
<br>苏轼?秦少游梦发殡而葬之者，云是刘发之柩，是岁发首荐。秦以诗贺之，
<br>&nbsp;&nbsp;&nbsp;&nbsp;君看三代士执雉，本以杀身为小补。
<br>&nbsp;&nbsp;&nbsp;&nbsp;居官死职战死绥，梦尸得官真古语。
<br>&nbsp;&nbsp;&nbsp;&nbsp;五行胜己斯为官，官如草木吾如土。
<br>&nbsp;&nbsp;&nbsp;&nbsp;仕而未禄犹宾客，待以纯臣盖非古。
<br>&nbsp;&nbsp;&nbsp;&nbsp;馈焉曰献称寡君，岂比公卿相尔汝。
<br>&nbsp;&nbsp;&nbsp;&nbsp;世衰道微士失已，得丧悲欢反其故。
<br>&nbsp;&nbsp;&nbsp;&nbsp;草袍芦箠相妩媚，饮食嬉游事群聚。
<br>&nbsp;&nbsp;&nbsp;&nbsp;曲江船舫月灯球，是谓舞殡而歌墓。
<br>&nbsp;&nbsp;&nbsp;&nbsp;看花走马到东野，余子纷纷何足数。
<br>&nbsp;&nbsp;&nbsp;&nbsp;二生年少两豪逸，诗酒不知轩冕苦。
<br>&nbsp;&nbsp;&nbsp;&nbsp;故令将仕梦发棺，劝子勿为官所腐。
<br>&nbsp;&nbsp;&nbsp;&nbsp;涂车刍灵皆假设，著眼细看君勿误。
<br>&nbsp;&nbsp;&nbsp;&nbsp;时来聊复一飞鸣，进隐不须烦伍举。
<br>
<br>苏轼?琴枕
<br>&nbsp;&nbsp;&nbsp;&nbsp;高情闲处任君弹，幽梦来时与子眠。
<br>&nbsp;&nbsp;&nbsp;&nbsp;彭泽漫知琴上趣，邯郸深得枕中仙。
<br>&nbsp;&nbsp;&nbsp;&nbsp;试寻玉轸抛何处，闲唤香云在那边。
<br>&nbsp;&nbsp;&nbsp;&nbsp;平素不须烦按抑，秦娥自解语如弦。
<br>
<br>苏轼?琴枕
<br>&nbsp;&nbsp;&nbsp;&nbsp;清眸作金徽，素齿为玉轸。
<br>&nbsp;&nbsp;&nbsp;&nbsp;响泉竟何用，金带常苦窘。
<br>&nbsp;&nbsp;&nbsp;&nbsp;斓斑渍珠泪，宛转堆云鬷。
<br>&nbsp;&nbsp;&nbsp;&nbsp;君若安七弦，应弹卓氏引。
<br>
<br>苏轼?青牛岭高绝处，有小寺，人迹罕到
<br>&nbsp;&nbsp;&nbsp;&nbsp;暮归走马沙河塘，炉烟袅袅十里香。
<br>&nbsp;&nbsp;&nbsp;&nbsp;朝行曳杖青牛岭，寒泉咽咽千山静。
<br>&nbsp;&nbsp;&nbsp;&nbsp;君勿笑老僧，耳聋唤不闻，
<br>&nbsp;&nbsp;&nbsp;&nbsp;百年俱是可怜人。明朝且复城中去，
<br>&nbsp;&nbsp;&nbsp;&nbsp;白云却在题诗处。
<br>
<br>苏轼?清溪词
<br>&nbsp;&nbsp;&nbsp;&nbsp;大江南兮九华西，泛秋浦兮乱清溪。
<br>&nbsp;&nbsp;&nbsp;&nbsp;水渺渺兮山无蹊，路重复兮居者迷。
<br>&nbsp;&nbsp;&nbsp;&nbsp;烂青红兮粲高低，松十里兮稻千畦。
<br>&nbsp;&nbsp;&nbsp;&nbsp;山无人兮云朝跻，霭蒙蒙兮渰凄凄。
<br>&nbsp;&nbsp;&nbsp;&nbsp;啸林谷兮号水泥，走鼪鼯兮下凫鷖。
<br>&nbsp;&nbsp;&nbsp;&nbsp;忽孤垒兮隐重堤，杳冥茫兮闻犬鸡。
<br>&nbsp;&nbsp;&nbsp;&nbsp;郁万瓦兮鸟翼齐，浮轩楹兮飞棋枅。
<br>&nbsp;&nbsp;&nbsp;&nbsp;雁南归兮寒蜩嘶，弄秋水兮挹玻璃。
<br>&nbsp;&nbsp;&nbsp;&nbsp;朝市合兮杂髦齯，挟箪瓢兮佩锄犁。
<br>&nbsp;&nbsp;&nbsp;&nbsp;鸟兽散兮相扶携，隐惊雷兮骛长霓。
<br>&nbsp;&nbsp;&nbsp;&nbsp;望翠微兮古招提，挂木杪兮翔云梯。
<br>&nbsp;&nbsp;&nbsp;&nbsp;若有人兮怅幽栖，石为门兮云为闺。
<br>&nbsp;&nbsp;&nbsp;&nbsp;块虚堂兮法喜妻，呼猿狙兮子鹿麛。
<br>&nbsp;&nbsp;&nbsp;&nbsp;我欲往兮奉杖藜，独长啸兮谢阮嵇。
<br>
<br>苏轼?清远舟中寄耘老
<br>&nbsp;&nbsp;&nbsp;&nbsp;小寒初度梅花岭，万壑千岩背人境。
<br>&nbsp;&nbsp;&nbsp;&nbsp;清远聊为泛宅行，一梦分明堕乡井。
<br>&nbsp;&nbsp;&nbsp;&nbsp;觉来满眼是湖山，鸭绿波摇凤凰影。
<br>&nbsp;&nbsp;&nbsp;&nbsp;海陵居士无云梯，岁晚结庐苕水湄。
<br>&nbsp;&nbsp;&nbsp;&nbsp;山腰自悬苍玉佩，野马不受黄金羁。
<br>&nbsp;&nbsp;&nbsp;&nbsp;门前车盖猎猎走，笑倚清流数鬓丝。
<br>&nbsp;&nbsp;&nbsp;&nbsp;汀洲相见春风起，白苹吹花覆苕水。
<br>&nbsp;&nbsp;&nbsp;&nbsp;万里飘蓬未得归，目断沧浪泪如洗。
<br>&nbsp;&nbsp;&nbsp;&nbsp;北雁南来遗素书，苦言大浸没我庐。
<br>&nbsp;&nbsp;&nbsp;&nbsp;清斋十日不然鼎，曲突往往巢龟鱼。
<br>&nbsp;&nbsp;&nbsp;&nbsp;今年玉粒贱如水，青铜欲买囊已虚。
<br>&nbsp;&nbsp;&nbsp;&nbsp;人生百年如寄耳，七十朱颜能有几？
<br>&nbsp;&nbsp;&nbsp;&nbsp;有子休论贤与愚，倪生枉欲带经锄。
<br>&nbsp;&nbsp;&nbsp;&nbsp;天南看取东坡叟，可是平生废读书。
<br>
<br>苏轼?顷年杨康功使高丽，还，奏乞立海神庙於板桥。仆嫌其地湫隘，移书
<br>&nbsp;&nbsp;&nbsp;&nbsp;退之仙人也，游戏於斯文。
<br>&nbsp;&nbsp;&nbsp;&nbsp;谈笑出奇伟，鼓舞南海神。
<br>&nbsp;&nbsp;&nbsp;&nbsp;顷者三韩使，几为蛟鳄吞。
<br>&nbsp;&nbsp;&nbsp;&nbsp;归来筑祠宇，要使百贾奔。
<br>&nbsp;&nbsp;&nbsp;&nbsp;我欲迁其庙，下数浮空群。
<br>&nbsp;&nbsp;&nbsp;&nbsp;移书竟不从，信非磊落人。
<br>&nbsp;&nbsp;&nbsp;&nbsp;公胡为拳拳，系此空中云。
<br>&nbsp;&nbsp;&nbsp;&nbsp;作诗颂其美，何异刻剑痕。
<br>&nbsp;&nbsp;&nbsp;&nbsp;我今已括囊，象在六四坤。
<br>
<br>苏轼?庆源宣义王丈，以累举得官，为洪雅主簿，雅州户掾。遇吏民如家人
<br>&nbsp;&nbsp;&nbsp;&nbsp;青衫半作霜叶枯，遇民如儿吏如奴。
<br>&nbsp;&nbsp;&nbsp;&nbsp;吏民莫作官长看，我是识字耕田夫。
<br>&nbsp;&nbsp;&nbsp;&nbsp;妻啼儿号刺史怒，时有野人来挽须。
<br>&nbsp;&nbsp;&nbsp;&nbsp;拂衣自注下下考，芋魁饭豆吾岂无。
<br>&nbsp;&nbsp;&nbsp;&nbsp;归来瑞草桥边路，独游还佩平生壶。
<br>&nbsp;&nbsp;&nbsp;&nbsp;慈姥岩前自唤渡，青衣江畔人争扶。
<br>&nbsp;&nbsp;&nbsp;&nbsp;今年蚕市数州集，中有遗民怀裤襦。
<br>&nbsp;&nbsp;&nbsp;&nbsp;邑中之黔相指似，白髯红带老不舑。
<br>&nbsp;&nbsp;&nbsp;&nbsp;我欲西归卜邻舍，隔墙拊掌容歌呼。
<br>&nbsp;&nbsp;&nbsp;&nbsp;不学山王乘驷马，回头空指黄公垆。
<br>
<br>苏轼?秋怀二首
<br>&nbsp;&nbsp;&nbsp;&nbsp;苦热念西风，常恐来无时。
<br>&nbsp;&nbsp;&nbsp;&nbsp;及兹遂凄凛，又作徂年悲。
<br>&nbsp;&nbsp;&nbsp;&nbsp;蟋蟀鸣我床，黄叶投我帷。
<br>&nbsp;&nbsp;&nbsp;&nbsp;窗前有栖鵩，夜啸如狐狸。
<br>&nbsp;&nbsp;&nbsp;&nbsp;露冷梧叶脱，孤眠无安枝。
<br>&nbsp;&nbsp;&nbsp;&nbsp;熠燿亦有偶，高屋飞相追。
<br>&nbsp;&nbsp;&nbsp;&nbsp;定知无几见，迫此清霜期。
<br>&nbsp;&nbsp;&nbsp;&nbsp;物化逝不留，我兴为嗟咨。
<br>&nbsp;&nbsp;&nbsp;&nbsp;便当勤秉烛，为乐戒暮迟。
<br>
<br>苏轼?秋怀二首
<br>&nbsp;&nbsp;&nbsp;&nbsp;海风东南来，吹尽三日雨。
<br>&nbsp;&nbsp;&nbsp;&nbsp;空阶有余滴，似与幽人语。
<br>&nbsp;&nbsp;&nbsp;&nbsp;念我平生欢，寂寞守环堵。
<br>&nbsp;&nbsp;&nbsp;&nbsp;壶浆慰作劳，裹饭救寒苦。
<br>&nbsp;&nbsp;&nbsp;&nbsp;今年秋应熟，过从饱鸡黍。
<br>&nbsp;&nbsp;&nbsp;&nbsp;嗟我独何求，万里涉江浦。
<br>&nbsp;&nbsp;&nbsp;&nbsp;居贫岂无食，自不安畎亩。
<br>&nbsp;&nbsp;&nbsp;&nbsp;念此坐达晨，残灯翳复吐。
<br>
<br>苏轼?秋日寄友人
<br>&nbsp;&nbsp;&nbsp;&nbsp;柳条风暖会吟时，林下池边屐齿移。
<br>&nbsp;&nbsp;&nbsp;&nbsp;别後过从更疏懒，暮蝉嘹乱不胜悲。
<br>
<br>苏轼?秋思寄子由
<br>&nbsp;&nbsp;&nbsp;&nbsp;黄叶山川知晚秋，小虫催女献功裘。
<br>&nbsp;&nbsp;&nbsp;&nbsp;老松阅世卧云壑，挽著苍江无万牛。
<br>
<br>苏轼?秋晚客兴
<br>&nbsp;&nbsp;&nbsp;&nbsp;草满池塘霜送梅，疏林野色近楼台。
<br>&nbsp;&nbsp;&nbsp;&nbsp;天围故越侵云尽，潮上孤城带月回。
<br>&nbsp;&nbsp;&nbsp;&nbsp;客梦冷随枫叶断，愁心低逐雁行来。
<br>&nbsp;&nbsp;&nbsp;&nbsp;流年又喜经重九，可意黄花是处开。
<br>
<br>苏轼?秋兴三首
<br>&nbsp;&nbsp;&nbsp;&nbsp;野鸟游鱼信往还，此身同寄水云间。
<br>&nbsp;&nbsp;&nbsp;&nbsp;谁家晚吹残红叶，一夜归心满旧山。
<br>&nbsp;&nbsp;&nbsp;&nbsp;可慰摧颓仍健食，比来通脱屡酡颜。
<br>&nbsp;&nbsp;&nbsp;&nbsp;年华岂是催人老，双鬓无端只自斑。
<br>
<br>苏轼?秋兴三首
<br>&nbsp;&nbsp;&nbsp;&nbsp;故里依然一梦前，相携重上钓鱼船。
<br>&nbsp;&nbsp;&nbsp;&nbsp;尝陪大幙全陈迹，谬忝承明愧昔年。
<br>&nbsp;&nbsp;&nbsp;&nbsp;报国无成空白首，退耕何处有名田。
<br>&nbsp;&nbsp;&nbsp;&nbsp;黄鸡白酒云山约，此计当时已浩然。
<br>
<br>苏轼?秋兴三首
<br>&nbsp;&nbsp;&nbsp;&nbsp;浴凤池边星斗光，宴余香满上书囊。
<br>&nbsp;&nbsp;&nbsp;&nbsp;楼前夜月低韦曲，云里车声出未央。
<br>&nbsp;&nbsp;&nbsp;&nbsp;去国何年双鬓雪，黄花重见一枝霜。
<br>&nbsp;&nbsp;&nbsp;&nbsp;伤心无限厌厌梦，长似秋宵一倍长。
<br>
<br>苏轼?求焦千之惠山泉诗
<br>&nbsp;&nbsp;&nbsp;&nbsp;兹山定空中，乳水满其腹。
<br>&nbsp;&nbsp;&nbsp;&nbsp;遇隙则发见，臭味实一族。
<br>&nbsp;&nbsp;&nbsp;&nbsp;浅深各有值，方圆随所蓄。
<br>&nbsp;&nbsp;&nbsp;&nbsp;或为云汹涌，或作线断续。
<br>&nbsp;&nbsp;&nbsp;&nbsp;或鸣空洞中，杂佩间琴筑。
<br>&nbsp;&nbsp;&nbsp;&nbsp;或流苍石缝，宛转龙鸾蹙。
<br>&nbsp;&nbsp;&nbsp;&nbsp;瓶罂走千里，真伪半相渎。
<br>&nbsp;&nbsp;&nbsp;&nbsp;贵人高宴罢，醉眼乱红绿。
<br>&nbsp;&nbsp;&nbsp;&nbsp;赤泥开方印，紫饼截圆玉。
<br>&nbsp;&nbsp;&nbsp;&nbsp;倾瓯共欢赏，窃语笑僮仆。
<br>&nbsp;&nbsp;&nbsp;&nbsp;岂如泉上僧，盥洒自挹掬。
<br>&nbsp;&nbsp;&nbsp;&nbsp;故代怜解病，蒻笼寄新馥。
<br>&nbsp;&nbsp;&nbsp;&nbsp;欠伸北窗下，昼睡美方熟。
<br>&nbsp;&nbsp;&nbsp;&nbsp;精品厌凡泉，愿子致一斛。
<br>
<br>苏轼?曲槛
<br>&nbsp;&nbsp;&nbsp;&nbsp;流水照朱栏，浮萍乱明监。
<br>&nbsp;&nbsp;&nbsp;&nbsp;谁见槛上人，无言观物泛。
<br>
<br>苏轼?屈原塔
<br>&nbsp;&nbsp;&nbsp;&nbsp;楚人悲屈原，千载意未歇。
<br>&nbsp;&nbsp;&nbsp;&nbsp;精魂飘何处，父老空哽咽。
<br>&nbsp;&nbsp;&nbsp;&nbsp;至今沧江上，投饭救饥渴。
<br>&nbsp;&nbsp;&nbsp;&nbsp;遗风成竞渡，哀叫楚山裂。
<br>&nbsp;&nbsp;&nbsp;&nbsp;屈原古壮士，就死意甚烈。
<br>&nbsp;&nbsp;&nbsp;&nbsp;世俗安得知，眷眷不忍决。
<br>&nbsp;&nbsp;&nbsp;&nbsp;南宾旧属楚，山上有遗塔。
<br>&nbsp;&nbsp;&nbsp;&nbsp;应是奉佛人，恐子就沦灭。
<br>&nbsp;&nbsp;&nbsp;&nbsp;此事虽无凭，此意固已切。
<br>&nbsp;&nbsp;&nbsp;&nbsp;古人谁不死，何必较考折。
<br>&nbsp;&nbsp;&nbsp;&nbsp;名声实无穷，富贵亦暂热。
<br>&nbsp;&nbsp;&nbsp;&nbsp;大夫知此理，所以持死节。
<br>
<br>苏轼?去杭州十五年，复游西湖，用欧阳察判韵
<br>&nbsp;&nbsp;&nbsp;&nbsp;我识南屏金鲫鱼，重来拊槛散斋余。
<br>&nbsp;&nbsp;&nbsp;&nbsp;还从旧社得心印，似省前生觅手书。
<br>&nbsp;&nbsp;&nbsp;&nbsp;葑合平湖久芜漫，人经丰岁尚凋疏。
<br>&nbsp;&nbsp;&nbsp;&nbsp;谁怜寂寞高常侍，老去狂歌忆孟诸。
<br>
<br>苏轼?去年秋，偶游宝山上方。入一小院，阒然无人。有一僧，隐几低头读
<br>&nbsp;&nbsp;&nbsp;&nbsp;云师来宝山，一住十五秋。
<br>&nbsp;&nbsp;&nbsp;&nbsp;读书尝闭户，客至不举头。
<br>&nbsp;&nbsp;&nbsp;&nbsp;去年造其室，清坐忘百忧。
<br>&nbsp;&nbsp;&nbsp;&nbsp;我初无言说，师亦无对酬。
<br>&nbsp;&nbsp;&nbsp;&nbsp;今来复扣门，空房但飕飀。
<br>&nbsp;&nbsp;&nbsp;&nbsp;云已灭无余，薪尽火不留。
<br>&nbsp;&nbsp;&nbsp;&nbsp;却疑此室中，常有斯人不。
<br>&nbsp;&nbsp;&nbsp;&nbsp;所遇孰非梦，事过吾何求。
<br>
<br>苏轼?去岁，与子野游逍遥堂。日欲没，因并西山叩罗浮道院，至，已二鼓
<br>&nbsp;&nbsp;&nbsp;&nbsp;往岁追欢地，寒窗梦不成。
<br>&nbsp;&nbsp;&nbsp;&nbsp;笑谈惊半夜，风雨暗长檠。
<br>&nbsp;&nbsp;&nbsp;&nbsp;鸡唱山椒晓，钟鸣霜外声。
<br>&nbsp;&nbsp;&nbsp;&nbsp;只今那复见，仿佛似三生。
<br>
<br>苏轼?去岁九月二十七日，在黄州，生子遯，小名干儿，颀然颖异。至今年
<br>&nbsp;&nbsp;&nbsp;&nbsp;吾年四十九，羁旅失幼子。
<br>&nbsp;&nbsp;&nbsp;&nbsp;幼子真吾儿，眉角生已似。
<br>&nbsp;&nbsp;&nbsp;&nbsp;未期观所好，蹁跹逐书史。
<br>&nbsp;&nbsp;&nbsp;&nbsp;摇头却梨栗，似识非分耻。
<br>&nbsp;&nbsp;&nbsp;&nbsp;吾老常鲜欢，赖此一笑喜。
<br>&nbsp;&nbsp;&nbsp;&nbsp;忽然遭夺去，恶业我累尔。
<br>&nbsp;&nbsp;&nbsp;&nbsp;衣薪那免俗，变灭须臾耳。
<br>&nbsp;&nbsp;&nbsp;&nbsp;归来怀抱空，老泪如泻水。
<br>
<br>苏轼?人日猎城南，会者十人，以身轻一鸟过枪急万人呼为韵，得鸟字
<br>&nbsp;&nbsp;&nbsp;&nbsp;儿童笑使君，忧愠常悄悄。
<br>&nbsp;&nbsp;&nbsp;&nbsp;谁拈白接，令跨金騕袅。
<br>&nbsp;&nbsp;&nbsp;&nbsp;东风吹湿雪，手冷怯清晓。
<br>&nbsp;&nbsp;&nbsp;&nbsp;忽发两呜髇，相趁飞虻小。
<br>&nbsp;&nbsp;&nbsp;&nbsp;放弓一长啸，目送孤鸿矫。
<br>&nbsp;&nbsp;&nbsp;&nbsp;吟诗忘鞭辔，不语头自掉。
<br>&nbsp;&nbsp;&nbsp;&nbsp;归来仍脱粟，盐豉煮芹蓼。
<br>&nbsp;&nbsp;&nbsp;&nbsp;何似雷将军，两眼霜鹘皎。
<br>&nbsp;&nbsp;&nbsp;&nbsp;黑头已为将，百战意未了。
<br>&nbsp;&nbsp;&nbsp;&nbsp;马上倒银瓶，得兔不暇燎。
<br>&nbsp;&nbsp;&nbsp;&nbsp;少年负奇志，蹭蹬百忧绕。
<br>&nbsp;&nbsp;&nbsp;&nbsp;回首英雄人，老死已不少。
<br>&nbsp;&nbsp;&nbsp;&nbsp;青春还一梦，余年真过鸟。
<br>&nbsp;&nbsp;&nbsp;&nbsp;莫上呼鹰台，平生笑刘表。
<br>
<br>苏轼?壬寅二月，有诏令郡吏分往属县灭决囚禁。自十三日受命出府，至宝
<br>&nbsp;&nbsp;&nbsp;&nbsp;远人罹水旱，王命释俘囚。
<br>&nbsp;&nbsp;&nbsp;&nbsp;分县传明诏，寻山得胜游。
<br>&nbsp;&nbsp;&nbsp;&nbsp;萧条初出郭，旷荡实消忧。
<br>&nbsp;&nbsp;&nbsp;&nbsp;薄暮来孤镇，登临忆武侯。
<br>&nbsp;&nbsp;&nbsp;&nbsp;峥嵘依绝壁，苍茫瞰奔流。
<br>&nbsp;&nbsp;&nbsp;&nbsp;半夜人呼急，横空火气浮。
<br>&nbsp;&nbsp;&nbsp;&nbsp;天遥殊不辨，风急已难收。
<br>&nbsp;&nbsp;&nbsp;&nbsp;晓入陈仓县，犹余卖酒楼。
<br>&nbsp;&nbsp;&nbsp;&nbsp;烟煤已狼藉，吏卒尚呀咻。
<br>&nbsp;&nbsp;&nbsp;&nbsp;鸡岭云霞古，龙宫殿宇幽。
<br>&nbsp;&nbsp;&nbsp;&nbsp;南山连大散，归路走吾州。
<br>&nbsp;&nbsp;&nbsp;&nbsp;欲往安能遂，将还为少留
<br>&nbsp;&nbsp;&nbsp;&nbsp;回趋西虢道，却渡小河洲。
<br>&nbsp;&nbsp;&nbsp;&nbsp;闻道磻溪石，犹存渭水头。
<br>&nbsp;&nbsp;&nbsp;&nbsp;苍崖虽有迹，大钓本无钩。
<br>&nbsp;&nbsp;&nbsp;&nbsp;东去过郿坞，孤城象汉刘。
<br>&nbsp;&nbsp;&nbsp;&nbsp;谁言董公健，竟复伍孚仇。
<br>&nbsp;&nbsp;&nbsp;&nbsp;白刃俄生肘，黄金谩似丘。
<br>&nbsp;&nbsp;&nbsp;&nbsp;平生闻太白，一见驻行驺。
<br>&nbsp;&nbsp;&nbsp;&nbsp;鼓角谁能试，风雷果致不。
<br>&nbsp;&nbsp;&nbsp;&nbsp;岩崖已奇绝，冰雪更琱锼。
<br>&nbsp;&nbsp;&nbsp;&nbsp;春旱忧无麦，山灵喜有湫。
<br>&nbsp;&nbsp;&nbsp;&nbsp;蛟龙懒方睡，瓶罐小容偷。
<br>&nbsp;&nbsp;&nbsp;&nbsp;二曲林泉胜，三川气象侔。
<br>&nbsp;&nbsp;&nbsp;&nbsp;近山黣麦早，临水竹篁修。
<br>&nbsp;&nbsp;&nbsp;&nbsp;先帝膺符命，行宫画冕旒。
<br>&nbsp;&nbsp;&nbsp;&nbsp;侍臣簪武弁，女乐抱箜篌。
<br>&nbsp;&nbsp;&nbsp;&nbsp;秘殿开金锁，神人控玉蚢。
<br>&nbsp;&nbsp;&nbsp;&nbsp;黑衣横巨剑，被发凛双眸。
<br>&nbsp;&nbsp;&nbsp;&nbsp;邂逅逢佳士，相将弄彩舟。
<br>&nbsp;&nbsp;&nbsp;&nbsp;投篙披绿荇，濯足乱清沟。
<br>&nbsp;&nbsp;&nbsp;&nbsp;晚宿南溪上，森如水国秋。
<br>&nbsp;&nbsp;&nbsp;&nbsp;遶湖栽翠密，终夜响飕飀。
<br>&nbsp;&nbsp;&nbsp;&nbsp;冒晓穷幽邃，操戈畏炳彪。
<br>&nbsp;&nbsp;&nbsp;&nbsp;尹生犹有宅，老氏旧停輈。
<br>&nbsp;&nbsp;&nbsp;&nbsp;问道遗踪在，登仙往事悠。
<br>&nbsp;&nbsp;&nbsp;&nbsp;御风归汗漫，阅世似蜉蝣。
<br>&nbsp;&nbsp;&nbsp;&nbsp;羽客知人意，瑶琴系马秋。
<br>&nbsp;&nbsp;&nbsp;&nbsp;不辞山寺远，来作鹿鸣呦。
<br>&nbsp;&nbsp;&nbsp;&nbsp;帝子传闻李，岩堂髣像缑。
<br>&nbsp;&nbsp;&nbsp;&nbsp;轻风帏幔卷，落日髻鬟愁。
<br>&nbsp;&nbsp;&nbsp;&nbsp;入谷惊蒙密，登坡费挽搂。
<br>&nbsp;&nbsp;&nbsp;&nbsp;乱峰搀似槊，一水澹如油。
<br>&nbsp;&nbsp;&nbsp;&nbsp;中使何年到，金龙自古投。
<br>&nbsp;&nbsp;&nbsp;&nbsp;千重横翠石，百丈见游儵。
<br>&nbsp;&nbsp;&nbsp;&nbsp;最爱泉鸣洞，初尝雪入喉。
<br>&nbsp;&nbsp;&nbsp;&nbsp;满瓶虽可致，洗耳叹无由。
<br>&nbsp;&nbsp;&nbsp;&nbsp;忽忆寻蟆培，方冬脱鹿裘。
<br>&nbsp;&nbsp;&nbsp;&nbsp;山川良甚似，水石亦堪俦。
<br>&nbsp;&nbsp;&nbsp;&nbsp;惟有泉傍饮，无人自献酬。
<br>
<br>苏轼?壬寅重九，不预会，独游普门寺僧阁，有怀子由
<br>&nbsp;&nbsp;&nbsp;&nbsp;花开酒美盍言归，来看南山冷翠微。
<br>&nbsp;&nbsp;&nbsp;&nbsp;忆弟泪如云不散，望乡心与雁南飞。
<br>&nbsp;&nbsp;&nbsp;&nbsp;明年纵健人应老，昨日追欢意正违。
<br>&nbsp;&nbsp;&nbsp;&nbsp;不问秋风强吹帽，秦人不笑楚人讥。
<br>
<br>苏轼?任师中挽词
<br>&nbsp;&nbsp;&nbsp;&nbsp;大任刚烈世无有，疾恶如风朱伯厚。
<br>&nbsp;&nbsp;&nbsp;&nbsp;小任温毅老更文，聪明慈爱小冯君。
<br>&nbsp;&nbsp;&nbsp;&nbsp;两任才行不须说，畴昔并友吾先人。
<br>&nbsp;&nbsp;&nbsp;&nbsp;相看半作晨星没，可怜太白配残月。
<br>&nbsp;&nbsp;&nbsp;&nbsp;大任先去冢未乾，小任相继呼不还。
<br>&nbsp;&nbsp;&nbsp;&nbsp;强寄一樽生死别，樽中有泪酒应酸。
<br>&nbsp;&nbsp;&nbsp;&nbsp;贵贱贤愚同尽耳，君今不尽缘贤子。
<br>&nbsp;&nbsp;&nbsp;&nbsp;人间得丧了无凭，只有天公终可倚。
<br>
<br>苏轼?日日出东门
<br>&nbsp;&nbsp;&nbsp;&nbsp;日日出东门，步寻东城游。
<br>&nbsp;&nbsp;&nbsp;&nbsp;城门抱关卒，笑我此何求。
<br>&nbsp;&nbsp;&nbsp;&nbsp;我亦无所求，驾言写我忧。
<br>&nbsp;&nbsp;&nbsp;&nbsp;意适忽忘返，路穷乃归休。
<br>&nbsp;&nbsp;&nbsp;&nbsp;悬知百岁後，父老说故侯。
<br>&nbsp;&nbsp;&nbsp;&nbsp;古来贤达人，此路谁不由。
<br>&nbsp;&nbsp;&nbsp;&nbsp;百年寓华屋，千载归山丘。
<br>&nbsp;&nbsp;&nbsp;&nbsp;何事羊公子，不肯过西州。
<br>
<br>苏轼?戎州
<br>&nbsp;&nbsp;&nbsp;&nbsp;乱山围古郡，市易带群蛮。
<br>&nbsp;&nbsp;&nbsp;&nbsp;瘦岭春耕少，孤城夜漏闲。
<br>&nbsp;&nbsp;&nbsp;&nbsp;往时边有警，征马去无还。
<br>&nbsp;&nbsp;&nbsp;&nbsp;自顷方从化，年来亦款关。
<br>&nbsp;&nbsp;&nbsp;&nbsp;颇能贪汉布，但未脱金鑗。
<br>&nbsp;&nbsp;&nbsp;&nbsp;何足争强弱，吾民尽玉颜。
<br>
<br>苏轼?入馆
<br>&nbsp;&nbsp;&nbsp;&nbsp;黄省文书分道山，静传钟鼓建章闲。
<br>&nbsp;&nbsp;&nbsp;&nbsp;天边玉树西风起，知有新秋到世间。
<br>
<br>苏轼?入寺
<br>&nbsp;&nbsp;&nbsp;&nbsp;曳杖入寺门，辑杖挹世尊。
<br>&nbsp;&nbsp;&nbsp;&nbsp;我是玉堂仙，谪来海南村。
<br>&nbsp;&nbsp;&nbsp;&nbsp;多生宿业尽，一气中夜存。
<br>&nbsp;&nbsp;&nbsp;&nbsp;旦随老鸦起，饥食扶桑暾。
<br>&nbsp;&nbsp;&nbsp;&nbsp;光圆摩尼珠，照耀玻璃盆。
<br>&nbsp;&nbsp;&nbsp;&nbsp;来从佛印可，稍觉魔忙奔。
<br>&nbsp;&nbsp;&nbsp;&nbsp;闲看树转午，坐到钟鸣昏。
<br>&nbsp;&nbsp;&nbsp;&nbsp;敛收平生心，耿耿聊自温。
<br>
<br>苏轼?入峡
<br>&nbsp;&nbsp;&nbsp;&nbsp;自昔怀幽赏，今兹得纵探。
<br>&nbsp;&nbsp;&nbsp;&nbsp;长江连楚蜀，万派泻东南。
<br>&nbsp;&nbsp;&nbsp;&nbsp;合水来如电，黔波绿似蓝。
<br>&nbsp;&nbsp;&nbsp;&nbsp;余流细不数，远势竞相参。
<br>&nbsp;&nbsp;&nbsp;&nbsp;入峡初无路，连山忽似龛。
<br>&nbsp;&nbsp;&nbsp;&nbsp;萦纡收浩渺，蹙缩作渊潭。
<br>&nbsp;&nbsp;&nbsp;&nbsp;风过如呼吸，云生似吐含。
<br>&nbsp;&nbsp;&nbsp;&nbsp;坠崖鸣窣窣，垂蔓绿毵毵。
<br>&nbsp;&nbsp;&nbsp;&nbsp;冷翠多崖竹，孤生有石楠。
<br>&nbsp;&nbsp;&nbsp;&nbsp;飞泉飘乱雪，怪石走惊骖。
<br>&nbsp;&nbsp;&nbsp;&nbsp;绝涧知深浅，樵童忽两三。
<br>&nbsp;&nbsp;&nbsp;&nbsp;人烟偶逢郭，沙岸可乘蓝。
<br>&nbsp;&nbsp;&nbsp;&nbsp;野戍荒州县，邦君古子男。
<br>&nbsp;&nbsp;&nbsp;&nbsp;放衙鸣晚鼓，留客荐霜柑。
<br>&nbsp;&nbsp;&nbsp;&nbsp;闻道黄精草，丛生绿生篸。
<br>&nbsp;&nbsp;&nbsp;&nbsp;尽应充食饮，不见有彭聃。
<br>&nbsp;&nbsp;&nbsp;&nbsp;气候冬犹暖，星河夜半涵。
<br>&nbsp;&nbsp;&nbsp;&nbsp;遗民悲昶衍，旧欲接鱼蚕。
<br>&nbsp;&nbsp;&nbsp;&nbsp;板屋漫无瓦，岩居窄似庵。
<br>&nbsp;&nbsp;&nbsp;&nbsp;伐薪常冒险，得米不盈畑。
<br>&nbsp;&nbsp;&nbsp;&nbsp;叹息生何陋，劬劳不自惭。
<br>&nbsp;&nbsp;&nbsp;&nbsp;叶舟轻远泝，大浪固尝谙。
<br>&nbsp;&nbsp;&nbsp;&nbsp;矍铄空相视，呕哑莫与谈。
<br>&nbsp;&nbsp;&nbsp;&nbsp;蛮荒安可住，幽邃信难＊。
<br>&nbsp;&nbsp;&nbsp;&nbsp;独爱孤栖鹘，高超百尺岚。
<br>&nbsp;&nbsp;&nbsp;&nbsp;横飞应自得，远扬似无贪。
<br>&nbsp;&nbsp;&nbsp;&nbsp;振翮游霄汉，无心顾雀鹌。
<br>&nbsp;&nbsp;&nbsp;&nbsp;尘劳世方病，局促我何堪。
<br>&nbsp;&nbsp;&nbsp;&nbsp;尽解林泉好，多为富贵酣。
<br>&nbsp;&nbsp;&nbsp;&nbsp;试看飞鸟乐，高遁此心甘。
<br>
<br>苏轼?阮籍啸台
<br>&nbsp;&nbsp;&nbsp;&nbsp;阮生古狂达，遁世默无言。
<br>&nbsp;&nbsp;&nbsp;&nbsp;犹余胸中气，长啸独轩轩。
<br>&nbsp;&nbsp;&nbsp;&nbsp;高情遗万物，不与世俗论。
<br>&nbsp;&nbsp;&nbsp;&nbsp;登临偶自写，激越荡乾坤。
<br>&nbsp;&nbsp;&nbsp;&nbsp;醒为啸所发，饮为醉所昏。
<br>&nbsp;&nbsp;&nbsp;&nbsp;谁能与之较，乱世足自存。
<br>
<br>苏轼?瑞金东明观
<br>&nbsp;&nbsp;&nbsp;&nbsp;浮金最好溪南景，古木楼台画不成。
<br>&nbsp;&nbsp;&nbsp;&nbsp;天籁远兼流水韵，云環常听步虚声。
<br>&nbsp;&nbsp;&nbsp;&nbsp;青鸾白鹤蟠空下，翠草玄芝匝地生。
<br>&nbsp;&nbsp;&nbsp;&nbsp;咫尺仙都隔尘世，门前车马任纵横。
<br>
<br>苏轼?润州甘露寺弹筝
<br>&nbsp;&nbsp;&nbsp;&nbsp;多景楼上弹神曲，欲断哀弦再三促。
<br>&nbsp;&nbsp;&nbsp;&nbsp;江妃出听雾雨愁，白浪翻空动浮玉。
<br>&nbsp;&nbsp;&nbsp;&nbsp;唤取吾家双凤槽，遣作三峡孤猿号。
<br>&nbsp;&nbsp;&nbsp;&nbsp;与君合奏芳春调，啄木飞来霜树杪。
<br>
<br>苏轼?三朵花
<br>&nbsp;&nbsp;&nbsp;&nbsp;学道无成鬓已华，不劳千劫漫蒸砂。
<br>&nbsp;&nbsp;&nbsp;&nbsp;归来且看一宿觉，未暇远寻三朵花。
<br>&nbsp;&nbsp;&nbsp;&nbsp;两手欲遮瓶里雀，四条深怕井中蛇。
<br>&nbsp;&nbsp;&nbsp;&nbsp;画图要识先生面，试问房陵好事家。
<br>
<br>苏轼?三萼牡丹
<br>&nbsp;&nbsp;&nbsp;&nbsp;风雨何年别，留真向此邦。
<br>&nbsp;&nbsp;&nbsp;&nbsp;至今遗恨在，巧过不成双。
<br>
<br>苏轼?三泉
<br>&nbsp;&nbsp;&nbsp;&nbsp;皎皎岩下泉，无人还自洁。
<br>&nbsp;&nbsp;&nbsp;&nbsp;不用比三星，清光同一月。
<br>
<br>苏轼?三月二十九日二首
<br>&nbsp;&nbsp;&nbsp;&nbsp;南岭过云开紫翠，北江飞雨送凄凉。
<br>&nbsp;&nbsp;&nbsp;&nbsp;酒醒梦回春尽日，闭门隐几坐烧香。
<br>
<br>苏轼?三月二十九日二首
<br>&nbsp;&nbsp;&nbsp;&nbsp;门外橘花犹的皪，墙头荔子已斓斑。
<br>&nbsp;&nbsp;&nbsp;&nbsp;树暗草深人静处，卷帘攲枕卧看山。
<br>
<br>苏轼?三月二十日多叶杏盛开
<br>&nbsp;&nbsp;&nbsp;&nbsp;零露泫月蕊，温风散晴葩。
<br>&nbsp;&nbsp;&nbsp;&nbsp;春工了不睡，连夜开此花。
<br>&nbsp;&nbsp;&nbsp;&nbsp;芳心谁剪刻，天质自清华。
<br>&nbsp;&nbsp;&nbsp;&nbsp;恼客香有无，弄妆影横斜。
<br>&nbsp;&nbsp;&nbsp;&nbsp;中山古战国，杀气浮高牙。
<br>&nbsp;&nbsp;&nbsp;&nbsp;丛台余袨服，易水雄悲笳。
<br>&nbsp;&nbsp;&nbsp;&nbsp;自从此花开，玉肌洗尘沙。
<br>&nbsp;&nbsp;&nbsp;&nbsp;坐令游侠窟，化作温柔家。
<br>&nbsp;&nbsp;&nbsp;&nbsp;我老念江海，不饮空咨嗟。
<br>&nbsp;&nbsp;&nbsp;&nbsp;刘郎归何日，红桃烁残霞。
<br>&nbsp;&nbsp;&nbsp;&nbsp;明年花开时，举酒望三巴。
<br>
<br>苏轼?三月二十日开园三首
<br>&nbsp;&nbsp;&nbsp;&nbsp;雪髯霜鬓语伧狞，淡荡园林取次行。
<br>&nbsp;&nbsp;&nbsp;&nbsp;要识将军不凡意，从来只啜小人羹。
<br>
<br>苏轼?三月二十日开园三首
<br>&nbsp;&nbsp;&nbsp;&nbsp;西园牡龠夜沉沉，尚有游人卧柳阴。
<br>&nbsp;&nbsp;&nbsp;&nbsp;鹤睡觉时风露下，落花飞絮满衣襟。
<br>
<br>苏轼?三月二十日开园三首
<br>&nbsp;&nbsp;&nbsp;&nbsp;郁郁苍髯真道友，丝丝红萼是乡人。
<br>&nbsp;&nbsp;&nbsp;&nbsp;何时翠竹江村路，送我柴门月色新。
<br>
<br>苏轼?散郎亭
<br>&nbsp;&nbsp;&nbsp;&nbsp;法花下有散郎亭，老树荒崖如有情。
<br>&nbsp;&nbsp;&nbsp;&nbsp;欢戚已随时事去，壁间只有古人名。
<br>
<br>苏轼?僧
<br>&nbsp;&nbsp;&nbsp;&nbsp;一钵即生涯，随缘度岁华。
<br>&nbsp;&nbsp;&nbsp;&nbsp;是山皆有寺，何处不为家。
<br>&nbsp;&nbsp;&nbsp;&nbsp;笠重吴山雪，鞋香楚地花。
<br>&nbsp;&nbsp;&nbsp;&nbsp;他年访禅室，宁惮路歧赊。
<br>
<br>苏轼?僧惠勤初罢僧职
<br>&nbsp;&nbsp;&nbsp;&nbsp;轩轩青田鹤，郁郁在樊笼。
<br>&nbsp;&nbsp;&nbsp;&nbsp;既为物所縻，遂与吾辈同。
<br>&nbsp;&nbsp;&nbsp;&nbsp;今来始谢去，万事一笑空。
<br>&nbsp;&nbsp;&nbsp;&nbsp;新诗如洗出，不受外垢蒙。
<br>&nbsp;&nbsp;&nbsp;&nbsp;清风入齿牙，出语如风松。
<br>&nbsp;&nbsp;&nbsp;&nbsp;霜髭茁病骨，饥坐听午钟。
<br>&nbsp;&nbsp;&nbsp;&nbsp;非诗能穷人，穷者诗乃工。
<br>&nbsp;&nbsp;&nbsp;&nbsp;此语信不妄，吾闻诸醉翁。
<br>
<br>苏轼?僧清顺新作垂云亭
<br>&nbsp;&nbsp;&nbsp;&nbsp;江山虽有余，亭树苦难稳。
<br>&nbsp;&nbsp;&nbsp;&nbsp;登临不得要，万象各偃蹇。
<br>&nbsp;&nbsp;&nbsp;&nbsp;惜哉垂云轩，此地得何晚。
<br>&nbsp;&nbsp;&nbsp;&nbsp;天公争向背，诗眼巧增损。
<br>&nbsp;&nbsp;&nbsp;&nbsp;路穷朱栏出，山破石壁很。
<br>&nbsp;&nbsp;&nbsp;&nbsp;海门浸坤轴，湖尾抱云巘。
<br>&nbsp;&nbsp;&nbsp;&nbsp;匆匆城郭丽，淡淡烟村远。
<br>&nbsp;&nbsp;&nbsp;&nbsp;纷纷鸟鹊去，一一渔樵返。
<br>&nbsp;&nbsp;&nbsp;&nbsp;雄观快新获，微景收昔遁。
<br>&nbsp;&nbsp;&nbsp;&nbsp;道人真古人，啸咏慕嵇阮。
<br>&nbsp;&nbsp;&nbsp;&nbsp;空斋卧蒲褐，芒屦每自捆。
<br>&nbsp;&nbsp;&nbsp;&nbsp;天怜诗人穷，乞与供诗本。
<br>&nbsp;&nbsp;&nbsp;&nbsp;我诗久不作，荒涩旋锄垦。
<br>&nbsp;&nbsp;&nbsp;&nbsp;从君觅佳句，咀嚼废朝饭。
<br>
<br>苏轼?僧爽白鸡
<br>&nbsp;&nbsp;&nbsp;&nbsp;断尾雄鸡本畏烹，年来听法伴修行。
<br>&nbsp;&nbsp;&nbsp;&nbsp;还须却置莲花漏，老怯风霜恐不鸣。
<br>
<br>苏轼?山茶
<br>&nbsp;&nbsp;&nbsp;&nbsp;游蜂掠尽粉丝黄，落蕊犹收蜜露香。
<br>&nbsp;&nbsp;&nbsp;&nbsp;待得春风几枝在，年来杀菽有飞霜。
<br>
<br>苏轼?山茶
<br>&nbsp;&nbsp;&nbsp;&nbsp;萧萧南山松，黄叶陨劲风。
<br>&nbsp;&nbsp;&nbsp;&nbsp;谁怜儿女花，散火冰雪中。
<br>&nbsp;&nbsp;&nbsp;&nbsp;能传岁寒姿，古来惟丘翁。
<br>&nbsp;&nbsp;&nbsp;&nbsp;赵叟得其妙，一洗胶粉空。
<br>&nbsp;&nbsp;&nbsp;&nbsp;掌中调丹砂，染此鹤顶红。
<br>&nbsp;&nbsp;&nbsp;&nbsp;何须夸落墨，独赏江南工。
<br>
<br>苏轼?山村
<br>&nbsp;&nbsp;&nbsp;&nbsp;野水开冰出，山云带雨行。
<br>&nbsp;&nbsp;&nbsp;&nbsp;白鸥乘晓泛，黄犊试春耕。
<br>&nbsp;&nbsp;&nbsp;&nbsp;地僻民风古，年丰米价平。
<br>&nbsp;&nbsp;&nbsp;&nbsp;村居自潇洒，况有读书声。
<br>
<br>苏轼?山村
<br>&nbsp;&nbsp;&nbsp;&nbsp;野老幽居处，成吾一首诗。
<br>&nbsp;&nbsp;&nbsp;&nbsp;桑枝碍行路，瓜蔓网疏篱。
<br>&nbsp;&nbsp;&nbsp;&nbsp;牧去牛将犊，人来犬护儿。
<br>&nbsp;&nbsp;&nbsp;&nbsp;生涯虽朴略，气象自熙熙。
<br>
<br>苏轼?山村五绝
<br>&nbsp;&nbsp;&nbsp;&nbsp;竹篱茅屋趁溪斜，春入山村处处花。
<br>&nbsp;&nbsp;&nbsp;&nbsp;无象太平还有象，孤烟起处是人家。
<br>
<br>苏轼?山村五绝
<br>&nbsp;&nbsp;&nbsp;&nbsp;烟雨蒙蒙鸡犬声，有生何处不安生。
<br>&nbsp;&nbsp;&nbsp;&nbsp;但令黄犊无人佩，布谷何劳也劝耕。
<br>
<br>苏轼?山村五绝
<br>&nbsp;&nbsp;&nbsp;&nbsp;老翁七十自腰镰，惭愧春山笋蕨甜。
<br>&nbsp;&nbsp;&nbsp;&nbsp;岂是闻韶解忘味，迩来三月食无盐。
<br>
<br>苏轼?山村五绝
<br>&nbsp;&nbsp;&nbsp;&nbsp;杖藜里饭去匆匆，过眼青钱转手空。
<br>&nbsp;&nbsp;&nbsp;&nbsp;赢得儿童语音好，一年强半在城中。
<br>
<br>苏轼?山村五绝
<br>&nbsp;&nbsp;&nbsp;&nbsp;窃禄忘归我自羞，丰年底事汝忧愁。
<br>&nbsp;&nbsp;&nbsp;&nbsp;不须更待飞鸢堕，方念平生马少游。
<br>
<br>苏轼?山光寺送客回次芝上人韵
<br>&nbsp;&nbsp;&nbsp;&nbsp;闹里清游借隙光，醉时真境发天藏。
<br>&nbsp;&nbsp;&nbsp;&nbsp;梦回拾得吹来句，十里南风草木香。
<br>
<br>苏轼?山坡陀行
<br>&nbsp;&nbsp;&nbsp;&nbsp;山坡陀兮下属江，势崖绝兮游波所荡如颓墙。
<br>&nbsp;&nbsp;&nbsp;&nbsp;松茀律兮百尺旁，拔此惊葛之。
<br>&nbsp;&nbsp;&nbsp;&nbsp;上不见日兮下可依，吾曳杖兮吾僮亦吾之书随。
<br>&nbsp;&nbsp;&nbsp;&nbsp;藐余望兮水中沞，颀然而长者黄冠而羽衣。
<br>&nbsp;&nbsp;&nbsp;&nbsp;澣颐坦腹盘石箕坐兮，山亦有趾安不危，
<br>&nbsp;&nbsp;&nbsp;&nbsp;四无人兮可忘饥。仙人偓佺自言其居瑶之圃，
<br>&nbsp;&nbsp;&nbsp;&nbsp;一日一夜飞相往来不可数。使其开口言兮，
<br>&nbsp;&nbsp;&nbsp;&nbsp;岂惟河汉无极惊余心。默不言兮，
<br>&nbsp;&nbsp;&nbsp;&nbsp;蹇昭氏之不鼓琴。憺将山河与日月长在，
<br>&nbsp;&nbsp;&nbsp;&nbsp;若有人兮，梦中仇池我归路。
<br>&nbsp;&nbsp;&nbsp;&nbsp;此非小有兮，噫乎何以乐此而不去。
<br>&nbsp;&nbsp;&nbsp;&nbsp;昔余游于葛天兮，身非陶氏犹与偕。
<br>&nbsp;&nbsp;&nbsp;&nbsp;乘渺茫良未果兮，仆夫悲余马怀。
<br>&nbsp;&nbsp;&nbsp;&nbsp;聊逍遥兮容与，曦余发兮兰之渚。
<br>&nbsp;&nbsp;&nbsp;&nbsp;余论世兮千载一人犹并时，余行诘曲兮欲知余者稀。
<br>&nbsp;&nbsp;&nbsp;&nbsp;峨峨洋洋余方乐兮，譬余系舟於水，
<br>&nbsp;&nbsp;&nbsp;&nbsp;鱼潜鸟举亦不知。何必每念辄得，
<br>&nbsp;&nbsp;&nbsp;&nbsp;应余若响，坐有如此兮人子期。
<br>
<br>苏轼?山行见月四言
<br>&nbsp;&nbsp;&nbsp;&nbsp;吟哦傲兀，仰晤岩月。
<br>&nbsp;&nbsp;&nbsp;&nbsp;遇巘迎崖，银刓玉啮。
<br>&nbsp;&nbsp;&nbsp;&nbsp;源鱼噞喁，岸雁舮卼。
<br>&nbsp;&nbsp;&nbsp;&nbsp;卧玩我语，聱牙岌巌。
<br>
<br>苏轼?扇
<br>&nbsp;&nbsp;&nbsp;&nbsp;团扇经秋似败荷，丹青彷佛旧松萝。
<br>&nbsp;&nbsp;&nbsp;&nbsp;一时用舍非吾事，举世炎时奈尔何。
<br>
<br>苏轼?上堵吟
<br>&nbsp;&nbsp;&nbsp;&nbsp;台上有客吟秋风，悲声萧散飘入空。
<br>&nbsp;&nbsp;&nbsp;&nbsp;台边游女来窃听，欲学声同意不同。
<br>&nbsp;&nbsp;&nbsp;&nbsp;君悲竟何事，千里金城两稚子。
<br>&nbsp;&nbsp;&nbsp;&nbsp;白马为塞凤为关，山川无人空自闲。
<br>&nbsp;&nbsp;&nbsp;&nbsp;我悲亦何苦，江水冬更深，
<br>&nbsp;&nbsp;&nbsp;&nbsp;鲂鱼冷难捕。悠悠江上听歌人，
<br>&nbsp;&nbsp;&nbsp;&nbsp;不知我意徒悲辛。
<br>
<br>苏轼?上韩持国
<br>&nbsp;&nbsp;&nbsp;&nbsp;韩氏三虎秉枢极，中有一虎似伟节。
<br>&nbsp;&nbsp;&nbsp;&nbsp;端居隐几学无心，夙驾入朝常正色。
<br>&nbsp;&nbsp;&nbsp;&nbsp;犯时独行太崴，回天不忌真药石。
<br>&nbsp;&nbsp;&nbsp;&nbsp;辇致归来荷二圣，推排使至有众力。
<br>&nbsp;&nbsp;&nbsp;&nbsp;吾侪小人但饱饭，不有君子何能国。
<br>&nbsp;&nbsp;&nbsp;&nbsp;西湖醉卧春水船，如何为人作丰年。
<br>
<br>苏轼?上清词
<br>&nbsp;&nbsp;&nbsp;&nbsp;南山之幽，云冥冥兮。
<br>&nbsp;&nbsp;&nbsp;&nbsp;孰居此者？帝侧之神君。
<br>&nbsp;&nbsp;&nbsp;&nbsp;君胡为兮山之幽，顾宫殿兮久淹留。
<br>&nbsp;&nbsp;&nbsp;&nbsp;又曷为一朝去此而不顾兮，悲此空山之人也。
<br>&nbsp;&nbsp;&nbsp;&nbsp;来不可得而知兮，去固不可得而讯也。
<br>&nbsp;&nbsp;&nbsp;&nbsp;君之来兮天门空，从千骑兮驾飞龙。
<br>&nbsp;&nbsp;&nbsp;&nbsp;隶辰星兮役太岁，俨画降兮雷隆隆。
<br>&nbsp;&nbsp;&nbsp;&nbsp;朝发轸兮帝庭，夕弭节兮山宫。
<br>&nbsp;&nbsp;&nbsp;&nbsp;懭有妖兮虐下士，精为星兮气为虹。
<br>&nbsp;&nbsp;&nbsp;&nbsp;爱流血之滂沛兮，又嗜疟疠与螟虫。
<br>&nbsp;&nbsp;&nbsp;&nbsp;啸盲风而涕雨兮，时又吐旱火之爞融。
<br>&nbsp;&nbsp;&nbsp;&nbsp;衔帝命以下讨兮，建千仞之修锋。
<br>&nbsp;&nbsp;&nbsp;&nbsp;乘飞霆而追逸景兮，歙砉扫灭而无踪。
<br>&nbsp;&nbsp;&nbsp;&nbsp;忽崩播其来会兮，走海岳之神公，
<br>&nbsp;&nbsp;&nbsp;&nbsp;龙车兽鬼不知其数兮，旗晻霭而冥蒙。
<br>&nbsp;&nbsp;&nbsp;&nbsp;渐俯伛以旅进兮，锵剑佩之相砻。
<br>&nbsp;&nbsp;&nbsp;&nbsp;司杀生之必信兮，知上帝之不汝容。
<br>&nbsp;&nbsp;&nbsp;&nbsp;既约束以反职兮，退战栗而愈恭。
<br>&nbsp;&nbsp;&nbsp;&nbsp;泽充塞于四海兮，独澹然其无功。
<br>&nbsp;&nbsp;&nbsp;&nbsp;君之去兮天门开，款阊阖兮朝玉台。
<br>&nbsp;&nbsp;&nbsp;&nbsp;群仙迎兮塞云汉，俨前导兮纷后陪。
<br>&nbsp;&nbsp;&nbsp;&nbsp;历玉阶兮帝迎劳，君良苦兮马貀颓。
<br>&nbsp;&nbsp;&nbsp;&nbsp;闵人世兮迫隘，陈下土兮帝所哀。
<br>&nbsp;&nbsp;&nbsp;&nbsp;返琼宫之嵯峨兮，役万灵之喧貀。
<br>&nbsp;&nbsp;&nbsp;&nbsp;默清净以无为兮，时节狩于斗魁。
<br>&nbsp;&nbsp;&nbsp;&nbsp;诣通明而献黜陟兮，轶荡荡其无回。
<br>&nbsp;&nbsp;&nbsp;&nbsp;忽表里之焕霍兮，光下烛于九垓。
<br>&nbsp;&nbsp;&nbsp;&nbsp;时游目以下览兮，五岳为豆，四溟为杯。
<br>&nbsp;&nbsp;&nbsp;&nbsp;俯故宫之千柱兮，若毫端之集埃。
<br>&nbsp;&nbsp;&nbsp;&nbsp;来非以为乐兮，去非以为悲。
<br>&nbsp;&nbsp;&nbsp;&nbsp;谓神君之既返兮，曾颜咫尺之不违。
<br>&nbsp;&nbsp;&nbsp;&nbsp;升秘殿以内悸兮，魂凛凛而上驰。
<br>&nbsp;&nbsp;&nbsp;&nbsp;忽寤寐以有得兮，敢沐浴而献辞。
<br>&nbsp;&nbsp;&nbsp;&nbsp;是耶非耶，臣不可得而知也。
<br>
<br>苏轼?上巳日，与迨、过游涂山，记所见
<br>&nbsp;&nbsp;&nbsp;&nbsp;此生终安归，还轸天下半。
<br>&nbsp;&nbsp;&nbsp;&nbsp;朼来乘樏庙，复作微禹叹。
<br>&nbsp;&nbsp;&nbsp;&nbsp;从祀及彼呱，像设偶此粲。
<br>&nbsp;&nbsp;&nbsp;&nbsp;秦祖当侑坐，夏郊亦荐祼。
<br>&nbsp;&nbsp;&nbsp;&nbsp;可怜淮海人，尚记弧矢旦。
<br>&nbsp;&nbsp;&nbsp;&nbsp;荆山碧相照，楚水清可乱。
<br>&nbsp;&nbsp;&nbsp;&nbsp;刖人有余坑，美石肖温瓒。
<br>&nbsp;&nbsp;&nbsp;&nbsp;龟泉木杪出，牛乳石池漫。
<br>&nbsp;&nbsp;&nbsp;&nbsp;小儿强好古，侍史笑流汗。
<br>&nbsp;&nbsp;&nbsp;&nbsp;归时蝙蝠飞，炬火记远岸。
<br>
<br>苏轼?上巳日，与二三子携酒出游，随所见辄作数句，明日集之为诗，故辞
<br>&nbsp;&nbsp;&nbsp;&nbsp;薄云霏霏不成雨，杖藜晓入千花坞。
<br>&nbsp;&nbsp;&nbsp;&nbsp;柯丘海棠吾有诗，独笑深林谁敢侮。
<br>&nbsp;&nbsp;&nbsp;&nbsp;三杯卯酒人径醉，一枕春眠日亭午。
<br>&nbsp;&nbsp;&nbsp;&nbsp;竹间老人不读书，留我闭门谁教汝。
<br>&nbsp;&nbsp;&nbsp;&nbsp;出檐藂枳十围大，写真素壁千蛟舞。
<br>&nbsp;&nbsp;&nbsp;&nbsp;东坡作塘今几尺，携酒一劳农工苦。
<br>&nbsp;&nbsp;&nbsp;&nbsp;却寻流水出东门，坏垣古堑花无主。
<br>&nbsp;&nbsp;&nbsp;&nbsp;卧开桃李为谁妍，对立鵁鶄相媚妩。
<br>&nbsp;&nbsp;&nbsp;&nbsp;开樽藉草劝行路，不惜春衫污泥土。
<br>&nbsp;&nbsp;&nbsp;&nbsp;褰裳共过春草亭，扣门却入韩家圃。
<br>&nbsp;&nbsp;&nbsp;&nbsp;辘轳绳断井深碧，秋千挂索人何所。
<br>&nbsp;&nbsp;&nbsp;&nbsp;映帘空复小桃枝，乞浆不见譯门女。
<br>&nbsp;&nbsp;&nbsp;&nbsp;南上古台临断岸，雪阵翻空迷仰俯。
<br>&nbsp;&nbsp;&nbsp;&nbsp;故人馈我玉叶羹，水冷烟消谁为煮。
<br>&nbsp;&nbsp;&nbsp;&nbsp;崎岖束縵下荒径，娅奼隔花闻好语。
<br>&nbsp;&nbsp;&nbsp;&nbsp;更随落景尽余樽，却傍孤城得僧宇。
<br>&nbsp;&nbsp;&nbsp;&nbsp;主人劝我洗足眠，倒床不必闻钟鼓。
<br>&nbsp;&nbsp;&nbsp;&nbsp;明朝门外泥一尺，始悟三更雨如许。
<br>&nbsp;&nbsp;&nbsp;&nbsp;平生所向无一遂，兹游何事天不阻。
<br>&nbsp;&nbsp;&nbsp;&nbsp;固知我友不终穷，岂弟君子神所予。
<br>
<br>苏轼?上元过祥符僧可久房，萧然无灯火
<br>&nbsp;&nbsp;&nbsp;&nbsp;门前歌舞斗分朋，一室清风冷欲冰。
<br>&nbsp;&nbsp;&nbsp;&nbsp;不把琉璃闲照佛，始知无尽本无灯。
<br>
<br>苏轼?上元侍饮楼上三首呈同列
<br>&nbsp;&nbsp;&nbsp;&nbsp;澹月疏星遶建章，仙风吹下御炉香。
<br>&nbsp;&nbsp;&nbsp;&nbsp;侍臣鹄立通明殿，一朵红云捧玉皇。
<br>
<br>苏轼?上元侍饮楼上三首呈同列
<br>&nbsp;&nbsp;&nbsp;&nbsp;薄雪初消野未耕，卖薪买酒看升平。
<br>&nbsp;&nbsp;&nbsp;&nbsp;吾君勤俭倡优拙，自是丰年有笑声。
<br>
<br>苏轼?上元侍饮楼上三首呈同列
<br>&nbsp;&nbsp;&nbsp;&nbsp;老病行穿万马群，九衢人散月纷纷。
<br>&nbsp;&nbsp;&nbsp;&nbsp;归来一盏残灯在，犹有传柑遣细君。
<br>
<br>苏轼?上元夜
<br>&nbsp;&nbsp;&nbsp;&nbsp;前年侍玉辇，端门万枝灯。
<br>&nbsp;&nbsp;&nbsp;&nbsp;璧月挂罘羜，珠星缀觚棱。
<br>&nbsp;&nbsp;&nbsp;&nbsp;去年中山府，老病亦宵兴。
<br>&nbsp;&nbsp;&nbsp;&nbsp;牙旗穿夜市，铁马响春冰。
<br>&nbsp;&nbsp;&nbsp;&nbsp;今年江海上，云房寄山僧。
<br>&nbsp;&nbsp;&nbsp;&nbsp;亦复举膏火，松间见层层。
<br>&nbsp;&nbsp;&nbsp;&nbsp;散策桄榔林，林疏月鬅鬿。
<br>&nbsp;&nbsp;&nbsp;&nbsp;使君置酒罢，箫鼓转松陵。
<br>&nbsp;&nbsp;&nbsp;&nbsp;狂生来索酒，一举辄数升。
<br>&nbsp;&nbsp;&nbsp;&nbsp;浩歌出门去，我亦归瞢腾。
<br>
<br>苏轼?上元夜过赴儋守召，独坐有感
<br>&nbsp;&nbsp;&nbsp;&nbsp;使君置酒莫相违，守舍何妨独掩扉。
<br>&nbsp;&nbsp;&nbsp;&nbsp;静看月窗盘蜥蜴，卧闻风幔落伊威。
<br>&nbsp;&nbsp;&nbsp;&nbsp;灯花结尽吾犹梦，香篆消时汝欲归。
<br>&nbsp;&nbsp;&nbsp;&nbsp;搔首凄凉十年事，传柑归遗满朝衣。
<br>
<br>苏轼?少年时，尝过一村院。见壁上有诗，云：夜凉疑有雨院静似天僧。不
<br>&nbsp;&nbsp;&nbsp;&nbsp;佛灯渐暗饥鼠出，山雨忽来修竹鸣。
<br>&nbsp;&nbsp;&nbsp;&nbsp;知是何人旧诗句，已应知我此时情。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;邵伯梵行寺山茶
<br>&nbsp;&nbsp;&nbsp;&nbsp;山茶相对阿谁栽，细雨无人我独来。
<br>&nbsp;&nbsp;&nbsp;&nbsp;说似与君君不会，烂红如火雪中开。
<br>
<br>苏轼?申王画马图
<br>&nbsp;&nbsp;&nbsp;&nbsp;天宝诸王爱名马，千金争致华轩下。
<br>&nbsp;&nbsp;&nbsp;&nbsp;当时不独玉花骢，飞电流云绝潇洒。
<br>&nbsp;&nbsp;&nbsp;&nbsp;两坊岐薛甯与申，凭陵内厩多清新。
<br>&nbsp;&nbsp;&nbsp;&nbsp;肉騣汗血尽龙种，紫袍玉带真天人。
<br>&nbsp;&nbsp;&nbsp;&nbsp;骊山射猎包原隰，御前急诏穿围入。
<br>&nbsp;&nbsp;&nbsp;&nbsp;扬鞭一蹙破霜蹄，万骑如风不能及。
<br>&nbsp;&nbsp;&nbsp;&nbsp;雁飞兔走惊弦开，翠华按辔从天回。
<br>&nbsp;&nbsp;&nbsp;&nbsp;五家锦绣变山谷，百里舄珥遗纤埃。
<br>&nbsp;&nbsp;&nbsp;&nbsp;青骡蜀栈西超忽，高准浓娥散荆棘。
<br>&nbsp;&nbsp;&nbsp;&nbsp;苜蓿连天鸟自飞，五陵佳气春萧瑟。
<br>
<br>苏轼?神女庙
<br>&nbsp;&nbsp;&nbsp;&nbsp;大江从西来，上有千仞山。
<br>&nbsp;&nbsp;&nbsp;&nbsp;江山自环拥，恢诡富神奸。
<br>&nbsp;&nbsp;&nbsp;&nbsp;深渊鼍鳖横，巨壑蛇龙顽。
<br>&nbsp;&nbsp;&nbsp;&nbsp;旌阳斩长蛟，雷雨移沧湾。
<br>&nbsp;&nbsp;&nbsp;&nbsp;蜀守降老蹇，至今带连寰。
<br>&nbsp;&nbsp;&nbsp;&nbsp;纵横若无主，荡逸侵人环。
<br>&nbsp;&nbsp;&nbsp;&nbsp;上帝降瑶姬，来处荆巫间。
<br>&nbsp;&nbsp;&nbsp;&nbsp;神仙岂在猛？玉座幽且闲。
<br>&nbsp;&nbsp;&nbsp;&nbsp;飘萧驾风驭，弭节朝天关。
<br>&nbsp;&nbsp;&nbsp;&nbsp;倏忽巡四方，不知道里艰。
<br>&nbsp;&nbsp;&nbsp;&nbsp;古妆具法服，邃殿罗烟鬟。
<br>&nbsp;&nbsp;&nbsp;&nbsp;百神自奔走，杂沓来趋班。
<br>&nbsp;&nbsp;&nbsp;&nbsp;云兴灵怪聚，云散鬼神还。
<br>&nbsp;&nbsp;&nbsp;&nbsp;茫茫夜潭静，皎皎秋月弯。
<br>&nbsp;&nbsp;&nbsp;&nbsp;还应摇玉佩，来听水潺潺。
<br>
<br>苏轼?神宗皇帝挽词三首
<br>&nbsp;&nbsp;&nbsp;&nbsp;文武固天纵，钦明又日新。
<br>&nbsp;&nbsp;&nbsp;&nbsp;化民何止圣，妙物独称神。
<br>&nbsp;&nbsp;&nbsp;&nbsp;政已三王上，言皆六籍醇。
<br>&nbsp;&nbsp;&nbsp;&nbsp;巍巍本无象，刻画愧孤臣。
<br>
<br>苏轼?神宗皇帝挽词三首
<br>&nbsp;&nbsp;&nbsp;&nbsp;未易尧舜德，何须数舜功。
<br>&nbsp;&nbsp;&nbsp;&nbsp;小心仍致孝，余事及平戎。
<br>&nbsp;&nbsp;&nbsp;&nbsp;典礼从周旧，官仪与汉隆。
<br>&nbsp;&nbsp;&nbsp;&nbsp;谁知本无作，千古自承风。
<br>
<br>苏轼?神宗皇帝挽词三首
<br>&nbsp;&nbsp;&nbsp;&nbsp;接统真千岁，膺期止一章。
<br>&nbsp;&nbsp;&nbsp;&nbsp;周南稍留滞，宣室遂凄凉。
<br>&nbsp;&nbsp;&nbsp;&nbsp;病马空嘶枥，枯葵已泫霜。
<br>&nbsp;&nbsp;&nbsp;&nbsp;余生卧江海，归梦泣嵩邙。
<br>
<br>苏轼?沈谏议召游湖，不赴，明日得双莲於北山下，作一绝持献沈，既见和
<br>&nbsp;&nbsp;&nbsp;&nbsp;湖上棠阴手自栽，问公更得几回来。
<br>&nbsp;&nbsp;&nbsp;&nbsp;水仙亦恐公归去，故遣双莲一夜开。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷18】
<br>
<br>苏轼?沈谏议召游湖，不赴，明日得双莲於北山下，作一绝持献沈，既见和
<br>&nbsp;&nbsp;&nbsp;&nbsp;诏书行捧缕金笺，乐府应歌相府莲。
<br>&nbsp;&nbsp;&nbsp;&nbsp;莫忘今年花发处，西湖西畔北山前。
<br>
<br>苏轼?生日，蒙刘景文以古画松鹤为寿，且贶佳篇，次韵为谢
<br>&nbsp;&nbsp;&nbsp;&nbsp;问子一室间，宁有千里廓。
<br>&nbsp;&nbsp;&nbsp;&nbsp;尘心洗长松，远意发孤鹤。
<br>&nbsp;&nbsp;&nbsp;&nbsp;生朝得此寿，死籍疑可落。
<br>&nbsp;&nbsp;&nbsp;&nbsp;微言在参同，妙契藏九龠。
<br>&nbsp;&nbsp;&nbsp;&nbsp;故人有奇趣，逸想寄幽壑。
<br>&nbsp;&nbsp;&nbsp;&nbsp;霜枝谢寒暑，云翮无前却。
<br>&nbsp;&nbsp;&nbsp;&nbsp;何须构明堂，未羡巢阿阁。
<br>&nbsp;&nbsp;&nbsp;&nbsp;缅怀别时语，复作数日恶。
<br>&nbsp;&nbsp;&nbsp;&nbsp;诗腴固堪餐，字瘦还可愕。
<br>&nbsp;&nbsp;&nbsp;&nbsp;高标忽在眼，清梦了如昨。
<br>&nbsp;&nbsp;&nbsp;&nbsp;君今哙等伍，志与湛辈各。
<br>&nbsp;&nbsp;&nbsp;&nbsp;岂待相愿言，方为不朽托。
<br>&nbsp;&nbsp;&nbsp;&nbsp;子云老执戟，长孺终主爵。
<br>&nbsp;&nbsp;&nbsp;&nbsp;吾当追松乔，子亦鄙卫霍。
<br>
<br>苏轼?生日，王郎以诗见庆，次其韵，并寄茶二十一片
<br>&nbsp;&nbsp;&nbsp;&nbsp;折杨新曲万人趋，独和先生于蒵于。
<br>&nbsp;&nbsp;&nbsp;&nbsp;但信椟藏终自售，岂知碗脱本无抚。
<br>&nbsp;&nbsp;&nbsp;&nbsp;朼从冰叟来游宦，肯伴舑仙亦号儒。
<br>&nbsp;&nbsp;&nbsp;&nbsp;棠棣并为天下士，芙蓉曾到海边郛。
<br>&nbsp;&nbsp;&nbsp;&nbsp;不嫌雾谷霾松柏，终恐虹梁荷栋桴。
<br>&nbsp;&nbsp;&nbsp;&nbsp;高论无穷如锯屑，小诗有味似连珠。
<br>&nbsp;&nbsp;&nbsp;&nbsp;感君生日遥称寿，祝我余年老不枯。
<br>&nbsp;&nbsp;&nbsp;&nbsp;未办报君青玉案，建溪新饼截云腴。
<br>
<br>苏轼?圣灯岩
<br>&nbsp;&nbsp;&nbsp;&nbsp;石室有金丹，山神不知秘。
<br>&nbsp;&nbsp;&nbsp;&nbsp;何必露光芒，夜半惊童稚。
<br>
<br>苏轼?失题
<br>&nbsp;&nbsp;&nbsp;&nbsp;独鹤南飞送好音，山中桥梓共成阴。
<br>&nbsp;&nbsp;&nbsp;&nbsp;深衣伛偻如初命，卮酒从容向晚斟。
<br>&nbsp;&nbsp;&nbsp;&nbsp;城里谁家开寿域，堂东多士作儒林。
<br>&nbsp;&nbsp;&nbsp;&nbsp;清霜未落黄花在，笑折高枝绕鬓簪。
<br>
<br>苏轼?失题二首
<br>&nbsp;&nbsp;&nbsp;&nbsp;足蹑平都古洞天，此身不觉到云间。
<br>&nbsp;&nbsp;&nbsp;&nbsp;抬眸四顾乾坤阔，日月星辰任我攀。
<br>
<br>苏轼?失题二首
<br>&nbsp;&nbsp;&nbsp;&nbsp;山行似觉鸟声殊，渐近神仙简寂居。
<br>&nbsp;&nbsp;&nbsp;&nbsp;门外长溪容净足，山腰苦笋耿盘蔬。
<br>&nbsp;&nbsp;&nbsp;&nbsp;乔松定有藏丹处，大石仍存拜斗余。
<br>&nbsp;&nbsp;&nbsp;&nbsp;弟子苍髯年八十，养生世世授遗书。
<br>
<br>苏轼?失题二首
<br>&nbsp;&nbsp;&nbsp;&nbsp;浮云有意藏山顶，流水无声入稻田。
<br>&nbsp;&nbsp;&nbsp;&nbsp;古木微风时起籁，诸峰落日尽藏烟。
<br>
<br>苏轼?失题二首
<br>&nbsp;&nbsp;&nbsp;&nbsp;平都天下古名山，自信山中岁月闲。
<br>&nbsp;&nbsp;&nbsp;&nbsp;午梦任随鸠唤觉，早朝又听鹿催班。
<br>
<br>苏轼?失题三道
<br>&nbsp;&nbsp;&nbsp;&nbsp;木落沙明秋浦，云卧烟淡潇湘。
<br>&nbsp;&nbsp;&nbsp;&nbsp;曾学扁舟范蠡，五湖深处鸣榔。
<br>
<br>苏轼?失题三道
<br>&nbsp;&nbsp;&nbsp;&nbsp;望断水云千里，横空一抹晴岚。
<br>&nbsp;&nbsp;&nbsp;&nbsp;不见邯郸归路，梦中略到江南。
<br>
<br>苏轼?失题三道
<br>&nbsp;&nbsp;&nbsp;&nbsp;公子只应见画，此中我独知津。
<br>&nbsp;&nbsp;&nbsp;&nbsp;写到水穷天杪，定非尘土间人。
<br>
<br>苏轼?失题一首
<br>&nbsp;&nbsp;&nbsp;&nbsp;读书头欲白，相对眼终青。
<br>&nbsp;&nbsp;&nbsp;&nbsp;身更万事已头白，相对百年终眼青。
<br>&nbsp;&nbsp;&nbsp;&nbsp;看镜白头知我老，平生青眼为君明。
<br>&nbsp;&nbsp;&nbsp;&nbsp;故人相见尚青眼，新贵如今多白头。
<br>&nbsp;&nbsp;&nbsp;&nbsp;江山万里将头白，骨肉十年终眼青。
<br>
<br>苏轼?诗二句
<br>&nbsp;&nbsp;&nbsp;&nbsp;但令有妇如康子，安问生儿比仲谋。
<br>
<br>苏轼?诗二句
<br>&nbsp;&nbsp;&nbsp;&nbsp;叩槛出鱼鼋，诗成一笑粲。
<br>
<br>苏轼?诗二句
<br>&nbsp;&nbsp;&nbsp;&nbsp;千层高阁侵云汉，双派清流透石岩。
<br>
<br>苏轼?诗二句
<br>&nbsp;&nbsp;&nbsp;&nbsp;叶随流水归何处，牛载寒鸦过别村。
<br>
<br>苏轼?诗二句
<br>&nbsp;&nbsp;&nbsp;&nbsp;东家近新富，满地布苔钱。
<br>
<br>苏轼?诗三句
<br>&nbsp;&nbsp;&nbsp;&nbsp;青山南，白石北，
<br>&nbsp;&nbsp;&nbsp;&nbsp;此地嵯峨人不识。
<br>
<br>苏轼?十二月二十八日，蒙恩责授检校水部员外郎黄州团练副使，复用韵二
<br>&nbsp;&nbsp;&nbsp;&nbsp;百日归期恰及春，余年乐事最关身。
<br>&nbsp;&nbsp;&nbsp;&nbsp;出门便旋风吹面，走马联翩鹊啅人。
<br>&nbsp;&nbsp;&nbsp;&nbsp;却对酒杯疑是梦，试拈诗笔已如神。
<br>&nbsp;&nbsp;&nbsp;&nbsp;此灾何必深追咎，窃禄从来岂有因。
<br>
<br>苏轼?十二月二十八日，蒙恩责授检校水部员外郎黄州团练副使，复用韵二
<br>&nbsp;&nbsp;&nbsp;&nbsp;平生文字为吾累，此去声名不厌低。
<br>&nbsp;&nbsp;&nbsp;&nbsp;塞上纵归他日马，城东不斗少年鸡。
<br>&nbsp;&nbsp;&nbsp;&nbsp;休官彭泽贫无酒，隐几维摩病有妻。
<br>&nbsp;&nbsp;&nbsp;&nbsp;堪笑睢阳老从事，为余投檄向江西。
<br>
<br>苏轼?十二月十七日夜坐达晓，寄子由
<br>&nbsp;&nbsp;&nbsp;&nbsp;灯烬不挑垂暗蕊，炉灰重拨尚余薰。
<br>&nbsp;&nbsp;&nbsp;&nbsp;清风欲发鸦翻树，缺月初升犬吠云。
<br>&nbsp;&nbsp;&nbsp;&nbsp;闭眼此心新活计，随身孤影旧知闻。
<br>&nbsp;&nbsp;&nbsp;&nbsp;雷州别驾应危坐，跨海清光与子分。
<br>
<br>苏轼?十二月十四日，夜，微雪，明日早，往南溪小酌，至晚
<br>&nbsp;&nbsp;&nbsp;&nbsp;南溪得雪真无价，走马来看及未消。
<br>&nbsp;&nbsp;&nbsp;&nbsp;独自披榛寻履迹，最先犯晓过朱桥。
<br>&nbsp;&nbsp;&nbsp;&nbsp;谁怜屋破眠无处，坐觉村饥语不嚣。
<br>&nbsp;&nbsp;&nbsp;&nbsp;惟有暮鸦知客意，惊飞千片落寒条。
<br>
<br>苏轼?十一月二十六日，松风亭下，梅花盛开
<br>&nbsp;&nbsp;&nbsp;&nbsp;春风岭上淮南村，昔年梅花曾断魂。
<br>&nbsp;&nbsp;&nbsp;&nbsp;岂知流落复相见，蛮风蜑雨愁黄昏。
<br>&nbsp;&nbsp;&nbsp;&nbsp;长条半落荔支浦，卧树独秀桄榔园。
<br>&nbsp;&nbsp;&nbsp;&nbsp;岂惟幽光留夜色，直恐冷艳排冬温。松风亭下荆棘里，
<br>&nbsp;&nbsp;&nbsp;&nbsp;两株玉蕊明朝暾。海南仙云娇堕砌，
<br>&nbsp;&nbsp;&nbsp;&nbsp;月下缟衣来扣门。酒醒梦觉起绕树，
<br>&nbsp;&nbsp;&nbsp;&nbsp;妙意有在终无言。先生独饮勿叹息，
<br>&nbsp;&nbsp;&nbsp;&nbsp;幸有落月窥清樽。
<br>
<br>苏轼?十一月九日，夜梦与人论神仙道术，因作一诗八句。既觉，颇记其语
<br>&nbsp;&nbsp;&nbsp;&nbsp;析尘妙质本来空，更积微阳一线功。
<br>&nbsp;&nbsp;&nbsp;&nbsp;照夜一灯长耿耿，闭门千息自蒙蒙。
<br>&nbsp;&nbsp;&nbsp;&nbsp;养成丹灶无烟火，点尽人间有晕铜。
<br>&nbsp;&nbsp;&nbsp;&nbsp;寄语山神停伎俩，不闻不见我何穷。
<br>
<br>苏轼?十月二日，将至涡口五里所，遇风留宿
<br>&nbsp;&nbsp;&nbsp;&nbsp;长淮久无风，放意弄清快。
<br>&nbsp;&nbsp;&nbsp;&nbsp;今朝雪浪满，始觉平野隘。
<br>&nbsp;&nbsp;&nbsp;&nbsp;两山控吾前，吞吐久不嘬。
<br>&nbsp;&nbsp;&nbsp;&nbsp;孤舟系桑本，终夜舞澎湃。
<br>&nbsp;&nbsp;&nbsp;&nbsp;舟人更传呼，弱缆恃菅蒯。
<br>&nbsp;&nbsp;&nbsp;&nbsp;平生傲忧患，久矣恬百怪。
<br>&nbsp;&nbsp;&nbsp;&nbsp;鬼神欺吾穷，戏我聊一噫。
<br>&nbsp;&nbsp;&nbsp;&nbsp;瓶中尚有酒，信命谁能戒。
<br>
<br>苏轼?十月二日初到惠州
<br>&nbsp;&nbsp;&nbsp;&nbsp;仿佛曾游岂梦中，欣然鸡犬识新丰。
<br>&nbsp;&nbsp;&nbsp;&nbsp;吏民惊怪坐何事，父老相携迎此翁。
<br>&nbsp;&nbsp;&nbsp;&nbsp;苏武岂知还漠北，管宁自欲老辽东。
<br>&nbsp;&nbsp;&nbsp;&nbsp;岭南万户皆春色，会有幽人客寓公。
<br>
<br>苏轼?十月二十日，恭闻太皇太后升遐，以轼罪人，不许成服，欲哭则不敢
<br>&nbsp;&nbsp;&nbsp;&nbsp;巍然开济两朝勋，信矣才难十乱臣。
<br>&nbsp;&nbsp;&nbsp;&nbsp;原庙固应祠百世，先王何止活千人。
<br>&nbsp;&nbsp;&nbsp;&nbsp;和熹未圣犹贪位，明德虽贤不及民。
<br>&nbsp;&nbsp;&nbsp;&nbsp;月落风悲天雨泣，谁将椽笔写光尘。
<br>
<br>苏轼?十月二十日，恭闻太皇太后升遐，以轼罪人，不许成服，欲哭则不敢
<br>&nbsp;&nbsp;&nbsp;&nbsp;未报山陵国士知，遶林松柏已猗猗。
<br>&nbsp;&nbsp;&nbsp;&nbsp;一声恸哭犹无所，万死酬恩更有时。
<br>&nbsp;&nbsp;&nbsp;&nbsp;梦里天衢隘云仗，人间雨泪变彤帷。
<br>&nbsp;&nbsp;&nbsp;&nbsp;关雎卷耳平生事，白首累臣正坐诗。
<br>
<br>苏轼?十月十六日记所见
<br>&nbsp;&nbsp;&nbsp;&nbsp;风高月暗云水黄，淮阴夜发朝山阳。
<br>&nbsp;&nbsp;&nbsp;&nbsp;山阳晓雾如细雨，炯炯初日寒无光。
<br>&nbsp;&nbsp;&nbsp;&nbsp;云收雾卷已亭午，有风北来寒欲僵。
<br>&nbsp;&nbsp;&nbsp;&nbsp;忽惊飞雹穿户牖，迅驶不复容遮防。
<br>&nbsp;&nbsp;&nbsp;&nbsp;市人颠沛百贾乱，疾雷一声如颓墙。
<br>&nbsp;&nbsp;&nbsp;&nbsp;使君来呼晚置酒，坐定已复日照廊。
<br>&nbsp;&nbsp;&nbsp;&nbsp;恥疑所见皆梦寐，百种变怪旋消亡。
<br>&nbsp;&nbsp;&nbsp;&nbsp;共言蛟龙厌旧穴，鱼鳖随徙空陂塘。
<br>&nbsp;&nbsp;&nbsp;&nbsp;愚儒无知守章句，论说黑白推何祥。
<br>&nbsp;&nbsp;&nbsp;&nbsp;惟有主人言可用，天寒欲雪饮此觞。
<br>
<br>苏轼?十月十四日以病在告独酌
<br>&nbsp;&nbsp;&nbsp;&nbsp;翠柏不知秋，空庭失摇落。
<br>&nbsp;&nbsp;&nbsp;&nbsp;幽人得嘉荫，露坐方独酌。
<br>&nbsp;&nbsp;&nbsp;&nbsp;月华稍澄穆，雾气尤清薄。
<br>&nbsp;&nbsp;&nbsp;&nbsp;小儿亦何知，相语翁正乐。
<br>&nbsp;&nbsp;&nbsp;&nbsp;铜炉烧柏子，石鼎煮山药。
<br>&nbsp;&nbsp;&nbsp;&nbsp;一杯赏月露，万象纷酬酢。
<br>&nbsp;&nbsp;&nbsp;&nbsp;此生独何幸，风缆欣初泊。
<br>&nbsp;&nbsp;&nbsp;&nbsp;誓逃颜跖网，行赴松乔约。
<br>&nbsp;&nbsp;&nbsp;&nbsp;莫嫌风有待，漫欲戏寥廓。
<br>&nbsp;&nbsp;&nbsp;&nbsp;泠然心境空，彷佛来笙鹤。
<br>
<br>苏轼?十月十五日观月黄楼，席上次韵
<br>&nbsp;&nbsp;&nbsp;&nbsp;中秋天气未应殊，不用红纱照座隅。
<br>&nbsp;&nbsp;&nbsp;&nbsp;山上白云横匹素，水中明月卧浮图。
<br>&nbsp;&nbsp;&nbsp;&nbsp;未成短棹还三峡，已约轻舟泛五湖。
<br>&nbsp;&nbsp;&nbsp;&nbsp;为问登临好风景，明年还忆使君无。
<br>
<br>苏轼?石鼻城
<br>&nbsp;&nbsp;&nbsp;&nbsp;平时战国今无在，陌上征夫自不闲。
<br>&nbsp;&nbsp;&nbsp;&nbsp;北客初来试新险，蜀人从此送残山。
<br>&nbsp;&nbsp;&nbsp;&nbsp;独穿暗月朦胧里，愁渡奔河苍茫间。
<br>&nbsp;&nbsp;&nbsp;&nbsp;渐入西南风景变，道边修竹水潺潺。
<br>
<br>苏轼?石苍舒醉墨堂
<br>&nbsp;&nbsp;&nbsp;&nbsp;人生识字忧患始，姓名粗记可以休。
<br>&nbsp;&nbsp;&nbsp;&nbsp;何用草书夸神速，开卷惝恥令人愁。
<br>&nbsp;&nbsp;&nbsp;&nbsp;我尝好之每自笑，君有此病何能廖。
<br>&nbsp;&nbsp;&nbsp;&nbsp;自言其中有至乐，适意无异逍遥游。
<br>&nbsp;&nbsp;&nbsp;&nbsp;近者作堂名醉墨，如饮美酒消百忧。
<br>&nbsp;&nbsp;&nbsp;&nbsp;乃知柳子语不妄，病嗜土炭如珍羞。
<br>&nbsp;&nbsp;&nbsp;&nbsp;君於此艺亦云至，堆墙败笔如山丘。
<br>&nbsp;&nbsp;&nbsp;&nbsp;兴来一挥百纸尽，骏马倏忽踏九州。
<br>&nbsp;&nbsp;&nbsp;&nbsp;我书意造本无法，点画信手烦推求。
<br>&nbsp;&nbsp;&nbsp;&nbsp;胡为议论独见假，只字片纸皆藏收。
<br>&nbsp;&nbsp;&nbsp;&nbsp;不减锺张君自足，下方罗赵我亦优。
<br>&nbsp;&nbsp;&nbsp;&nbsp;不须临池更苦学，完取绢素充衾裯。
<br>
<br>苏轼?石镜
<br>&nbsp;&nbsp;&nbsp;&nbsp;山鸡舞破半岩云，菱叶开残野水春。
<br>&nbsp;&nbsp;&nbsp;&nbsp;应笑武都山下土，枉教明月殉佳人。
<br>
<br>苏轼?石榴
<br>&nbsp;&nbsp;&nbsp;&nbsp;风流意不尽，独自送残芳。
<br>&nbsp;&nbsp;&nbsp;&nbsp;色作裙腰染，名随酒盏狂。
<br>
<br>苏轼?石塔寺
<br>&nbsp;&nbsp;&nbsp;&nbsp;饥眼眩东西，诗肠忘早晏。
<br>&nbsp;&nbsp;&nbsp;&nbsp;虽然灯是火，不悟钟非饭。
<br>&nbsp;&nbsp;&nbsp;&nbsp;山僧异漂母，但可供一莞。
<br>&nbsp;&nbsp;&nbsp;&nbsp;何为二十年，纪忆作此
<br>
<br>苏轼?石炭
<br>&nbsp;&nbsp;&nbsp;&nbsp;君不见前年雨雪行人断，城中居民风裂骭。
<br>&nbsp;&nbsp;&nbsp;&nbsp;湿薪半束抱衾裯，日暮敲门无处换。
<br>&nbsp;&nbsp;&nbsp;&nbsp;岂料山中有遗宝，磊落如万车炭。
<br>&nbsp;&nbsp;&nbsp;&nbsp;流膏迸液无人知，阵阵腥风自吹散。
<br>&nbsp;&nbsp;&nbsp;&nbsp;根苗一发浩无际，万人鼓舞千人看。
<br>&nbsp;&nbsp;&nbsp;&nbsp;投泥泼水愈光明，烁玉流金见精悍。
<br>&nbsp;&nbsp;&nbsp;&nbsp;南山栗林渐可息，北山顽矿何劳锻。
<br>&nbsp;&nbsp;&nbsp;&nbsp;为君铸作百链刀，要斩长鲸为万段。
<br>
<br>苏轼?石芝
<br>&nbsp;&nbsp;&nbsp;&nbsp;土中一掌婴儿新，爪指良是肌骨匀。
<br>&nbsp;&nbsp;&nbsp;&nbsp;是之怖走谁敢食，天赐我尔不及宾。
<br>&nbsp;&nbsp;&nbsp;&nbsp;旌阳远游同一许，长史玉斧皆门户。
<br>&nbsp;&nbsp;&nbsp;&nbsp;我家韦布三百年，只有阴功不知数。
<br>&nbsp;&nbsp;&nbsp;&nbsp;跪陈八簋加六瑚，化人视之真块苏。
<br>&nbsp;&nbsp;&nbsp;&nbsp;肉芝烹熟石芝老，笑唾熊掌嚬雕胡。
<br>&nbsp;&nbsp;&nbsp;&nbsp;老蚕作茧何时脱，梦想至人空激烈。
<br>&nbsp;&nbsp;&nbsp;&nbsp;古来大药不可求，真契当如磁石铁。
<br>
<br>苏轼?食
<br>&nbsp;&nbsp;&nbsp;&nbsp;雄雄曳修尾，惊飞向日斜。
<br>&nbsp;&nbsp;&nbsp;&nbsp;空中纷格斗，彩羽落如花。
<br>&nbsp;&nbsp;&nbsp;&nbsp;喧呼勇不顾，投网谁复嗟。
<br>&nbsp;&nbsp;&nbsp;&nbsp;百钱得一双，新味时所佳。
<br>&nbsp;&nbsp;&nbsp;&nbsp;烹煎杂鸡骛，爪距漫槎牙。
<br>&nbsp;&nbsp;&nbsp;&nbsp;谁知化为蜃，海上落飞鸦。
<br>
<br>苏轼?食槟榔
<br>&nbsp;&nbsp;&nbsp;&nbsp;月照无枝林，夜栋立万础。
<br>&nbsp;&nbsp;&nbsp;&nbsp;眇眇云间扇，荫此八月暑。
<br>&nbsp;&nbsp;&nbsp;&nbsp;上有垂房子，下绕绛刺御。
<br>&nbsp;&nbsp;&nbsp;&nbsp;风欺紫凤卵，雨暗苍龙乳。
<br>&nbsp;&nbsp;&nbsp;&nbsp;裂包一堕地，还以皮自煮。
<br>&nbsp;&nbsp;&nbsp;&nbsp;北客初未谙，劝食俗难阻。
<br>&nbsp;&nbsp;&nbsp;&nbsp;中虚畏泄气，始嚼或半吐。
<br>&nbsp;&nbsp;&nbsp;&nbsp;吸津得微甘，著齿随亦苦。
<br>&nbsp;&nbsp;&nbsp;&nbsp;面目太严冷，滋味绝媚妩。
<br>&nbsp;&nbsp;&nbsp;&nbsp;诛彭勋可策，推毂勇宜贾。
<br>&nbsp;&nbsp;&nbsp;&nbsp;瘴风作坚顽，导利时有补。
<br>&nbsp;&nbsp;&nbsp;&nbsp;药储固可尔，果录讵用许。
<br>&nbsp;&nbsp;&nbsp;&nbsp;先生失膏粱，便腹委败鼓。
<br>&nbsp;&nbsp;&nbsp;&nbsp;日啖过一粒，肠胃为所侮。
<br>&nbsp;&nbsp;&nbsp;&nbsp;蛰雷殷脐肾，藜藿腐亭午。
<br>&nbsp;&nbsp;&nbsp;&nbsp;书灯看膏尽，钲漏历历数。
<br>&nbsp;&nbsp;&nbsp;&nbsp;老眼怕少睡，竟使赤皆努。
<br>&nbsp;&nbsp;&nbsp;&nbsp;渴思梅林咽，饥念黄独举。
<br>&nbsp;&nbsp;&nbsp;&nbsp;柰何农经中，收此困羁旅。
<br>&nbsp;&nbsp;&nbsp;&nbsp;牛舌不饷人，一斛肯多与。
<br>&nbsp;&nbsp;&nbsp;&nbsp;乃知见本偏，但可酬恶语。
<br>
<br>苏轼?食甘
<br>&nbsp;&nbsp;&nbsp;&nbsp;一双罗帕未分珍，林下先尝愧逐臣。
<br>&nbsp;&nbsp;&nbsp;&nbsp;露叶霜枝剪寒碧，金盘玉指破芳辛。
<br>&nbsp;&nbsp;&nbsp;&nbsp;清泉蔌蔌先流齿，香雾霏霏欲噀人。
<br>&nbsp;&nbsp;&nbsp;&nbsp;坐客殷勤为收子，千奴一掬奈吾贫。
<br>
<br>苏轼?食荔支二首
<br>&nbsp;&nbsp;&nbsp;&nbsp;丞相祠堂下，将军大树旁。
<br>&nbsp;&nbsp;&nbsp;&nbsp;炎云骈火实，瑞露酌天浆。
<br>&nbsp;&nbsp;&nbsp;&nbsp;烂紫垂先熟，高红挂远扬。
<br>&nbsp;&nbsp;&nbsp;&nbsp;分甘遍铃下，也到黑衣郎。
<br>
<br>苏轼?食荔支二首
<br>&nbsp;&nbsp;&nbsp;&nbsp;罗浮山下四时春，卢橘杨梅次第新。
<br>&nbsp;&nbsp;&nbsp;&nbsp;日啖荔支三百颗，不辞长作岭南人。
<br>
<br>苏轼?始於文登海上，得白石数升，如芡实，可作枕。闻梅丈嗜石，故以遗
<br>&nbsp;&nbsp;&nbsp;&nbsp;海隅荒怪有谁珍，零落珊瑚泣季伦。
<br>&nbsp;&nbsp;&nbsp;&nbsp;法供坐令微物重，色难归致孝心纯。
<br>&nbsp;&nbsp;&nbsp;&nbsp;只疑薏苡来交趾，未信蠙珠出泗滨。
<br>&nbsp;&nbsp;&nbsp;&nbsp;愿子聚为江夏枕，不劳挥扇自宁亲。
<br>
<br>苏轼?世传徐凝《瀑布》诗云﹗一条界破青山色。至为尘陋。又伪作乐天诗
<br>&nbsp;&nbsp;&nbsp;&nbsp;帝遣银河一派垂，古来惟有谪仙词。
<br>&nbsp;&nbsp;&nbsp;&nbsp;飞流溅沫知多少，不与徐凝洗恶诗。
<br>
<br>苏轼?试笔
<br>&nbsp;&nbsp;&nbsp;&nbsp;子石如琢玉，远烟真削黳。
<br>&nbsp;&nbsp;&nbsp;&nbsp;入我病风手，玄云渰萋萋。
<br>&nbsp;&nbsp;&nbsp;&nbsp;是中有何好，而我喜欲迷。
<br>&nbsp;&nbsp;&nbsp;&nbsp;既似蜡屐阮，又如锻柳嵇。
<br>&nbsp;&nbsp;&nbsp;&nbsp;醉笔得天全，宛宛天投蝩。
<br>&nbsp;&nbsp;&nbsp;&nbsp;多谢中书君，伴我此幽栖。
<br>
<br>苏轼?试院观伯时画马绝句
<br>&nbsp;&nbsp;&nbsp;&nbsp;竹头抢地风不举，文书堆案睡自语。
<br>&nbsp;&nbsp;&nbsp;&nbsp;看马欲□顿风尘，亦思归家洗袍裤。
<br>
<br>苏轼?试院煎茶
<br>&nbsp;&nbsp;&nbsp;&nbsp;蟹眼已过鱼眼生，飕飕欲作松风鸣。
<br>&nbsp;&nbsp;&nbsp;&nbsp;蒙茸出磨细珠落，眩转遶瓯飞雪轻。
<br>&nbsp;&nbsp;&nbsp;&nbsp;银瓶泻汤夸第二，未识古人煎水意。
<br>&nbsp;&nbsp;&nbsp;&nbsp;君不见昔时李生好客手自煎，贵从活火发新泉。
<br>&nbsp;&nbsp;&nbsp;&nbsp;又不见今时潞公煎茶学西蜀，定州花瓷琢红玉。
<br>&nbsp;&nbsp;&nbsp;&nbsp;我今贫病常苦饥，分无玉碗捧蛾眉。
<br>&nbsp;&nbsp;&nbsp;&nbsp;且学公家作茗饮，塼炉石铫行相随。
<br>&nbsp;&nbsp;&nbsp;&nbsp;不用撑肠拄腹文字五千卷，但顾一瓯常及睡足日高时。
<br>
<br>苏轼?是日，偶至野人汪氏之居，有神降於其室，自称天人李全，字德通。
<br>&nbsp;&nbsp;&nbsp;&nbsp;酒渴思茶漫扣门，那知竹里是仙村。
<br>&nbsp;&nbsp;&nbsp;&nbsp;已闻龟策通神语，更看龙蛇笔痕。
<br>&nbsp;&nbsp;&nbsp;&nbsp;色瘁形枯应笑屈，道存目击岂非温。
<br>&nbsp;&nbsp;&nbsp;&nbsp;归来独扫空斋卧，犹恐微言入梦魂。
<br>
<br>苏轼?是日宿水陆寺，寄北山清顺僧二首
<br>&nbsp;&nbsp;&nbsp;&nbsp;草没河堤雨暗村，寺藏修竹不知门。
<br>&nbsp;&nbsp;&nbsp;&nbsp;拾薪煮药怜僧病，扫地焚香净客魂。
<br>&nbsp;&nbsp;&nbsp;&nbsp;农事未休侵小雪，佛灯初上报黄昏。
<br>&nbsp;&nbsp;&nbsp;&nbsp;年来渐识幽居味，思与高人对榻论。
<br>
<br>苏轼?是日宿水陆寺，寄北山清顺僧二首
<br>&nbsp;&nbsp;&nbsp;&nbsp;长嫌钟鼓聒湖山，此境萧条却自然。
<br>&nbsp;&nbsp;&nbsp;&nbsp;乞食遶村真为饱，无言对客本非禅。
<br>&nbsp;&nbsp;&nbsp;&nbsp;披榛觅路冲泥入，洗足关门听雨眠。
<br>&nbsp;&nbsp;&nbsp;&nbsp;遥想後身穷买岛，夜寒应耸作诗肩。
<br>
<br>苏轼?是日至下马碛，憩於北山僧舍。有阁曰怀贤，南直斜谷，西临五丈原
<br>&nbsp;&nbsp;&nbsp;&nbsp;南望斜谷口，三山如犬牙。
<br>&nbsp;&nbsp;&nbsp;&nbsp;西观五丈原，郁屈如长蛇。
<br>&nbsp;&nbsp;&nbsp;&nbsp;有怀诸葛公，万骑出汉巴。
<br>&nbsp;&nbsp;&nbsp;&nbsp;吏士寂如水，萧萧闻马檛。
<br>&nbsp;&nbsp;&nbsp;&nbsp;公才与曹丕，岂止十倍加。
<br>&nbsp;&nbsp;&nbsp;&nbsp;顾瞻三辅间，势若风卷沙。
<br>&nbsp;&nbsp;&nbsp;&nbsp;一朝长星坠，竟使蜀妇髽。
<br>&nbsp;&nbsp;&nbsp;&nbsp;山僧岂知此，一室老烟霞。
<br>&nbsp;&nbsp;&nbsp;&nbsp;往事逐云散，故山依渭斜。
<br>&nbsp;&nbsp;&nbsp;&nbsp;客来空吊古，清泪落悲笳。
<br>
<br>苏轼?是日自磻溪，将往阳平，憩於麻田青峰寺之下院翠麓亭
<br>&nbsp;&nbsp;&nbsp;&nbsp;不到峰前寺，空来渭上村。
<br>&nbsp;&nbsp;&nbsp;&nbsp;此亭聊可喜，修径岂辞扪。
<br>&nbsp;&nbsp;&nbsp;&nbsp;谷映朱栏秀，山含古木尊。
<br>&nbsp;&nbsp;&nbsp;&nbsp;路穷惊石断，林缺见河奔。
<br>&nbsp;&nbsp;&nbsp;&nbsp;马困嘶青草，僧留荐晚飧。
<br>&nbsp;&nbsp;&nbsp;&nbsp;我来秋日午，旱久石床温。
<br>&nbsp;&nbsp;&nbsp;&nbsp;安得云如盖，能令雨泻盆。
<br>&nbsp;&nbsp;&nbsp;&nbsp;共看山下稻，凉叶晚翻翻。
<br>
<br>苏轼?轼近以月石砚屏献子功中书公，复以涵星砚献纯父侍讲，子功有诗，
<br>&nbsp;&nbsp;&nbsp;&nbsp;紫潭出玄云，翳我潭中星。
<br>&nbsp;&nbsp;&nbsp;&nbsp;独有潭上月，倒挂紫翠屏。
<br>&nbsp;&nbsp;&nbsp;&nbsp;我老不看书，默坐养此昏花晴。
<br>&nbsp;&nbsp;&nbsp;&nbsp;时时一开眼，见此云月眼自明。
<br>&nbsp;&nbsp;&nbsp;&nbsp;久知世界一泡影，大小真伪何足评。
<br>&nbsp;&nbsp;&nbsp;&nbsp;笑彼三子欧梅苏，无事自作雪羽争。
<br>&nbsp;&nbsp;&nbsp;&nbsp;故将屏砚送两范，要使珠璧栖窗棂。
<br>&nbsp;&nbsp;&nbsp;&nbsp;大范忽长谣，语出月肋令人惊。
<br>&nbsp;&nbsp;&nbsp;&nbsp;小范当继之，说破星心如鸡鸣。
<br>&nbsp;&nbsp;&nbsp;&nbsp;床头复一月，下有风林横。
<br>&nbsp;&nbsp;&nbsp;&nbsp;急送小范家，护此涵星泓。
<br>&nbsp;&nbsp;&nbsp;&nbsp;愿从少陵博一句，山木尽与洪涛倾。
<br>
<br>苏轼?轼以去岁春夏，侍立迩英，而秋冬之交，子由相继入侍，次韵绝句四
<br>&nbsp;&nbsp;&nbsp;&nbsp;曈曈日脚晓犹清，细细槐花暖欲零。
<br>&nbsp;&nbsp;&nbsp;&nbsp;坐阅诸公半廊庙，时看黄色起天庭。
<br>
<br>苏轼?轼以去岁春夏，侍立迩英，而秋冬之交，子由相继入侍，次韵绝句四
<br>&nbsp;&nbsp;&nbsp;&nbsp;上尊初破早朝寒，茗碗仍沾讲舌乾。
<br>&nbsp;&nbsp;&nbsp;&nbsp;陛榡诸郎空雨立，故应惭悔不儒冠。
<br>
<br>苏轼?轼以去岁春夏，侍立迩英，而秋冬之交，子由相继入侍，次韵绝句四
<br>&nbsp;&nbsp;&nbsp;&nbsp;两鹤摧颓病不言，年来相继亦乘轩。
<br>&nbsp;&nbsp;&nbsp;&nbsp;误闻九奏聊飞舞，可得徘徊为啄吞。
<br>
<br>苏轼?轼以去岁春夏，侍立迩英，而秋冬之交，子由相继入侍，次韵绝句四
<br>&nbsp;&nbsp;&nbsp;&nbsp;微生偶脱风波地，晚岁犹存铁石心。
<br>&nbsp;&nbsp;&nbsp;&nbsp;定似香山老居士，世缘终浅道根深。
<br>
<br>苏轼?轼欲以石易画，晋卿难之，穆父欲兼取二物，颖叔欲焚画碎石，乃复
<br>&nbsp;&nbsp;&nbsp;&nbsp;春冰无真坚，霜叶失故绿。
<br>&nbsp;&nbsp;&nbsp;&nbsp;鷃疑鹏万里，蚿笑夔一足。
<br>&nbsp;&nbsp;&nbsp;&nbsp;二豪争攘袂，先生一捧腹。
<br>&nbsp;&nbsp;&nbsp;&nbsp;明镜既无台，净瓶何用蹙。
<br>&nbsp;&nbsp;&nbsp;&nbsp;盆山不可隐，画马无由牧。
<br>&nbsp;&nbsp;&nbsp;&nbsp;聊将置庭宇，何必弃沟渎。
<br>&nbsp;&nbsp;&nbsp;&nbsp;焚宝真爱宝，碎玉未忘玉。
<br>&nbsp;&nbsp;&nbsp;&nbsp;久知公子贤，出语耆年伏。
<br>&nbsp;&nbsp;&nbsp;&nbsp;欲观转物妙，故以求马卜。
<br>&nbsp;&nbsp;&nbsp;&nbsp;维摩既复舍，天女还相逐。
<br>&nbsp;&nbsp;&nbsp;&nbsp;授之无尽灯，照此久幽谷。
<br>&nbsp;&nbsp;&nbsp;&nbsp;定心无一物，法乐胜五欲。
<br>&nbsp;&nbsp;&nbsp;&nbsp;三峨吾乡里，万马君部曲。
<br>&nbsp;&nbsp;&nbsp;&nbsp;卧云行归休，破贼见神速。
<br>
<br>苏轼?轼在颍州，与赵德麟同治西湖，未成，改扬州。三月十六日，湖成，
<br>&nbsp;&nbsp;&nbsp;&nbsp;太山秋毫两无穷，钜细本出相形中。
<br>&nbsp;&nbsp;&nbsp;&nbsp;大千起灭一尘裹，未觉杭颍谁雌雄。
<br>&nbsp;&nbsp;&nbsp;&nbsp;我在钱塘拓湖渌，大堤士女争昌丰。
<br>&nbsp;&nbsp;&nbsp;&nbsp;六桥横绝天汉上，北山始与南屏通。
<br>&nbsp;&nbsp;&nbsp;&nbsp;忽惊二十五万丈，老葑席卷苍云空。
<br>&nbsp;&nbsp;&nbsp;&nbsp;朼来颍尾弄秋色，一水萦带昭灵宫。
<br>&nbsp;&nbsp;&nbsp;&nbsp;坐思吴越不可到，借君月斧修杝胧。
<br>&nbsp;&nbsp;&nbsp;&nbsp;二十四桥亦何有，换此十顷玻璃风。
<br>&nbsp;&nbsp;&nbsp;&nbsp;陀?塘水乾禾黍满，宝钗耕出余鸾龙。
<br>&nbsp;&nbsp;&nbsp;&nbsp;明年诗客来吊古，伴我霜夜号秋虫。
<br>
<br>苏轼?守岁
<br>&nbsp;&nbsp;&nbsp;&nbsp;欲知垂尽岁，有似赴壑蛇。
<br>&nbsp;&nbsp;&nbsp;&nbsp;修鳞半已没，去意谁能遮。
<br>&nbsp;&nbsp;&nbsp;&nbsp;况欲系其尾，虽勤知奈何。
<br>&nbsp;&nbsp;&nbsp;&nbsp;儿童强不睡，相守夜讙哗。
<br>&nbsp;&nbsp;&nbsp;&nbsp;晨鸡且勿唱，更鼓畏添挝。
<br>&nbsp;&nbsp;&nbsp;&nbsp;坐久灯烬落，起看北斗斜。
<br>&nbsp;&nbsp;&nbsp;&nbsp;明年岂无年，心事恐蹉跎。
<br>&nbsp;&nbsp;&nbsp;&nbsp;努力尽今夕，少年犹可夸。
<br>
<br>苏轼?首夏官舍即事
<br>&nbsp;&nbsp;&nbsp;&nbsp;安石榴花开最迟，绛裙深树出幽菲。
<br>&nbsp;&nbsp;&nbsp;&nbsp;吾庐想见无限好，客子倦游胡不归。
<br>&nbsp;&nbsp;&nbsp;&nbsp;坐上一樽虽得满，古来四事巧相违。
<br>&nbsp;&nbsp;&nbsp;&nbsp;令人却忆湖边寺，垂柳阴阴昼掩扉。
<br>
<br>苏轼?寿叔文
<br>&nbsp;&nbsp;&nbsp;&nbsp;烨烨苍龙宿，腾光射斗杓。
<br>&nbsp;&nbsp;&nbsp;&nbsp;嘉时锺间气，□契在丛霄。
<br>&nbsp;&nbsp;&nbsp;&nbsp;感会风云际，承恩雨露朝。
<br>&nbsp;&nbsp;&nbsp;&nbsp;史才资笔削，使指载歌谣。
<br>&nbsp;&nbsp;&nbsp;&nbsp;十载霜威重，＊连弊俗消。
<br>&nbsp;&nbsp;&nbsp;&nbsp;赐环归画省，鸣玉率英寮。
<br>&nbsp;&nbsp;&nbsp;&nbsp;典礼还咨伯，寅□合佐尧。
<br>&nbsp;&nbsp;&nbsp;&nbsp;谠言文石陛，正色紫宸朝。
<br>&nbsp;&nbsp;&nbsp;&nbsp;共说门阑喜，谁云天路遥。
<br>&nbsp;&nbsp;&nbsp;&nbsp;一龙今在沼，三凤并仪□。
<br>&nbsp;&nbsp;&nbsp;&nbsp;道在须调鼎，谋深鄙□貂。
<br>&nbsp;&nbsp;&nbsp;&nbsp;高情真邈邈，逸气更飘飘。
<br>&nbsp;&nbsp;&nbsp;&nbsp;仙果虽迟熟，灵椿信後凋。
<br>&nbsp;&nbsp;&nbsp;&nbsp;东山何足羡，会是蹑松乔。
<br>
<br>苏轼?寿星院寒碧轩
<br>&nbsp;&nbsp;&nbsp;&nbsp;清风肃肃摇窗扉，窗前修竹一尺围。
<br>&nbsp;&nbsp;&nbsp;&nbsp;纷纷苍雪落夏簟，冉冉绿雾沾人衣。
<br>&nbsp;&nbsp;&nbsp;&nbsp;日高山蝉抱叶响，人静翠羽穿林飞。
<br>&nbsp;&nbsp;&nbsp;&nbsp;道人绝粒对寒碧，为问鹤骨何缘肥？
<br>
<br>苏轼?寿阳岸下
<br>&nbsp;&nbsp;&nbsp;&nbsp;街东街西翠幄成，池南池北绿钱生。
<br>&nbsp;&nbsp;&nbsp;&nbsp;幽人独来带残酒，偶听黄鹂第一声。
<br>
<br>苏轼?寿州李定少卿出饯城东龙潭上
<br>&nbsp;&nbsp;&nbsp;&nbsp;山鸦噪处古灵湫，乱沫浮涎绕客舟。
<br>&nbsp;&nbsp;&nbsp;&nbsp;未暇燃犀照奇鬼，欲将烧燕出潜蚢。
<br>&nbsp;&nbsp;&nbsp;&nbsp;使君惜别催歌管，村巷惊呼聚玴猴。
<br>&nbsp;&nbsp;&nbsp;&nbsp;此地他年颂遗爱，观鱼并记老庄周。
<br>
<br>苏轼?授经台
<br>&nbsp;&nbsp;&nbsp;&nbsp;剑舞有神通草圣，海山无事化琴工。
<br>&nbsp;&nbsp;&nbsp;&nbsp;此台一览秦川小，不待传经意已空。
<br>
<br>苏轼?书＊公诗后
<br>&nbsp;&nbsp;&nbsp;&nbsp;黴公昔未化，来往淮山曲。
<br>&nbsp;&nbsp;&nbsp;&nbsp;寿逾两甲子，气压诸尊宿。
<br>&nbsp;&nbsp;&nbsp;&nbsp;但嗟浊恶世，不受龙象蹴。
<br>&nbsp;&nbsp;&nbsp;&nbsp;我来不及见，怅望空遗躅。
<br>&nbsp;&nbsp;&nbsp;&nbsp;霜颅隐白毫，锁骨埋青玉。
<br>&nbsp;&nbsp;&nbsp;&nbsp;皆云似达摩，只履还西竺。
<br>&nbsp;&nbsp;&nbsp;&nbsp;壁间余清诗，字势颇拔俗。
<br>&nbsp;&nbsp;&nbsp;&nbsp;为吟五字偈，一洗凡眼肉。
<br>
<br>苏轼?书《浑令公燕鱼朝恩图
<br>&nbsp;&nbsp;&nbsp;&nbsp;咸宁英气似汾阳，夜饮军容出红妆。
<br>&nbsp;&nbsp;&nbsp;&nbsp;不须缠头万匹锦，知君未办作吕强。
<br>
<br>苏轼?书《龙马图》
<br>&nbsp;&nbsp;&nbsp;&nbsp;先皇御马三千匹，仗下曾骑玉骆骢。
<br>&nbsp;&nbsp;&nbsp;&nbsp;金鼎丹成龙亦化，圉人空栈泣西风。
<br>
<br>苏轼?书艾宣画四首竹鹤
<br>&nbsp;&nbsp;&nbsp;&nbsp;此君何处不相宜，况有能言老令威。
<br>&nbsp;&nbsp;&nbsp;&nbsp;谁识长身古君子，犹将缁布缘深衣。
<br>
<br>苏轼?书辩才白云堂壁
<br>&nbsp;&nbsp;&nbsp;&nbsp;不辞清晓扣松扉，却值支公久不归。
<br>&nbsp;&nbsp;&nbsp;&nbsp;山鸟不鸣天欲雪，卷帘惟见白云飞。
<br>
<br>苏轼?书晁补之所藏与可画竹三首
<br>&nbsp;&nbsp;&nbsp;&nbsp;与可画竹时，见竹不见人。
<br>&nbsp;&nbsp;&nbsp;&nbsp;岂独不见人，嗒然遗其身。
<br>&nbsp;&nbsp;&nbsp;&nbsp;其身与竹化，无穷出清新。
<br>&nbsp;&nbsp;&nbsp;&nbsp;庄周世无有，谁知此疑神。
<br>
<br>苏轼?书晁说之《考牧图》後
<br>&nbsp;&nbsp;&nbsp;&nbsp;我昔在田间，但知羊与牛。
<br>&nbsp;&nbsp;&nbsp;&nbsp;川平牛背稳，如驾百斛舟。
<br>&nbsp;&nbsp;&nbsp;&nbsp;舟行无人岸自移，我卧读书牛不知。
<br>&nbsp;&nbsp;&nbsp;&nbsp;前有百尾羊，听我鞭声如鼓鼙。
<br>&nbsp;&nbsp;&nbsp;&nbsp;我鞭不妄发，视其後者而鞭之。
<br>&nbsp;&nbsp;&nbsp;&nbsp;泽中草木长，草长病牛羊。
<br>&nbsp;&nbsp;&nbsp;&nbsp;寻山跨坑谷，腾趠筋骨强。
<br>&nbsp;&nbsp;&nbsp;&nbsp;烟蓑雨笠长林下，老去而今空见画。
<br>&nbsp;&nbsp;&nbsp;&nbsp;世间马耳射东风，悔不长作多牛翁。
<br>
<br>苏轼?书丹元子所示《李太白真》
<br>&nbsp;&nbsp;&nbsp;&nbsp;天人几何同一沤，谪仙非谪乃其游，
<br>&nbsp;&nbsp;&nbsp;&nbsp;麾斥八极隘九州，化为两鸟鸣相酬，
<br>&nbsp;&nbsp;&nbsp;&nbsp;一鸣一止三千秋，开元有道为少留，
<br>&nbsp;&nbsp;&nbsp;&nbsp;縻之不可矧肯求。西望太白横峨岷，
<br>&nbsp;&nbsp;&nbsp;&nbsp;眼高四海空无人，大儿汾阳中令君，
<br>&nbsp;&nbsp;&nbsp;&nbsp;小儿天台坐忘身，平生不识高将军，
<br>&nbsp;&nbsp;&nbsp;&nbsp;手污吾足乃敢瞠，作诗一笑君应闻。
<br>
<br>苏轼?书韩干《牧马图》
<br>&nbsp;&nbsp;&nbsp;&nbsp;南山之下，沠渭之间。
<br>&nbsp;&nbsp;&nbsp;&nbsp;想见开元天宝年，八坊分屯隘秦川。
<br>&nbsp;&nbsp;&nbsp;&nbsp;四十万駓匹如云烟，骓駓駰骆骊骝騵。
<br>&nbsp;&nbsp;&nbsp;&nbsp;白鱼赤兔騢皇鶾，龙颅凤颈狞且妍。
<br>&nbsp;&nbsp;&nbsp;&nbsp;奇姿逸德隐驽顽，碧眼胡儿手足鲜。
<br>&nbsp;&nbsp;&nbsp;&nbsp;崴时剪刷供帝闲，柘袍临池侍三千。
<br>&nbsp;&nbsp;&nbsp;&nbsp;红妆照日光流渊，楼下玉螭吐清寒。
<br>&nbsp;&nbsp;&nbsp;&nbsp;往来蹙踏生飞湍，众工舐笔和朱铅。
<br>&nbsp;&nbsp;&nbsp;&nbsp;先生曹霸弟子韩，厩马多肉尻脽圆。
<br>&nbsp;&nbsp;&nbsp;&nbsp;肉中画骨夸尤难，金羁玉勒绣罗鞍。
<br>&nbsp;&nbsp;&nbsp;&nbsp;鞭箠刻烙伤天全，不如此图近自然。
<br>&nbsp;&nbsp;&nbsp;&nbsp;平沙细草荒芊绵，惊鸿脱兔争後先。
<br>&nbsp;&nbsp;&nbsp;&nbsp;王良挟策飞上天，何必俯首服短辕。
<br>
<br>苏轼?书韩干二马
<br>&nbsp;&nbsp;&nbsp;&nbsp;赤髯碧眼老鲜卑，回策如萦独善骑。
<br>&nbsp;&nbsp;&nbsp;&nbsp;赭白紫骝俱绝世，马中湛岳有妍姿。
<br>
<br>苏轼?书皇亲画扇
<br>&nbsp;&nbsp;&nbsp;&nbsp;十年江海寄浮沉，梦绕江南黄苇林。
<br>&nbsp;&nbsp;&nbsp;&nbsp;谁谓风流贵公子，笔端还有五湖心。
<br>
<br>苏轼?书黄筌画《翎毛花蝶图》二首
<br>&nbsp;&nbsp;&nbsp;&nbsp;短翎长喙喜喧卑，曳练双翔亦自奇。
<br>&nbsp;&nbsp;&nbsp;&nbsp;赖有黄鹂斗嬛好，独依藓石立多时。
<br>
<br>苏轼?书黄筌画《翎毛花蝶图》二首
<br>&nbsp;&nbsp;&nbsp;&nbsp;绿阴青子已愁人，忍见中庭燕麦新。
<br>&nbsp;&nbsp;&nbsp;&nbsp;怊怅刘郎今白首，时来看卷觅余春。
<br>
<br>苏轼?书寄韵
<br>&nbsp;&nbsp;&nbsp;&nbsp;已将镜镊投诸地，喜见苍颜白发新。
<br>&nbsp;&nbsp;&nbsp;&nbsp;历数三朝轩冕客，色声谁是独完人。
<br>
<br>苏轼?书李公择白石山房
<br>&nbsp;&nbsp;&nbsp;&nbsp;偶寻流水上崔嵬，五老苍颜一笑开。
<br>&nbsp;&nbsp;&nbsp;&nbsp;若见谪仙烦寄语，匡山头白早归来。
<br>
<br>苏轼?书李世南所画秋景二首
<br>&nbsp;&nbsp;&nbsp;&nbsp;野水参差落涨痕，疏林攲倒出霜根。
<br>&nbsp;&nbsp;&nbsp;&nbsp;扁舟一棹归何处，家在江南黄叶村。
<br>
<br>苏轼?书李世南所画秋景二首
<br>&nbsp;&nbsp;&nbsp;&nbsp;人间斤斧日创夷，谁见龙蛇百尺姿。
<br>&nbsp;&nbsp;&nbsp;&nbsp;不是溪山成独往，何人解作挂猿枝。
<br>
<br>苏轼?书李宗晟《水帘图》
<br>&nbsp;&nbsp;&nbsp;&nbsp;宗晟一轴水帘图，寄与南舒李大夫。
<br>&nbsp;&nbsp;&nbsp;&nbsp;未向林泉归得去，炎天酷日且令无。
<br>
<br>苏轼?书林逋诗後
<br>&nbsp;&nbsp;&nbsp;&nbsp;吴侬生长湖山曲，呼吸湖光饮山绿。
<br>&nbsp;&nbsp;&nbsp;&nbsp;不论世外隐君子，佣儿贩妇皆冰玉。
<br>&nbsp;&nbsp;&nbsp;&nbsp;先生可是绝俗人，神清骨冷无由俗。
<br>&nbsp;&nbsp;&nbsp;&nbsp;我不识君曾梦见，瞳子了然光可烛。
<br>&nbsp;&nbsp;&nbsp;&nbsp;遗篇妙字处处有，步遶西湖看不足。
<br>&nbsp;&nbsp;&nbsp;&nbsp;诗如东野不言寒，书似留台差少肉。
<br>&nbsp;&nbsp;&nbsp;&nbsp;平生高节已难继，将死微言犹可录。
<br>&nbsp;&nbsp;&nbsp;&nbsp;自言不作封禅书，更肯悲吟白头曲。
<br>&nbsp;&nbsp;&nbsp;&nbsp;我笑吴人不好事，好作祠堂傍修竹。
<br>&nbsp;&nbsp;&nbsp;&nbsp;不然配食水仙王，一盏寒泉荐秋菊。
<br>
<br>苏轼?书林次中所得李伯时《归去来》《阳关》二图後
<br>&nbsp;&nbsp;&nbsp;&nbsp;不见何戡唱渭城，旧人空数米嘉荣。
<br>&nbsp;&nbsp;&nbsp;&nbsp;龙眠独识殷勤处，画出阳关意外声。
<br>
<br>苏轼?书林次中所得李伯时《归去来》《阳关》二图後
<br>&nbsp;&nbsp;&nbsp;&nbsp;两本新图宝墨香，樽前独唱小秦王。
<br>&nbsp;&nbsp;&nbsp;&nbsp;为君翻作归来引，不学阳关空断肠。
<br>
<br>苏轼?书刘景文左藏所藏王子敬帖
<br>&nbsp;&nbsp;&nbsp;&nbsp;家鸡野骛同登俎，春蚓秋蛇总入奁。
<br>&nbsp;&nbsp;&nbsp;&nbsp;君家两行十二字，气压邺侯三万签。
<br>
<br>苏轼?书刘君射堂
<br>&nbsp;&nbsp;&nbsp;&nbsp;兰玉当年刺史家，双韐驰射笑穿花。
<br>&nbsp;&nbsp;&nbsp;&nbsp;而今白首闲骢马，只有清樽照画蛇。
<br>&nbsp;&nbsp;&nbsp;&nbsp;寂寂小轩蛛网遍，阴阴垂柳雁行斜。
<br>&nbsp;&nbsp;&nbsp;&nbsp;手柔弓燥春风後，置酒看君中戟牙。
<br>
<br>苏轼?书刘文所藏宗少文《一笔画》
<br>&nbsp;&nbsp;&nbsp;&nbsp;宛转回文锦，萦盈连理花。
<br>&nbsp;&nbsp;&nbsp;&nbsp;何须郭忠恕，匹素画缫车。
<br>
<br>苏轼?书破琴诗後
<br>&nbsp;&nbsp;&nbsp;&nbsp;此身何物不堪为，逆旅浮云自不知。
<br>&nbsp;&nbsp;&nbsp;&nbsp;偶见一张闲故纸，便疑身是永禅师。
<br>
<br>苏轼?书裙带绝句
<br>&nbsp;&nbsp;&nbsp;&nbsp;任从酒满翻香缕，不愿书来系彩笺。
<br>&nbsp;&nbsp;&nbsp;&nbsp;半接西湖横绿草，双垂南浦拂红莲。
<br>
<br>苏轼?书泗州孙景山西轩
<br>&nbsp;&nbsp;&nbsp;&nbsp;落日明孤塔，青山绕病身。
<br>&nbsp;&nbsp;&nbsp;&nbsp;知君向西望，不愧塔中人。
<br>
<br>苏轼?书堂屿
<br>&nbsp;&nbsp;&nbsp;&nbsp;苍山古木书堂屿，北出湘水百余步。
<br>&nbsp;&nbsp;&nbsp;&nbsp;谁为往来亏世界，至今人指安禅处。
<br>&nbsp;&nbsp;&nbsp;&nbsp;岂无惊蛇与飞鸟，後来那复知其趣。
<br>&nbsp;&nbsp;&nbsp;&nbsp;不知我身今是否，空记名称在常住。
<br>
<br>苏轼?书王定国所藏《烟江叠嶂图》
<br>&nbsp;&nbsp;&nbsp;&nbsp;江上愁心千叠山，浮空积翠如云烟。
<br>&nbsp;&nbsp;&nbsp;&nbsp;山耶云耶远莫知，烟空云散山依然。
<br>&nbsp;&nbsp;&nbsp;&nbsp;但见两崖苍苍暗绝谷，中有百道飞来泉。
<br>&nbsp;&nbsp;&nbsp;&nbsp;萦林络石隐复见，下赴谷口为奔川。
<br>&nbsp;&nbsp;&nbsp;&nbsp;川平山开林麓断，小桥野店依山前。
<br>&nbsp;&nbsp;&nbsp;&nbsp;行人稍度乔木外，渔舟一叶江吞天。
<br>&nbsp;&nbsp;&nbsp;&nbsp;使君何从得此本，点缀毫末分清妍。
<br>&nbsp;&nbsp;&nbsp;&nbsp;不知人间何处有此境，径欲往买二顷田。
<br>&nbsp;&nbsp;&nbsp;&nbsp;君不见武昌樊口幽绝处，东坡先生留五年。
<br>&nbsp;&nbsp;&nbsp;&nbsp;春风摇江天漠漠，暮云卷雨山娟娟。
<br>&nbsp;&nbsp;&nbsp;&nbsp;丹枫翻鸦伴水宿，长松落雪惊醉眠。
<br>&nbsp;&nbsp;&nbsp;&nbsp;桃花流水在人世，武陵岂必皆神仙。
<br>&nbsp;&nbsp;&nbsp;&nbsp;江山清空我尘土，虽有去路寻无缘。
<br>&nbsp;&nbsp;&nbsp;&nbsp;还君此画三叹息，山中故人应有招我归来篇。
<br>
<br>苏轼?书王定国所藏王晋卿画著色山二首
<br>&nbsp;&nbsp;&nbsp;&nbsp;白发四老人，何曾在商颜。
<br>&nbsp;&nbsp;&nbsp;&nbsp;烦君纸上影，照我胸中山。
<br>&nbsp;&nbsp;&nbsp;&nbsp;山中亦何有，木老土石顽。
<br>&nbsp;&nbsp;&nbsp;&nbsp;正赖天日光，涧谷纷斓斑。
<br>&nbsp;&nbsp;&nbsp;&nbsp;我心空无物，斯文何足关。
<br>&nbsp;&nbsp;&nbsp;&nbsp;君看古井水，万象自往还。
<br>
<br>苏轼?书王定国所藏王晋卿画著色山二首
<br>&nbsp;&nbsp;&nbsp;&nbsp;君归岭北初逢雪，我亦江南五见春。
<br>&nbsp;&nbsp;&nbsp;&nbsp;寄语风流王武子，三人俱是识山人。
<br>
<br>苏轼?书文与可墨竹
<br>&nbsp;&nbsp;&nbsp;&nbsp;笔与子皆逝，诗今谁为新。
<br>&nbsp;&nbsp;&nbsp;&nbsp;空遗运斤质，却吊断弦人。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷19】
<br>
<br>苏轼?书轩冰池
<br>&nbsp;&nbsp;&nbsp;&nbsp;雨昏石砚寒云色，风动牙签乱叶声。
<br>&nbsp;&nbsp;&nbsp;&nbsp;庭下已生书带草，使君疑是郑康成。
<br>&nbsp;&nbsp;&nbsp;&nbsp;不嫌冰雪绕池看，谁似诗人巧耐寒。
<br>&nbsp;&nbsp;&nbsp;&nbsp;记取羲之洗砚处，碧琉璃下黑蛟蟠。
<br>
<br>苏轼?书鄢陵王主簿所画折枝二首
<br>&nbsp;&nbsp;&nbsp;&nbsp;论画以形似，见与儿童邻。
<br>&nbsp;&nbsp;&nbsp;&nbsp;赋诗必此诗，定非知诗人。
<br>&nbsp;&nbsp;&nbsp;&nbsp;诗画本一律，天工与清新。
<br>&nbsp;&nbsp;&nbsp;&nbsp;边鸾雀写生，赵昌花传神。
<br>&nbsp;&nbsp;&nbsp;&nbsp;何如此两幅，疏淡含精匀。
<br>&nbsp;&nbsp;&nbsp;&nbsp;谁言一点红，解寄无边春。
<br>
<br>苏轼?书鄢陵王主簿所画折枝二首
<br>&nbsp;&nbsp;&nbsp;&nbsp;瘦竹如幽人，幽花如处女。
<br>&nbsp;&nbsp;&nbsp;&nbsp;低昂枝上雀，摇荡花间雨。
<br>&nbsp;&nbsp;&nbsp;&nbsp;双翎决将起，众叶纷自举。
<br>&nbsp;&nbsp;&nbsp;&nbsp;可怜采花蜂，清蜜寄两股。
<br>&nbsp;&nbsp;&nbsp;&nbsp;若人富天巧，春色入毫楮。
<br>&nbsp;&nbsp;&nbsp;&nbsp;悬知君能诗，寄声求妙语。
<br>
<br>苏轼?叔弼云，履常不饮，故不作诗，劝履常饮
<br>&nbsp;&nbsp;&nbsp;&nbsp;我本畏酒人，临觞未尝诉。
<br>&nbsp;&nbsp;&nbsp;&nbsp;平生坐诗穷，得句忍不吐。
<br>&nbsp;&nbsp;&nbsp;&nbsp;吐酒茹好诗，肝胃生滓污。
<br>&nbsp;&nbsp;&nbsp;&nbsp;用此较得丧，天岂不足付。
<br>&nbsp;&nbsp;&nbsp;&nbsp;吾侪非二物，岁月谁与度。
<br>&nbsp;&nbsp;&nbsp;&nbsp;悄然得长愁，为计已大误。
<br>&nbsp;&nbsp;&nbsp;&nbsp;二欧非无诗，恨子不饮故。
<br>&nbsp;&nbsp;&nbsp;&nbsp;强为釂一酌，将非作愁具。
<br>&nbsp;&nbsp;&nbsp;&nbsp;成言如皎日，援笔当自赋。
<br>&nbsp;&nbsp;&nbsp;&nbsp;他年五君咏，山王一时数。
<br>
<br>苏轼?舒啸亭
<br>&nbsp;&nbsp;&nbsp;&nbsp;揽胜雷山舒啸亭，诸峰秀拱透云程。
<br>&nbsp;&nbsp;&nbsp;&nbsp;啸傲池边红日伴，舒怀岩壑白云迎。
<br>&nbsp;&nbsp;&nbsp;&nbsp;满目纵观天际迥，一腔收拾岁寒清。
<br>&nbsp;&nbsp;&nbsp;&nbsp;松花香遍银阳地，剩把新诗壮此行。
<br>
<br>苏轼?鼠须笔
<br>&nbsp;&nbsp;&nbsp;&nbsp;太仓失陈红，狡穴得余腐。
<br>&nbsp;&nbsp;&nbsp;&nbsp;既兴丞相叹，又发廷尉怒。
<br>&nbsp;&nbsp;&nbsp;&nbsp;磔肉饲饥猫，分髯杂霜兔。
<br>&nbsp;&nbsp;&nbsp;&nbsp;插架刀槊健，落纸龙蛇骛。
<br>&nbsp;&nbsp;&nbsp;&nbsp;物理未易诘，时来即所遇。
<br>&nbsp;&nbsp;&nbsp;&nbsp;穿墉何卑微，托此得佳誉。
<br>
<br>苏轼?蜀僧明操思归书龙丘子壁
<br>&nbsp;&nbsp;&nbsp;&nbsp;久厌劳生能几日，莫将归思扰衰年。
<br>&nbsp;&nbsp;&nbsp;&nbsp;片云会得无心否，南北东西只一天。
<br>
<br>苏轼?述古闻之，明日即至，坐上复用前韵同赋
<br>&nbsp;&nbsp;&nbsp;&nbsp;仙衣不用剪刀裁。国色初酣卯酒来。
<br>&nbsp;&nbsp;&nbsp;&nbsp;太守问花花有语，为君零落为君开。
<br>
<br>苏轼?述古以诗见责屡不赴会，复次前韵
<br>&nbsp;&nbsp;&nbsp;&nbsp;我生孤僻本无邻，老病年来益自珍。
<br>&nbsp;&nbsp;&nbsp;&nbsp;肯对红裙辞白酒，但愁新进笑陈人。
<br>&nbsp;&nbsp;&nbsp;&nbsp;北山怨鹤休惊夜，南亩巾车欲及春。
<br>&nbsp;&nbsp;&nbsp;&nbsp;多谢清时屡推毂，猯膏那解转方轮。
<br>
<br>苏轼?数日前，梦人示余一卷文字，大略若谕马者，用"吃蹶＂成漶字，梦?
<br>&nbsp;&nbsp;&nbsp;&nbsp;天骥虽老，举鞭脱逸。
<br>&nbsp;&nbsp;&nbsp;&nbsp;交驰蚁封，步中衡石。
<br>&nbsp;&nbsp;&nbsp;&nbsp;旁睨驽骀，丰肉灭节。
<br>&nbsp;&nbsp;&nbsp;&nbsp;徐行方轨，动辄吃蹶。
<br>&nbsp;&nbsp;&nbsp;&nbsp;天资相绝，未易致诘。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
