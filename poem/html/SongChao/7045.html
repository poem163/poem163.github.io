<HTML>
<HEAD>
<TITLE>全宋诗 卷486 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangHou/">唐后诗选</a> <font color=4C4C4C>&gt;&gt; </font><a href="../../html/SongChao/">宋朝诗选</a> <FONT color=#BCB6A0>&gt;&gt;</font> 全宋诗 卷486</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋诗 卷486</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-20&nbsp;&nbsp;文章类别:宋朝诗选&nbsp;&nbsp;阅读次数:<script language=javascript src="../../hits.php?articleid=7045"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋诗 卷486')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋诗 卷486]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 赵蕃?以茶寄杨溥之二首
<br>&nbsp;&nbsp;&nbsp;&nbsp;忆过君家置酒杯，病予方止只空陪。
<br>&nbsp;&nbsp;&nbsp;&nbsp;而今梦想论文地，柳合沙堤鸥去来。
<br>
<br>赵蕃?以短轴从杨谨仲求字仅书其半而见还绝句戏谢
<br>&nbsp;&nbsp;&nbsp;&nbsp;先生字有千金直，乞取宁非亦坐贪。
<br>&nbsp;&nbsp;&nbsp;&nbsp;更欲从公请终卷，又虞卖菜或蒙惭。
<br>
<br>赵蕃?以归来后与斯远倡酬诗卷寄辛卿
<br>&nbsp;&nbsp;&nbsp;&nbsp;人家馈岁何所为，纷纷酒肉相携持。
<br>&nbsp;&nbsp;&nbsp;&nbsp;我曹馈岁复何有，酬倡之诗十余首。
<br>&nbsp;&nbsp;&nbsp;&nbsp;缄封寄藁玄英方，从人笑痴我自狂。
<br>&nbsp;&nbsp;&nbsp;&nbsp;狂余更欲谁送似，咫尺知音稼轩是。
<br>&nbsp;&nbsp;&nbsp;&nbsp;公乎比复何所作，想亦高吟动清酌。
<br>&nbsp;&nbsp;&nbsp;&nbsp;宾朋杂遝孰为佳，咸推杨范工词华。
<br>&nbsp;&nbsp;&nbsp;&nbsp;我曹所乐虽小技，历古更今不能废。
<br>&nbsp;&nbsp;&nbsp;&nbsp;岁云暮矣勿叹穷，梅花烂漫行春风。
<br>
<br>赵蕃?以湖州酥秀州木犀面油太和石本观音像送莫万安三首
<br>&nbsp;&nbsp;&nbsp;&nbsp;蚁浮犹腊要酥同，长恨中州信不通。
<br>&nbsp;&nbsp;&nbsp;&nbsp;忽得吴中所持寄，急令分减报乡风。
<br>
<br>赵蕃?以湖州酥秀州木犀面油太和石本观音像送莫万安三首
<br>&nbsp;&nbsp;&nbsp;&nbsp;天教桂蕊擅秋分，只道非秋无复存。
<br>&nbsp;&nbsp;&nbsp;&nbsp;底事兰开梅落际，忽于膏饰见追魂。
<br>
<br>赵蕃?以湖州酥秀州木犀面油太和石本观音像送莫万安三首
<br>&nbsp;&nbsp;&nbsp;&nbsp;涪翁昔作白下宰，遗墨到今多雁书。
<br>&nbsp;&nbsp;&nbsp;&nbsp;尽说补陀存相好，更传雷火护持余。
<br>
<br>赵蕃?以介庵集遗成父
<br>&nbsp;&nbsp;&nbsp;&nbsp;弟曾一识金川驿，兄盖屡维干越舟。
<br>&nbsp;&nbsp;&nbsp;&nbsp;群书博极诗无敌，乞尔此匾无暗投。
<br>
<br>赵蕃?以近诗寄丘运使
<br>&nbsp;&nbsp;&nbsp;&nbsp;古货自难买，良工徒苦心。
<br>&nbsp;&nbsp;&nbsp;&nbsp;谁能明致力，于此是知音。
<br>&nbsp;&nbsp;&nbsp;&nbsp;门第成乖隔，江湖阻滞淫。
<br>&nbsp;&nbsp;&nbsp;&nbsp;寄书因有使，还得附微吟。
<br>
<br>赵蕃?以近诗寄尤运使
<br>&nbsp;&nbsp;&nbsp;&nbsp;求识尤太史，泛舟维豫章。
<br>&nbsp;&nbsp;&nbsp;&nbsp;秋天值摇落，行色况苍茫。
<br>&nbsp;&nbsp;&nbsp;&nbsp;竟乏惊人句，莫升君子堂。
<br>&nbsp;&nbsp;&nbsp;&nbsp;学诗虽老矣，获拟遍诸方。
<br>
<br>赵蕃?以酒钱送明叔二绝代简
<br>&nbsp;&nbsp;&nbsp;&nbsp;酒钱时乞故怜苏，三百青铜寄与沽。
<br>&nbsp;&nbsp;&nbsp;&nbsp;砚水长枯肺仍渴，可兹涓滴所能濡。
<br>
<br>赵蕃?以酒钱送明叔二绝代简
<br>&nbsp;&nbsp;&nbsp;&nbsp;我乃病多长止酒，有时渴梦落江湖。
<br>&nbsp;&nbsp;&nbsp;&nbsp;江天阔处识君阁，要破熟茶茶嗫嚅。
<br>
<br>赵蕃?以旧诗寄投谢昌国三首
<br>&nbsp;&nbsp;&nbsp;&nbsp;昔在方斋老，南游为我言。
<br>&nbsp;&nbsp;&nbsp;&nbsp;庐陵得佳士，康乐有贤孙。
<br>&nbsp;&nbsp;&nbsp;&nbsp;许可渠不易，殷勤相与论。
<br>&nbsp;&nbsp;&nbsp;&nbsp;元宾虽已矣，所与见如存。
<br>
<br>赵蕃?以旧诗寄投谢昌国三首
<br>&nbsp;&nbsp;&nbsp;&nbsp;我有江西役，清江公所乡。
<br>&nbsp;&nbsp;&nbsp;&nbsp;放舟频下上，欲见苦参商。
<br>&nbsp;&nbsp;&nbsp;&nbsp;扁榜书皆到，流传句必香。
<br>&nbsp;&nbsp;&nbsp;&nbsp;何当仍大嚼，鼎味也先尝。
<br>
<br>赵蕃?以旧诗寄投谢昌国三首
<br>&nbsp;&nbsp;&nbsp;&nbsp;活法公家论，东莱盖有承。
<br>&nbsp;&nbsp;&nbsp;&nbsp;先生真伯仲，小子愧云仍。
<br>&nbsp;&nbsp;&nbsp;&nbsp;昧昧鼠为璞，纷纷虫语冰。
<br>&nbsp;&nbsp;&nbsp;&nbsp;今朝方见佛，平日谩依僧。
<br>
<br>赵蕃?以蜡梅分供堂头希卢首座冲南首座惠绝句次韵并简堂头二首
<br>&nbsp;&nbsp;&nbsp;&nbsp;蜜黄初出一枝春，分似堂中得定人。
<br>&nbsp;&nbsp;&nbsp;&nbsp;各各闻香获三昧，信知文字本非真。
<br>
<br>赵蕃?以蜡梅分供堂头希卢首座冲南首座惠绝句次韵并简堂头二首
<br>&nbsp;&nbsp;&nbsp;&nbsp;才尽年来怕及春，上人那说是诗人。
<br>&nbsp;&nbsp;&nbsp;&nbsp;拨残芋火宁余事，故欲撩公懒是真。
<br>
<br>赵蕃?以孟夏唱酬陈子高诗寄季承并借穷愁志及其兄兴化集四首
<br>&nbsp;&nbsp;&nbsp;&nbsp;莫嗔不寄一行书，半百光阴伏枕余。
<br>&nbsp;&nbsp;&nbsp;&nbsp;寂寞瓶储同靖节，荒凉壁立类相如。
<br>&nbsp;&nbsp;&nbsp;&nbsp;君今为况复何似，秋尽想应成定居。
<br>&nbsp;&nbsp;&nbsp;&nbsp;获稻谗终还墐户，有诗何日定遗予。
<br>
<br>赵蕃?以孟夏唱酬陈子高诗寄季承并借穷愁志及其兄兴化集四首
<br>&nbsp;&nbsp;&nbsp;&nbsp;东湖共款竹多竿，妙果同登塔几盘。
<br>&nbsp;&nbsp;&nbsp;&nbsp;冲雨冲风总幽事，一谈一笑尽诗端。
<br>&nbsp;&nbsp;&nbsp;&nbsp;随人似我空为计，出语如君当不刊。
<br>&nbsp;&nbsp;&nbsp;&nbsp;派后江西有惊坐，封题并与略评看。
<br>
<br>赵蕃?以孟夏唱酬陈子高诗寄季承并借穷愁志及其兄兴化集四首
<br>&nbsp;&nbsp;&nbsp;&nbsp;故家不复见中州，插架闻君似邺侯。
<br>&nbsp;&nbsp;&nbsp;&nbsp;往事谁能论牛李，旧书聊欲借穷愁。
<br>&nbsp;&nbsp;&nbsp;&nbsp;薰莸政自难同器，泾渭悬知卒异流。
<br>&nbsp;&nbsp;&nbsp;&nbsp;何事古今朋党祸，力争终以杀身酬。
<br>
<br>赵蕃?以孟夏唱酬陈子高诗寄季承并借穷愁志及其兄兴化集四首
<br>&nbsp;&nbsp;&nbsp;&nbsp;著论端能拟过秦，苦吟长学跨驴人。
<br>&nbsp;&nbsp;&nbsp;&nbsp;十年不调非求异，三径为资本作贫。
<br>&nbsp;&nbsp;&nbsp;&nbsp;回首浮梁屡还往，断魂宿草几陈新。
<br>&nbsp;&nbsp;&nbsp;&nbsp;藏家有集曾三复，借我流传莫谩珍。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;重湖岳阳楼，五柳渊明里。
<br>&nbsp;&nbsp;&nbsp;&nbsp;定复有佳人，与之同徒倚。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;落此鼪鼯野，宜从麋鹿群。
<br>&nbsp;&nbsp;&nbsp;&nbsp;何知交友内，而乃得夫君。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;何氏之从学，源流远有余。
<br>&nbsp;&nbsp;&nbsp;&nbsp;穷经类元凯，能赋似相如。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;君行过吾里，舣舟并南山。
<br>&nbsp;&nbsp;&nbsp;&nbsp;王郎两徐子，非必素往还。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;榝机动霜雪，用之可以大。
<br>&nbsp;&nbsp;&nbsp;&nbsp;蓬蒿束缚之，世亦安取代。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;楚国千年薮，岷山万里江。
<br>&nbsp;&nbsp;&nbsp;&nbsp;胡为入吟笔，政以落蓬窗。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;游从二年中，离阔三百日。
<br>&nbsp;&nbsp;&nbsp;&nbsp;政自迹如疏，不妨心故密。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;今日东阳郡，城南尺五天。
<br>&nbsp;&nbsp;&nbsp;&nbsp;胡为五溪行，道里逾几千。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;生儿思称家，人孰不欲可。
<br>&nbsp;&nbsp;&nbsp;&nbsp;门户冷如冰，其尤莫如我。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;曾闻一夕语，可胜十年书。
<br>&nbsp;&nbsp;&nbsp;&nbsp;同舟数月程，其得当何如。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;明经取青紫，此谚亦已鄙。
<br>&nbsp;&nbsp;&nbsp;&nbsp;至或师初录，弃彼尝在此。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;频登采芹亭，所乐非山水。
<br>&nbsp;&nbsp;&nbsp;&nbsp;君今去我东，愁绝重来倚。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;闻君射策日，落笔字数千。
<br>&nbsp;&nbsp;&nbsp;&nbsp;行看玉堂试，阔步踵英躔。
<br>
<br>赵蕃?以坡公君如大江日千里我如此水千山底为韵作小诗十四首重送在伯盖
<br>&nbsp;&nbsp;&nbsp;&nbsp;崎岖千万山，踏破青鞋底。
<br>&nbsp;&nbsp;&nbsp;&nbsp;何似引章泉，同耕老兄弟。
<br>
<br>赵蕃?以穷藁借全真
<br>&nbsp;&nbsp;&nbsp;&nbsp;平生不识宋亨伯，老去手将穷藁编。
<br>&nbsp;&nbsp;&nbsp;&nbsp;六一家风真好事，要渠行世欲抄传。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷31】
<br>
<br>赵蕃?以山药茶送沈宜之兄
<br>&nbsp;&nbsp;&nbsp;&nbsp;山药本为林下享，筠篮那得致兵厨。
<br>&nbsp;&nbsp;&nbsp;&nbsp;传担云月并持与，长夜读书应所须。
<br>
<br>赵蕃?以山药傅担团茶送向伯原用旧韵
<br>&nbsp;&nbsp;&nbsp;&nbsp;江郊重数少陵堂，草木依人亦宠光。
<br>&nbsp;&nbsp;&nbsp;&nbsp;柏藉扶持难雨溜，竹逃剪伐易云长。
<br>&nbsp;&nbsp;&nbsp;&nbsp;难苏莺粟烦熟灸，山茗溪茶同摘苍。
<br>&nbsp;&nbsp;&nbsp;&nbsp;我愿糜琼更加璧，助其问字有过扬。
<br>
<br>赵蕃?以箂送诸公二首
<br>&nbsp;&nbsp;&nbsp;&nbsp;兰在当门未免锄，竹生那可碍阶除。
<br>&nbsp;&nbsp;&nbsp;&nbsp;莫言无罪充庖宰，自汝为生托地疏。
<br>
<br>赵蕃?以箂送诸公二首
<br>&nbsp;&nbsp;&nbsp;&nbsp;昔闻市上三时卖，今已春深见未尝。
<br>&nbsp;&nbsp;&nbsp;&nbsp;莫道寒历只寒相，及时也复事分张。
<br>
<br>赵蕃?以予与斯远倡酬诗一卷寄钱伯同运使郎中二首
<br>&nbsp;&nbsp;&nbsp;&nbsp;公作广信牧，我为辰阳掾。
<br>&nbsp;&nbsp;&nbsp;&nbsp;长沙趣归程，临汝甫再见。
<br>&nbsp;&nbsp;&nbsp;&nbsp;我今华岳祠，公乘江东传。
<br>&nbsp;&nbsp;&nbsp;&nbsp;虽能递尺书，未易重会面。
<br>&nbsp;&nbsp;&nbsp;&nbsp;钱晁固世亲，贵贱宁异眷。
<br>&nbsp;&nbsp;&nbsp;&nbsp;复此候寒温，因之致诗卷。
<br>
<br>赵蕃?以予与斯远倡酬诗一卷寄钱伯同运使郎中二首
<br>&nbsp;&nbsp;&nbsp;&nbsp;我家怀玉居，盖自南渡初。
<br>&nbsp;&nbsp;&nbsp;&nbsp;元无五亩宅，仅保一束书。
<br>&nbsp;&nbsp;&nbsp;&nbsp;不调如释之，何翅十余余。
<br>&nbsp;&nbsp;&nbsp;&nbsp;但有四壁在，倦游亦相如。
<br>&nbsp;&nbsp;&nbsp;&nbsp;况此方病卧，何繇瞻使车。
<br>&nbsp;&nbsp;&nbsp;&nbsp;所徯公嚬笑，以为民惨舒。
<br>
<br>赵蕃?舣舟龙游
<br>&nbsp;&nbsp;&nbsp;&nbsp;縠波亭下一维舟，小对秋风梳白头。
<br>&nbsp;&nbsp;&nbsp;&nbsp;欲赋新诗欠时体，江河万古叹风流。
<br>
<br>赵蕃?舣舟杨口叩居人以休哩缚屋于此何时复去云我乃雁泊人户冬来春乃去
<br>&nbsp;&nbsp;&nbsp;&nbsp;户户鱼蛮子，年年雁泊人。
<br>&nbsp;&nbsp;&nbsp;&nbsp;生资持网罟，迁徒逐冬春。
<br>&nbsp;&nbsp;&nbsp;&nbsp;岸俗从渠变，乡邻自我亲。
<br>&nbsp;&nbsp;&nbsp;&nbsp;殊胜倦游者，渺渺愧风尘。
<br>
<br>赵蕃?弋阳道中
<br>&nbsp;&nbsp;&nbsp;&nbsp;霜风不成霜，雨云复为雨。
<br>&nbsp;&nbsp;&nbsp;&nbsp;溪山谁旧游，草树得新趋。
<br>&nbsp;&nbsp;&nbsp;&nbsp;蓬窗递明暗，客枕随仰俯。
<br>&nbsp;&nbsp;&nbsp;&nbsp;老子政哦诗，诸儿贪赋芋。
<br>
<br>赵蕃?弋阳陆行
<br>&nbsp;&nbsp;&nbsp;&nbsp;细雨湿篮舆，渺渺穿翠楚。
<br>&nbsp;&nbsp;&nbsp;&nbsp;林园知秋近，已作西风语。
<br>&nbsp;&nbsp;&nbsp;&nbsp;昨朝汗浃背，今晨冷侵膂。
<br>&nbsp;&nbsp;&nbsp;&nbsp;感慨悟乘除，人生几寒暑。
<br>
<br>赵蕃?忆山中梅送大声瞻军赴调
<br>&nbsp;&nbsp;&nbsp;&nbsp;江南梅蕊腊前破，忆我林园疲坐卧。
<br>&nbsp;&nbsp;&nbsp;&nbsp;君行正过玉溪边，雪后应余欲残朵。
<br>&nbsp;&nbsp;&nbsp;&nbsp;君既不饮何以酬，诗成寄我无悠悠。
<br>&nbsp;&nbsp;&nbsp;&nbsp;得意归来应不晚，雨肥红绽绿阴稠。
<br>
<br>赵蕃?亦好园
<br>&nbsp;&nbsp;&nbsp;&nbsp;金谷惟堪贮俗尘，辋川今复得诗人。
<br>&nbsp;&nbsp;&nbsp;&nbsp;先生道是贫到骨，犹有山园斗大春。
<br>
<br>赵蕃?逸再为婺女之行既别出郭矣夜不能寐成六绝句追送
<br>&nbsp;&nbsp;&nbsp;&nbsp;正学堂堂吕紫微，有孙端的为传衣。
<br>&nbsp;&nbsp;&nbsp;&nbsp;只今一派金华是，戴路年来汝所依。
<br>
<br>赵蕃?逸再为婺女之行既别出郭矣夜不能寐成六绝句追送
<br>&nbsp;&nbsp;&nbsp;&nbsp;体能中格号时文，能料科场可策勋。
<br>&nbsp;&nbsp;&nbsp;&nbsp;此外更资为学在，木须根立乃凌云。
<br>
<br>赵蕃?逸再为婺女之行既别出郭矣夜不能寐成六绝句追送
<br>&nbsp;&nbsp;&nbsp;&nbsp;兹行为谢时衡岳，并与传声吕法曹。
<br>&nbsp;&nbsp;&nbsp;&nbsp;汝解事贤其自勉，我因求友不妨高。
<br>
<br>赵蕃?逸再为婺女之行既别出郭矣夜不能寐成六绝句追送
<br>&nbsp;&nbsp;&nbsp;&nbsp;去岁诸公祖敬之，我曾同席共委蛇。
<br>&nbsp;&nbsp;&nbsp;&nbsp;相逢傥复蒙相问，为道东归鬓益丝。
<br>
<br>赵蕃?逸再为婺女之行既别出郭矣夜不能寐成六绝句追送
<br>&nbsp;&nbsp;&nbsp;&nbsp;我归犹尔未还家，送汝令人重叹嗟。
<br>&nbsp;&nbsp;&nbsp;&nbsp;送汝叹嗟犹自可，最思阿庆语咿哑。
<br>
<br>赵蕃?逸再为婺女之行既别出郭矣夜不能寐成六绝句追送
<br>&nbsp;&nbsp;&nbsp;&nbsp;岁事将穷老所悲，念将留汝亦奚为。
<br>&nbsp;&nbsp;&nbsp;&nbsp;新年事业能增进，绝胜衰残守旧诗。
<br>
<br>赵蕃?意钓
<br>&nbsp;&nbsp;&nbsp;&nbsp;仲舒区中贤，谈治苦吃吃。
<br>&nbsp;&nbsp;&nbsp;&nbsp;但知羡川鱼，不虑网罟密。
<br>&nbsp;&nbsp;&nbsp;&nbsp;仁哉东坡公，游戏亦此术。
<br>&nbsp;&nbsp;&nbsp;&nbsp;究其广大心，意钓真玩物。
<br>&nbsp;&nbsp;&nbsp;&nbsp;我欲窃其语，作庐以自逸。
<br>&nbsp;&nbsp;&nbsp;&nbsp;东西南北人，有志特未必。
<br>&nbsp;&nbsp;&nbsp;&nbsp;相会有溪竹，竹下亭可立。
<br>&nbsp;&nbsp;&nbsp;&nbsp;亭成乞以名，四海一明月。
<br>
<br>赵蕃?因诚斋寄张三十叔
<br>&nbsp;&nbsp;&nbsp;&nbsp;韶石驰书岁屡终，浮湛渺渺听殷洪。
<br>&nbsp;&nbsp;&nbsp;&nbsp;长年苦望吾地涉，宁料它途马首东。
<br>&nbsp;&nbsp;&nbsp;&nbsp;鸿雁又当辞瘴海，孔鸾端合在高桐。
<br>&nbsp;&nbsp;&nbsp;&nbsp;忽逢玉节春江上，再拜题诗觅寓公。
<br>
<br>赵蕃?因书寄黄子耕六言三首
<br>&nbsp;&nbsp;&nbsp;&nbsp;旧谒南州高士，必过江夏无双。
<br>&nbsp;&nbsp;&nbsp;&nbsp;吊古已悲衰柳，怀人更隔长江。
<br>
<br>赵蕃?因书寄黄子耕六言三首
<br>&nbsp;&nbsp;&nbsp;&nbsp;忽有长沙使至，为传江右书来。
<br>&nbsp;&nbsp;&nbsp;&nbsp;茅屋于时已黑，青灯为尔频开。
<br>
<br>赵蕃?因书寄黄子耕六言三首
<br>&nbsp;&nbsp;&nbsp;&nbsp;自失孤山杯酒，两年相望梅花。
<br>&nbsp;&nbsp;&nbsp;&nbsp;交友平生几许，差池重复成嗟。
<br>
<br>赵蕃?因送客过六叔
<br>&nbsp;&nbsp;&nbsp;&nbsp;荷衣绿破碎，稻实乱撑拄。
<br>&nbsp;&nbsp;&nbsp;&nbsp;秋悲空多风，云重乃不雨。
<br>&nbsp;&nbsp;&nbsp;&nbsp;黄花已成昨，白酒真漫举。
<br>&nbsp;&nbsp;&nbsp;&nbsp;小作谈笑期，暂纾追送苦。
<br>
<br>赵蕃?因送王亢宗便寄
<br>&nbsp;&nbsp;&nbsp;&nbsp;经年不遇辰州使，忽喜黔阳信使通。
<br>&nbsp;&nbsp;&nbsp;&nbsp;县尉已闻辞令尹，校官仍说困治中。
<br>&nbsp;&nbsp;&nbsp;&nbsp;可堪契阔漂流处，长忆追随寂寞同。
<br>&nbsp;&nbsp;&nbsp;&nbsp;已是湖南更湖北，欲言风物怕愁公。
<br>
<br>赵蕃?因汤莘夫行寄欧阳伯威
<br>&nbsp;&nbsp;&nbsp;&nbsp;传得新诗过半年，故应松柏尚苍然。
<br>&nbsp;&nbsp;&nbsp;&nbsp;要持尊酒为君寿，邂逅门前有过船。
<br>
<br>赵蕃?因曾相士寄韦南雄
<br>&nbsp;&nbsp;&nbsp;&nbsp;窈窕梅花岭，风流燕寝香。
<br>&nbsp;&nbsp;&nbsp;&nbsp;如闻省条教，复道富篇章。
<br>&nbsp;&nbsp;&nbsp;&nbsp;近作凡几首，新来无一行。
<br>&nbsp;&nbsp;&nbsp;&nbsp;因人问无量，并遣验徵黄。
<br>
<br>赵蕃?因翟子固行送酒杨谨仲
<br>&nbsp;&nbsp;&nbsp;&nbsp;君行为觅清江宅，水竹依依自作邻。
<br>&nbsp;&nbsp;&nbsp;&nbsp;问字未能从好事，一壶聊为乞诗陈。
<br>
<br>赵蕃?尹丈少稷旧作借竹轩诗数首如雨重时惊入屋梢风微亦得听萧骚之句尤
<br>&nbsp;&nbsp;&nbsp;&nbsp;山居面面皆修竹，雨重时惊入屋梢。
<br>&nbsp;&nbsp;&nbsp;&nbsp;坐诵方斋旧诗句，人间那有续弦胶。
<br>
<br>赵蕃?尹丈少稷旧作借竹轩诗数首如雨重时惊入屋梢风微亦得听萧骚之句尤
<br>&nbsp;&nbsp;&nbsp;&nbsp;离立何妨出屋高，风微亦得听萧骚。
<br>&nbsp;&nbsp;&nbsp;&nbsp;南山昨夜新雷起，行有横鞭破土膏。
<br>
<br>赵蕃?饮袁州惠仰山茶
<br>&nbsp;&nbsp;&nbsp;&nbsp;黄溪方辍供，顿有仰山来。
<br>&nbsp;&nbsp;&nbsp;&nbsp;久怕羊肠险，小听松吹回。
<br>&nbsp;&nbsp;&nbsp;&nbsp;喜能浇渴肺，愁奈走饥雷。
<br>&nbsp;&nbsp;&nbsp;&nbsp;何日俱君谒，香凝燕寝开。
<br>
<br>赵蕃?隐山寺梁昭明题额
<br>&nbsp;&nbsp;&nbsp;&nbsp;山深不知暑，五月冷如冰。
<br>&nbsp;&nbsp;&nbsp;&nbsp;寂寞前朝寺，风流帝子能。
<br>&nbsp;&nbsp;&nbsp;&nbsp;田荒空野水，树老半枯藤。
<br>&nbsp;&nbsp;&nbsp;&nbsp;不尽怀人兴，钟楼日暮登。
<br>
<br>赵蕃?萤火
<br>&nbsp;&nbsp;&nbsp;&nbsp;浑忘生朽腐，直拟暮光辉。
<br>&nbsp;&nbsp;&nbsp;&nbsp;解烛书帷静，能添列宿稀。
<br>&nbsp;&nbsp;&nbsp;&nbsp;当风方自表，带雨忽成微。
<br>&nbsp;&nbsp;&nbsp;&nbsp;变灭无多理，荣枯会一归。
<br>
<br>赵蕃?永丰令括苍章君尉上蔡谢君以淳熙改元二月晦日劝农于负郭祖印院事
<br>&nbsp;&nbsp;&nbsp;&nbsp;前村后村桃李空，牡丹酴醾当春风。
<br>&nbsp;&nbsp;&nbsp;&nbsp;令君无暇问许事，亲率僚吏行劭农。
<br>&nbsp;&nbsp;&nbsp;&nbsp;清晨小队东郊出，宿雨初开泥尚湿。
<br>&nbsp;&nbsp;&nbsp;&nbsp;白头扶杖稚子旁，不待符移自相集。
<br>&nbsp;&nbsp;&nbsp;&nbsp;令君盛服临致言，国因肆赦新改元。
<br>&nbsp;&nbsp;&nbsp;&nbsp;雍熙淳化太宗年，治道度越唐汉前。
<br>&nbsp;&nbsp;&nbsp;&nbsp;尔曹何幸生此世，身不知兵无横税。
<br>&nbsp;&nbsp;&nbsp;&nbsp;去秋小歉未足云，诏书屡下忧勤意。
<br>&nbsp;&nbsp;&nbsp;&nbsp;吏令奉行敢不躬，尔无自惰愆尔功。
<br>&nbsp;&nbsp;&nbsp;&nbsp;吾言谆谆尔其听，酒肉更戴君恩丰。
<br>&nbsp;&nbsp;&nbsp;&nbsp;我时伫立观盛举，径欲傭田买牛具。
<br>&nbsp;&nbsp;&nbsp;&nbsp;不然枵腹亦以宽，年登贱籴夫何虑。
<br>&nbsp;&nbsp;&nbsp;&nbsp;少焉有白官盍休，携我山阴上小舟。
<br>&nbsp;&nbsp;&nbsp;&nbsp;谓我聊此半日留，与民同乐非宴游。
<br>
<br>赵蕃?永丰尉治神祠前梅已成阴忽著花七出而无鄂色又正白众咸异之尉上蔡
<br>&nbsp;&nbsp;&nbsp;&nbsp;谢君为吏清如水，神吐祠前不鄂花。
<br>&nbsp;&nbsp;&nbsp;&nbsp;我欲将诗道其事，却防流咏入京华。
<br>
<br>赵蕃?永和道中怀成父
<br>&nbsp;&nbsp;&nbsp;&nbsp;风帆十幅空百滩，布衾高卧宁知寒。
<br>&nbsp;&nbsp;&nbsp;&nbsp;连明风雨晓增剧，叹我山行逢路难。
<br>
<br>赵蕃?咏隔堑梅
<br>&nbsp;&nbsp;&nbsp;&nbsp;丛篁乱临溪，丛树深隔堑。
<br>&nbsp;&nbsp;&nbsp;&nbsp;爱之不能即，玩之宁有厌。
<br>&nbsp;&nbsp;&nbsp;&nbsp;五字遣谁哦，一杯频尔念。
<br>&nbsp;&nbsp;&nbsp;&nbsp;幸勿折新开，留将遂幽占。
<br>
<br>赵蕃?咏古
<br>&nbsp;&nbsp;&nbsp;&nbsp;渊明欲弦歌，为酒利公田。
<br>&nbsp;&nbsp;&nbsp;&nbsp;到县十余日，归意已拳然。
<br>&nbsp;&nbsp;&nbsp;&nbsp;一稔且莫待，遥遥问归船。
<br>&nbsp;&nbsp;&nbsp;&nbsp;是事可质信，考之归来篇。
<br>
<br>赵蕃?咏蕙
<br>&nbsp;&nbsp;&nbsp;&nbsp;莫与兰争长，风期本自同。
<br>&nbsp;&nbsp;&nbsp;&nbsp;俱高汉赋上，并录楚词中。
<br>&nbsp;&nbsp;&nbsp;&nbsp;斛种当书屋，篮移自佛宫。
<br>&nbsp;&nbsp;&nbsp;&nbsp;更余千个竹，相与慰诗穷。
<br>
<br>赵蕃?咏蜡梅
<br>&nbsp;&nbsp;&nbsp;&nbsp;蜡梅初看十日前，黄深紫鲜香欲然。
<br>&nbsp;&nbsp;&nbsp;&nbsp;要充铜瓶顿棐几，欲折罢折还加怜。
<br>&nbsp;&nbsp;&nbsp;&nbsp;蜡梅重看十日后，黄淡紫蔫香欲覆。
<br>&nbsp;&nbsp;&nbsp;&nbsp;是当雪砌与霜檐，欲开未开咸未就。
<br>&nbsp;&nbsp;&nbsp;&nbsp;山叟山居山径荒，只有竹树参天长。
<br>&nbsp;&nbsp;&nbsp;&nbsp;浮花不省著老眼，此物未免搜枯肠。
<br>&nbsp;&nbsp;&nbsp;&nbsp;云消霜熟冬行莫，凛日凝天应有数。
<br>&nbsp;&nbsp;&nbsp;&nbsp;蜡梅引破春风路，红洁缃繁看树树。
<br>
<br>赵蕃?咏梅六首
<br>&nbsp;&nbsp;&nbsp;&nbsp;十月江南路，梅花次第开。
<br>&nbsp;&nbsp;&nbsp;&nbsp;殊方孤病眼，高兴阙诗材。
<br>&nbsp;&nbsp;&nbsp;&nbsp;几日风鸣屋，连宵雨浥埃。
<br>&nbsp;&nbsp;&nbsp;&nbsp;曾令四郊觅，未见一枝来。
<br>
<br>赵蕃?咏梅六首
<br>&nbsp;&nbsp;&nbsp;&nbsp;腊前能几日，年后不多时。
<br>&nbsp;&nbsp;&nbsp;&nbsp;五岭无千里，东亭共一陲。
<br>&nbsp;&nbsp;&nbsp;&nbsp;胡为欺北客，未即见南枝。
<br>&nbsp;&nbsp;&nbsp;&nbsp;或谓冰霜候，还忧衣褐为。
<br>
<br>赵蕃?咏梅六首
<br>&nbsp;&nbsp;&nbsp;&nbsp;老眼从昏翳，高情未脱遗。
<br>&nbsp;&nbsp;&nbsp;&nbsp;虽云谢能赋，政尔动相思。
<br>&nbsp;&nbsp;&nbsp;&nbsp;彼自无妍鄙，渠宁可磷缁。
<br>&nbsp;&nbsp;&nbsp;&nbsp;犹须藉名胜，相与厚襟期。
<br>
<br>赵蕃?咏梅六首
<br>&nbsp;&nbsp;&nbsp;&nbsp;纵乏幽人宅，犹余大树祠。
<br>&nbsp;&nbsp;&nbsp;&nbsp;带山仍带水，宜饮亦宜诗。
<br>&nbsp;&nbsp;&nbsp;&nbsp;勿待全开后，当乘半放时。
<br>&nbsp;&nbsp;&nbsp;&nbsp;昏昏廓阴雾，皎皎上朝曦。
<br>
<br>赵蕃?咏梅六首
<br>&nbsp;&nbsp;&nbsp;&nbsp;溪北溪南路，山前山后居。
<br>&nbsp;&nbsp;&nbsp;&nbsp;兴来随杖屦，意到总林庐。
<br>&nbsp;&nbsp;&nbsp;&nbsp;独目常怀尔，关心相忆余。
<br>&nbsp;&nbsp;&nbsp;&nbsp;虽然风月趣，千里故非痚。
<br>
<br>赵蕃?咏梅六首
<br>&nbsp;&nbsp;&nbsp;&nbsp;几日寒如许，梅花好在不。
<br>&nbsp;&nbsp;&nbsp;&nbsp;汝虽甘寂寞，吾自念深幽。
<br>&nbsp;&nbsp;&nbsp;&nbsp;静坞无车马，清溪足鹭鸥。
<br>&nbsp;&nbsp;&nbsp;&nbsp;何当细扶杖，随处小迟留。
<br>
<br>赵蕃?咏牡丹
<br>&nbsp;&nbsp;&nbsp;&nbsp;洛下谁移致，江南种得成。
<br>&nbsp;&nbsp;&nbsp;&nbsp;高株非自接，径尺信能盈。
<br>&nbsp;&nbsp;&nbsp;&nbsp;恨匪坚牢质，漫令城国倾。
<br>&nbsp;&nbsp;&nbsp;&nbsp;未宜贫舍有，风起莫多惊。
<br>
<br>赵蕃?咏晴
<br>&nbsp;&nbsp;&nbsp;&nbsp;冥冥十日雨，不见海棠梨。
<br>&nbsp;&nbsp;&nbsp;&nbsp;霁色晨初上，禽声乐可知。
<br>&nbsp;&nbsp;&nbsp;&nbsp;春衣犹故褐，薄饭只朝虀。
<br>&nbsp;&nbsp;&nbsp;&nbsp;自信端如此，流行任所之。
<br>
<br>赵蕃?咏晴
<br>&nbsp;&nbsp;&nbsp;&nbsp;败屋两三间，随僧且住山。
<br>&nbsp;&nbsp;&nbsp;&nbsp;诗无一朝废，官有十年闲。
<br>&nbsp;&nbsp;&nbsp;&nbsp;日上花明野，鸡啼门掩关。
<br>&nbsp;&nbsp;&nbsp;&nbsp;春风从草草，老态已斑斑。
<br>
<br>赵蕃?咏书斋梅
<br>&nbsp;&nbsp;&nbsp;&nbsp;忆昨看梅恨不早，而今顾索晚方开。
<br>&nbsp;&nbsp;&nbsp;&nbsp;朝来已作二月暖，花事应怜老境催。
<br>&nbsp;&nbsp;&nbsp;&nbsp;防护可加人漫巧，飘零未免句空哀。
<br>&nbsp;&nbsp;&nbsp;&nbsp;夜深耿耿欲忘寐，明日更忧风雨来。
<br>
<br>赵蕃?咏箂用昌黎韵
<br>&nbsp;&nbsp;&nbsp;&nbsp;山居何所用，种竹并楹轩。
<br>&nbsp;&nbsp;&nbsp;&nbsp;听雨宵忘寐，摇风日破烦。
<br>&nbsp;&nbsp;&nbsp;&nbsp;春来仍引蔓，雨后竞添孙。
<br>&nbsp;&nbsp;&nbsp;&nbsp;迸砌思移石，妨池欲废盆。
<br>&nbsp;&nbsp;&nbsp;&nbsp;堤防虞采掘，检束费晨昏。
<br>&nbsp;&nbsp;&nbsp;&nbsp;自是林深茂，非因地独温。
<br>&nbsp;&nbsp;&nbsp;&nbsp;有朋如角立，布阵似争骞。
<br>&nbsp;&nbsp;&nbsp;&nbsp;戢戢株虽短，駸駸势已存。
<br>&nbsp;&nbsp;&nbsp;&nbsp;却行才避碍，逆曳遂难垠。
<br>&nbsp;&nbsp;&nbsp;&nbsp;婢喜频留步，儿欣屡发言。
<br>&nbsp;&nbsp;&nbsp;&nbsp;纵横从可目，散漫孰寻根。
<br>&nbsp;&nbsp;&nbsp;&nbsp;蚁败须攻穴，羊侵要补藩。
<br>&nbsp;&nbsp;&nbsp;&nbsp;骤惊疑瓦合，还讶若车奔。
<br>&nbsp;&nbsp;&nbsp;&nbsp;岂害偏藏径，何妨便满园。
<br>&nbsp;&nbsp;&nbsp;&nbsp;拥培规我力，振拔果谁恩。
<br>&nbsp;&nbsp;&nbsp;&nbsp;坐见身长堑，行看筢蔽垣。
<br>&nbsp;&nbsp;&nbsp;&nbsp;苔俱滋湿晕，兰与王芳孙。
<br>&nbsp;&nbsp;&nbsp;&nbsp;未肯低前辈，终当及次番。
<br>&nbsp;&nbsp;&nbsp;&nbsp;万杉真浪说，千橘更何论。
<br>&nbsp;&nbsp;&nbsp;&nbsp;蹇傲冬方见，阴森夏乃繁。
<br>&nbsp;&nbsp;&nbsp;&nbsp;务令收晚节，忍把助朝餐。
<br>&nbsp;&nbsp;&nbsp;&nbsp;此日聊成隐，它年定改门。
<br>&nbsp;&nbsp;&nbsp;&nbsp;韩公留句伟，侯喜漫名掀。
<br>&nbsp;&nbsp;&nbsp;&nbsp;韵险言无丽，搜穷笔殆髠。
<br>&nbsp;&nbsp;&nbsp;&nbsp;直将摅郁闷，底用役神魂。
<br>&nbsp;&nbsp;&nbsp;&nbsp;示子斯同作，哦吟莫接暾。
<br>
<br>赵蕃?咏武安山塔
<br>&nbsp;&nbsp;&nbsp;&nbsp;矗矗南山塔，亭亭古邑标。
<br>&nbsp;&nbsp;&nbsp;&nbsp;闲游赊积岁，共宿忆消宵。
<br>&nbsp;&nbsp;&nbsp;&nbsp;尖出知天近，层分见木雕。
<br>&nbsp;&nbsp;&nbsp;&nbsp;未须轮犊健，直欲便鹏摇。
<br>
<br>赵蕃?咏雁
<br>&nbsp;&nbsp;&nbsp;&nbsp;胡为去关塞，何事落江湖。
<br>&nbsp;&nbsp;&nbsp;&nbsp;岁月常违燕，飞鸣每候奴。
<br>&nbsp;&nbsp;&nbsp;&nbsp;菰蒲虽足乐，砫缴绝须虞。
<br>&nbsp;&nbsp;&nbsp;&nbsp;矫矫其高举，纷纷莫下俱。
<br>
<br>赵蕃?咏智门佛殿前凌霄花与斯远同作
<br>&nbsp;&nbsp;&nbsp;&nbsp;桂栽初得地，藤附亦凌霄。
<br>&nbsp;&nbsp;&nbsp;&nbsp;层叶圆如葆，高花艳若烧。
<br>&nbsp;&nbsp;&nbsp;&nbsp;故能开续续，殊愈落飘飘。
<br>&nbsp;&nbsp;&nbsp;&nbsp;有木方思种，从僧会乞苗。
<br>
<br>赵蕃?咏智门寺前古树
<br>&nbsp;&nbsp;&nbsp;&nbsp;爱此山中木，真能阅盛衰。
<br>&nbsp;&nbsp;&nbsp;&nbsp;近从吾祖日，远至乃孙时。
<br>&nbsp;&nbsp;&nbsp;&nbsp;往往多摧折，堂堂独保持。
<br>&nbsp;&nbsp;&nbsp;&nbsp;何殊孔明柏，但乏少陵诗。
<br>
<br>赵蕃?用程季仪送行之韵为别
<br>&nbsp;&nbsp;&nbsp;&nbsp;过江今几年，遗俗不屡见。
<br>&nbsp;&nbsp;&nbsp;&nbsp;纵余门户称，直有冠裳变。
<br>&nbsp;&nbsp;&nbsp;&nbsp;惟君河洛间，南走楚粤遍。
<br>&nbsp;&nbsp;&nbsp;&nbsp;虽从科诏求，未脱褐衣贱。
<br>&nbsp;&nbsp;&nbsp;&nbsp;芬然兰三薰，粹矣金百链。
<br>&nbsp;&nbsp;&nbsp;&nbsp;潭潭务中澄，煜煜鄙外绚。
<br>&nbsp;&nbsp;&nbsp;&nbsp;遂登南轩门，如识伊川面。
<br>&nbsp;&nbsp;&nbsp;&nbsp;周旋苟有得，喜跃几成抃。
<br>&nbsp;&nbsp;&nbsp;&nbsp;渊深保战兢，鸩毒戒安宴。
<br>&nbsp;&nbsp;&nbsp;&nbsp;于今过城南，政似趋无倦。
<br>&nbsp;&nbsp;&nbsp;&nbsp;儒冠盖多端，剧论如合战。
<br>&nbsp;&nbsp;&nbsp;&nbsp;试评季路勇，孰与之反殿。
<br>&nbsp;&nbsp;&nbsp;&nbsp;前日我辞君，炎风尚交扇。
<br>&nbsp;&nbsp;&nbsp;&nbsp;只今君别我，余暑已堪饯。
<br>&nbsp;&nbsp;&nbsp;&nbsp;岁序急推迁，吾行甚流转。
<br>&nbsp;&nbsp;&nbsp;&nbsp;爝火讵当阳，雨雪宁待。
<br>&nbsp;&nbsp;&nbsp;&nbsp;孤唳岂潜声，卑飞终挂羒。
<br>&nbsp;&nbsp;&nbsp;&nbsp;小令泊扁舟，暂为沥破研。
<br>&nbsp;&nbsp;&nbsp;&nbsp;我如浩然归，君异方朔荐。
<br>&nbsp;&nbsp;&nbsp;&nbsp;契阔方自兹，追随复何便。
<br>
<br>赵蕃?用初三日韵简伯玉昆仲
<br>&nbsp;&nbsp;&nbsp;&nbsp;雨势忽已过，云峰空复生。
<br>&nbsp;&nbsp;&nbsp;&nbsp;蹔能苏暑病，未足慰农情。
<br>&nbsp;&nbsp;&nbsp;&nbsp;同社推诗好，今宵况月明。
<br>&nbsp;&nbsp;&nbsp;&nbsp;三人非对影，难弟与难兄。
<br>
<br>赵蕃?用韩文公送郑尚书韵寄雷朝宗兼属欧阳全真
<br>&nbsp;&nbsp;&nbsp;&nbsp;莽莽湖中客，悠悠月下杯。
<br>&nbsp;&nbsp;&nbsp;&nbsp;飞腾南海士，断绝尺书开。
<br>&nbsp;&nbsp;&nbsp;&nbsp;三命今为牧，传闻祝以来。
<br>&nbsp;&nbsp;&nbsp;&nbsp;贪泉姑着咏，驿使且催回。
<br>&nbsp;&nbsp;&nbsp;&nbsp;宾客有文士，登临仍古台。
<br>&nbsp;&nbsp;&nbsp;&nbsp;唱酬须写寄，属和恐非才。
<br>
<br>赵蕃?用洪觉范诗为首作四绝
<br>&nbsp;&nbsp;&nbsp;&nbsp;剩水残山惨澹间，道人名字满江千。
<br>&nbsp;&nbsp;&nbsp;&nbsp;向疑此语来天上，何意真成朝暮看。
<br>
<br>赵蕃?用洪觉范诗为首作四绝
<br>&nbsp;&nbsp;&nbsp;&nbsp;钓舟无事白鸥閒，自是江湖境界宽。
<br>&nbsp;&nbsp;&nbsp;&nbsp;我欲泛然随所往，竹君谁与报平安。
<br>
<br>赵蕃?用洪觉范诗为首作四绝
<br>&nbsp;&nbsp;&nbsp;&nbsp;个中著我添图画，能画今谁如辋川。
<br>&nbsp;&nbsp;&nbsp;&nbsp;但写一蓑仍一笠，不须羽服记蹁跹。
<br>
<br>赵蕃?用洪觉范诗为首作四绝
<br>&nbsp;&nbsp;&nbsp;&nbsp;便似华亭落照湾，要人弹压愧诗孱。
<br>&nbsp;&nbsp;&nbsp;&nbsp;余霞散尽空无绮，新月初升势已弯。
<br>
<br>赵蕃?用老谢丈立春韵赠周文显蕃与文显以癸巳岁是日相识始有倡酬故及之
<br>&nbsp;&nbsp;&nbsp;&nbsp;时序飞腾不贷人，相从还此赋迎春。
<br>&nbsp;&nbsp;&nbsp;&nbsp;只言世态有凉燠，须信吾曹无故新。
<br>&nbsp;&nbsp;&nbsp;&nbsp;长句能同李白好，为儒未许贾山醇。
<br>&nbsp;&nbsp;&nbsp;&nbsp;两郎玉立仍难弟，谁道先生解久贫。
<br>
<br>赵蕃?用签判丈送徐大雅之韵呈签判丈兼简子畅兄
<br>&nbsp;&nbsp;&nbsp;&nbsp;年高端已辈吾翁，况倚通家夙好同。
<br>&nbsp;&nbsp;&nbsp;&nbsp;长夏江村能数过，论文尊酒未忧穷。
<br>&nbsp;&nbsp;&nbsp;&nbsp;分趋幕府如工部，耻入帝城因子公。
<br>&nbsp;&nbsp;&nbsp;&nbsp;闻道郎君亦轻禄，故知难进是家风。
<br>
<br>赵蕃?用前韵呈硕父昆仲
<br>&nbsp;&nbsp;&nbsp;&nbsp;嗟我失脚堕棘榛，寸步有若千里行。
<br>&nbsp;&nbsp;&nbsp;&nbsp;穷山自缚数椽屋，便认怀玉为里门。
<br>&nbsp;&nbsp;&nbsp;&nbsp;扁舟泛从吴楚转，远游欲赋惭无文。
<br>&nbsp;&nbsp;&nbsp;&nbsp;他乡喜见两表弟，把臂劳苦仍如勤。
<br>&nbsp;&nbsp;&nbsp;&nbsp;夜窗款坐屡续灯，有酒更倒樽如岑。
<br>&nbsp;&nbsp;&nbsp;&nbsp;只今一笑莫轻失，转首便恐成后今。
<br>&nbsp;&nbsp;&nbsp;&nbsp;要知后会涉何许，慷慨忍对临风襟。
<br>&nbsp;&nbsp;&nbsp;&nbsp;故有如子未多有，立身行己须自钦。
<br>&nbsp;&nbsp;&nbsp;&nbsp;不惟门户在所寄。异日亦足张吾军。
<br>
<br>赵蕃?用前韵寄明叔
<br>&nbsp;&nbsp;&nbsp;&nbsp;须白底用悲，我十君二五。
<br>&nbsp;&nbsp;&nbsp;&nbsp;亦莫问此身，寒暑堪几数。
<br>&nbsp;&nbsp;&nbsp;&nbsp;别君春已夏，往往疏劳苦。
<br>&nbsp;&nbsp;&nbsp;&nbsp;况说买江天，重听诵诗许。
<br>&nbsp;&nbsp;&nbsp;&nbsp;君德故有基，层台繇累土。
<br>&nbsp;&nbsp;&nbsp;&nbsp;不问鸱鸮诗，犹谓民或侮。
<br>&nbsp;&nbsp;&nbsp;&nbsp;如我乃宜归，舍农即为圃。
<br>&nbsp;&nbsp;&nbsp;&nbsp;永与世俗辞，君来当勿户。
<br>
<br>赵蕃?用前韵再简明叔仲威
<br>&nbsp;&nbsp;&nbsp;&nbsp;晨兴袄子欠黄绵，宿火灰深更苦翻。
<br>&nbsp;&nbsp;&nbsp;&nbsp;官冷自疏凫鹜进，儿饥不作雁鹅喧。
<br>&nbsp;&nbsp;&nbsp;&nbsp;孰云数口须微禄，已料此身终灌园。
<br>&nbsp;&nbsp;&nbsp;&nbsp;二子交期非势利，故能冲雀屡排门。
<br>
<br>赵蕃?用赊韵简贾新之
<br>&nbsp;&nbsp;&nbsp;&nbsp;洛阳人物旧传夸，殊县相依得贾鼓。
<br>&nbsp;&nbsp;&nbsp;&nbsp;鲁殿独余多劫火，玄都看尽几番花。
<br>&nbsp;&nbsp;&nbsp;&nbsp;寓怀不但篇章好，评古犹多论议哗。
<br>&nbsp;&nbsp;&nbsp;&nbsp;问我若为成间阔，路经墟落苦嫌赊。
<br>
<br>赵蕃?用思叔韵赠通神郎翁思明
<br>&nbsp;&nbsp;&nbsp;&nbsp;吾友徐思叔，会稀多阻离。
<br>&nbsp;&nbsp;&nbsp;&nbsp;要知名下士，看取卷中诗。
<br>&nbsp;&nbsp;&nbsp;&nbsp;识面恨已晚，因渠端可知。
<br>&nbsp;&nbsp;&nbsp;&nbsp;通神定何物，莫致孔方疑。
<br>
<br>赵蕃?用斯远韵寄赵湖州三首
<br>&nbsp;&nbsp;&nbsp;&nbsp;窜迹穷阎底，求交四海中。
<br>&nbsp;&nbsp;&nbsp;&nbsp;为怀黄阁老，长咏白苹风。
<br>&nbsp;&nbsp;&nbsp;&nbsp;远禄宁堪藉，吾身未适终。
<br>&nbsp;&nbsp;&nbsp;&nbsp;何山道场麓，政尔属君公。
<br>
<br>赵蕃?用斯远韵寄赵湖州三首
<br>&nbsp;&nbsp;&nbsp;&nbsp;薄暮雨如驰，中宵月半规。
<br>&nbsp;&nbsp;&nbsp;&nbsp;真成忆玄度，不是突西施。
<br>&nbsp;&nbsp;&nbsp;&nbsp;蝉堕风枝急，恐鸣露草垂。
<br>&nbsp;&nbsp;&nbsp;&nbsp;不眠还索句，自笑欲奚为。
<br>
<br>赵蕃?用斯远韵寄赵湖州三首
<br>&nbsp;&nbsp;&nbsp;&nbsp;别去虽天外，书行每便中。
<br>&nbsp;&nbsp;&nbsp;&nbsp;昼吟宵不断，夜梦晓还空。
<br>&nbsp;&nbsp;&nbsp;&nbsp;时用有显晦，交情无达穷。
<br>&nbsp;&nbsp;&nbsp;&nbsp;看公与徐孺，宁复计违从。
<br>
<br>赵蕃?用送成父弟韵送周明甫赴补
<br>&nbsp;&nbsp;&nbsp;&nbsp;诏取咸知有定员，朋来争欲副招延。
<br>&nbsp;&nbsp;&nbsp;&nbsp;扬眉欲竞将谁与，见敌能轻孰子先。
<br>&nbsp;&nbsp;&nbsp;&nbsp;养志乡时惟负米，薄游今日暂求船。
<br>&nbsp;&nbsp;&nbsp;&nbsp;男儿富贵须勤苦，笑我区区但眼前。
<br>
<br>赵蕃?用文显秋字韵呈签判丈兼简子畅兄
<br>&nbsp;&nbsp;&nbsp;&nbsp;林园瑟缩似高秋，门苍萧条若故侯。
<br>&nbsp;&nbsp;&nbsp;&nbsp;粗有百篇儿可诵，何须四海辙能周。
<br>&nbsp;&nbsp;&nbsp;&nbsp;怜才满世今谁是，好士如公独见优。
<br>&nbsp;&nbsp;&nbsp;&nbsp;父子曾闻自知己，朼来敢意许同游。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;东南固多贤，莫与永嘉匹。
<br>&nbsp;&nbsp;&nbsp;&nbsp;王郑已骑鲸，辈流公第一。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;公乎不为文，为必行于代。
<br>&nbsp;&nbsp;&nbsp;&nbsp;诵习孰其人，儿童兼老辈。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;昔公颂诗书，论世犹尚友。
<br>&nbsp;&nbsp;&nbsp;&nbsp;生幸同斯时，识面可独不。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;人言会合难，会合端有数。
<br>&nbsp;&nbsp;&nbsp;&nbsp;公不绝槠洲，我政长沙住。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;云物瞻闽峤，风声望海滨。
<br>&nbsp;&nbsp;&nbsp;&nbsp;如何一年内，顿得见斯人。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;贤愚之相悬，千万或什百。
<br>&nbsp;&nbsp;&nbsp;&nbsp;所以天地间，寥寥苦难索。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;山色仍前日，梅花又一年。
<br>&nbsp;&nbsp;&nbsp;&nbsp;休为招屈些，好泛渡湘船。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;少小耽文字，初非哲匠能。
<br>&nbsp;&nbsp;&nbsp;&nbsp;空令为己学，老矣见何曾。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;桂阳去衡阳，道里端能几。
<br>&nbsp;&nbsp;&nbsp;&nbsp;倘许钓竿投，春风叩葭苇。
<br>
<br>赵蕃?用一代不数人百年能几见为韵诗赋十章呈陈君举
<br>&nbsp;&nbsp;&nbsp;&nbsp;流传昔多闻，邂逅今既见。
<br>&nbsp;&nbsp;&nbsp;&nbsp;顾我何足收，期公示深眷。
<br>
<br>赵蕃?用韵呈明叔
<br>&nbsp;&nbsp;&nbsp;&nbsp;白鸥自倚占深湾，亦有幽人此照颜。
<br>&nbsp;&nbsp;&nbsp;&nbsp;岂但襟斯非世俗，要知吟啸夺天悭。
<br>&nbsp;&nbsp;&nbsp;&nbsp;江天见处从教阔，松竹栽成不要删。
<br>&nbsp;&nbsp;&nbsp;&nbsp;我若赋诗君为写，绝人翰墨高闲。
<br>
<br>赵蕃?用韵寄孙推官二首
<br>&nbsp;&nbsp;&nbsp;&nbsp;泪垢悲啼失母雏，可思营室共衔芜。
<br>&nbsp;&nbsp;&nbsp;&nbsp;未能因事赋归去，尚此折腰成走趋。
<br>&nbsp;&nbsp;&nbsp;&nbsp;岂谓微官堪顾藉，不难征路指虚无。
<br>&nbsp;&nbsp;&nbsp;&nbsp;重轻得丧吾知矣，莫待孔宾闻夜呼。
<br>
<br>赵蕃?用韵寄孙推官二首
<br>&nbsp;&nbsp;&nbsp;&nbsp;珍重章泉万竹雏，护烦邻里未应芜。
<br>&nbsp;&nbsp;&nbsp;&nbsp;浮生固觉浮云似，逝者难堪逝水趋。
<br>&nbsp;&nbsp;&nbsp;&nbsp;尚喜论诗有新益，幸逃阅士若旁无。
<br>&nbsp;&nbsp;&nbsp;&nbsp;君平未可山林去，傥欲赴盟其见呼。
<br>
<br>赵蕃?用韵示成交
<br>&nbsp;&nbsp;&nbsp;&nbsp;林动风微扫，庭空月正方。
<br>&nbsp;&nbsp;&nbsp;&nbsp;不知昼已短，但觉夜初长。
<br>&nbsp;&nbsp;&nbsp;&nbsp;了了游乖旧，駸駸老至将。
<br>&nbsp;&nbsp;&nbsp;&nbsp;街头卖紫角，瓮里洒鹅黄。
<br>
<br>赵蕃?用招明叔之韵简胡兄仲威并属明叔
<br>&nbsp;&nbsp;&nbsp;&nbsp;一白不尽菜，妙试在茗粥。
<br>&nbsp;&nbsp;&nbsp;&nbsp;相马不举肥，干也更画肉。
<br>&nbsp;&nbsp;&nbsp;&nbsp;士当何如观，一语可以卜。
<br>&nbsp;&nbsp;&nbsp;&nbsp;我生嗜朋友，有余补不足。
<br>&nbsp;&nbsp;&nbsp;&nbsp;要求栋梁具，必问涧与谷。
<br>&nbsp;&nbsp;&nbsp;&nbsp;瑟兮本希声，何能娱世俗。
<br>&nbsp;&nbsp;&nbsp;&nbsp;陈君于为文，笔力见往复。
<br>&nbsp;&nbsp;&nbsp;&nbsp;剧称南郡胡，曰此吾类族。
<br>&nbsp;&nbsp;&nbsp;&nbsp;舆篮昨过之，怀刺今来辱。
<br>&nbsp;&nbsp;&nbsp;&nbsp;谈间不须臾，未暇问以目。
<br>&nbsp;&nbsp;&nbsp;&nbsp;陈君有江阁，旷瞻不遗粟。
<br>&nbsp;&nbsp;&nbsp;&nbsp;非如昧者徒，白昼迷麦菽。
<br>&nbsp;&nbsp;&nbsp;&nbsp;何当约夫君，载酒撷杞菊。
<br>&nbsp;&nbsp;&nbsp;&nbsp;我记不足云，渠诗当细读。
<br>
<br>赵蕃?幽居
<br>&nbsp;&nbsp;&nbsp;&nbsp;窗前亦何有，有槐俨而长。
<br>&nbsp;&nbsp;&nbsp;&nbsp;植之自谁欤，花开几经黄。
<br>&nbsp;&nbsp;&nbsp;&nbsp;那知窗中人，不作昔日忙。
<br>&nbsp;&nbsp;&nbsp;&nbsp;但恋六月荫，超然傲羲皇。
<br>
<br>赵蕃?幽居多暇风雨兼旬山色菁葱禽声在树顾而乐之因赋此
<br>&nbsp;&nbsp;&nbsp;&nbsp;林雪乾留冻，巘云行带昏。
<br>&nbsp;&nbsp;&nbsp;&nbsp;幽人贪熟睡，檐鹊故我多。
<br>&nbsp;&nbsp;&nbsp;&nbsp;宿润微侵屦，晨光渐满轩。
<br>&nbsp;&nbsp;&nbsp;&nbsp;倦能行竹迳，闲且灌兰盆。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;游丝落花春尽，绿叶青阴夏来。
<br>&nbsp;&nbsp;&nbsp;&nbsp;雨润苔钱更积，风清竹户频开。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;箂迸阶石欲落，树成窗影疑深。
<br>&nbsp;&nbsp;&nbsp;&nbsp;未能作有画句，聊且弄无弦琴。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;枵腹搜诗甚苦，睡眼看山若无。
<br>&nbsp;&nbsp;&nbsp;&nbsp;得饱径成嘲弄，稍醒便欲追摹。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;空山百族鸣禽，静听无非好音。
<br>&nbsp;&nbsp;&nbsp;&nbsp;何止胜俗人语，便可罢无弦琴。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;月皎白发可数，冷风病骨难支。
<br>&nbsp;&nbsp;&nbsp;&nbsp;何止胜俗人语，便家世上钱痴。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;世事不关幽事，睡魔可伏诗魔。
<br>&nbsp;&nbsp;&nbsp;&nbsp;隐几灰心南郭，无言示病维摩。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;雨压藤架半倒，草荒支径新锄。
<br>&nbsp;&nbsp;&nbsp;&nbsp;尚有诗翁入社，未妨俗子回车。
<br>
<br>赵蕃?幽居即事八首
<br>&nbsp;&nbsp;&nbsp;&nbsp;及此风收雨止，坐看月缺云移。
<br>&nbsp;&nbsp;&nbsp;&nbsp;未办敲门赊酒，何妨觅纸题诗。
<br>
<br>赵蕃?幽兰坡
<br>&nbsp;&nbsp;&nbsp;&nbsp;斗坡能曲折，乱石故峥嵘。
<br>&nbsp;&nbsp;&nbsp;&nbsp;篁竹几成蔽，幽兰何处生。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷32】
<br>
<br>赵蕃?悠然亭
<br>&nbsp;&nbsp;&nbsp;&nbsp;亭能招南山，径亦栽黄菊。
<br>&nbsp;&nbsp;&nbsp;&nbsp;我乃愿师陶，过公期托宿。
<br>
<br>赵蕃?游茶山广教寺
<br>&nbsp;&nbsp;&nbsp;&nbsp;在昔鸿渐宅，当年东野诗。
<br>&nbsp;&nbsp;&nbsp;&nbsp;两贤虽可象，二士岂难追。
<br>&nbsp;&nbsp;&nbsp;&nbsp;汩汩泉鸣谷，青青竹守墀。
<br>&nbsp;&nbsp;&nbsp;&nbsp;平生志独往，晚岁敢乖期。
<br>
<br>赵蕃?游浮洲寺
<br>&nbsp;&nbsp;&nbsp;&nbsp;久客浑忘赖，群山得细看。
<br>&nbsp;&nbsp;&nbsp;&nbsp;身如悟浮没，诗喜助波澜。
<br>&nbsp;&nbsp;&nbsp;&nbsp;塑象观殊诡，作钟怀叛干。
<br>&nbsp;&nbsp;&nbsp;&nbsp;东湖空壮丽，芝岭漫林峦。
<br>
<br>赵蕃?游管历院用乔子迁韵
<br>&nbsp;&nbsp;&nbsp;&nbsp;北沙一勺浅沙泉，三日弯踚厌客船。
<br>&nbsp;&nbsp;&nbsp;&nbsp;指似殿楼知有寺，经行陂泊见多田。
<br>&nbsp;&nbsp;&nbsp;&nbsp;清泉方斛快新浴，草屦葛衣便晚天。
<br>&nbsp;&nbsp;&nbsp;&nbsp;阅遍题名重惆怅，越州何许但云烟。
<br>
<br>赵蕃?游吉祥寺
<br>&nbsp;&nbsp;&nbsp;&nbsp;寒深朝未定，暖翠晚能佳。
<br>&nbsp;&nbsp;&nbsp;&nbsp;不饮青帘酒，来寻古寺茶。
<br>&nbsp;&nbsp;&nbsp;&nbsp;连枝空绿竹，独木漫桃花。
<br>&nbsp;&nbsp;&nbsp;&nbsp;埋没聪明水，凄凉六一家。
<br>
<br>赵蕃?游叫岩用范元卿自普康归日留题韵
<br>&nbsp;&nbsp;&nbsp;&nbsp;溪行又作叫岩登，凉冷端如快踏冰。
<br>&nbsp;&nbsp;&nbsp;&nbsp;所过有山成一访，是知我亦在家僧。
<br>
<br>赵蕃?游妙香院
<br>&nbsp;&nbsp;&nbsp;&nbsp;说似桃花寺，逢人举旧题。
<br>&nbsp;&nbsp;&nbsp;&nbsp;山门循古磴，阁槛枕清溪。
<br>&nbsp;&nbsp;&nbsp;&nbsp;三老催人去，孤筇得暂携。
<br>&nbsp;&nbsp;&nbsp;&nbsp;龟峰仍不远，触热未能跻。
<br>
<br>赵蕃?游齐山
<br>&nbsp;&nbsp;&nbsp;&nbsp;借马访齐山，奔行不待衔。
<br>&nbsp;&nbsp;&nbsp;&nbsp;旧来闻若渴，今日嗜如馋。
<br>&nbsp;&nbsp;&nbsp;&nbsp;故喜地殊胜，却嫌僧近凡。
<br>&nbsp;&nbsp;&nbsp;&nbsp;谁能一除洗，更出万嵌岩。
<br>
<br>赵蕃?游山谷寺赠住山钦老钦嗣愚丘诗
<br>&nbsp;&nbsp;&nbsp;&nbsp;少小已诵山谷文，老大始游山谷寺。
<br>&nbsp;&nbsp;&nbsp;&nbsp;按诗寻境尽可得，落笔不容追一字。
<br>&nbsp;&nbsp;&nbsp;&nbsp;旧闻是老诗有宗，韩门更许愚丘雄。
<br>&nbsp;&nbsp;&nbsp;&nbsp;风流前辈日已远，此道此山俱属公。
<br>
<br>赵蕃?游石壁寺怀禅月
<br>&nbsp;&nbsp;&nbsp;&nbsp;一棹夷犹石壁来，寺门杂树向溪开。
<br>&nbsp;&nbsp;&nbsp;&nbsp;七言粗可供诗本，十幅谁能致袜材。
<br>&nbsp;&nbsp;&nbsp;&nbsp;想见高情澹云水，未嗟陈迹掩莓苔。
<br>&nbsp;&nbsp;&nbsp;&nbsp;倦游到处浑如昔，欲住还成破雨回。
<br>
<br>赵蕃?游思庵
<br>&nbsp;&nbsp;&nbsp;&nbsp;路落林湾得小庵，轩窗都在万松间。
<br>&nbsp;&nbsp;&nbsp;&nbsp;兹游不为寻僧至，更拟缘云度一山。
<br>
<br>赵蕃?游宋衡送示登明录诗卷次韵并呈同赋诸公
<br>&nbsp;&nbsp;&nbsp;&nbsp;赤气排空势且然，簿书何急又堆前。
<br>&nbsp;&nbsp;&nbsp;&nbsp;忽来疏雨微云句，置以清冰寒露边。
<br>&nbsp;&nbsp;&nbsp;&nbsp;想见坐中皆玉雪，更知眼界足风烟。
<br>&nbsp;&nbsp;&nbsp;&nbsp;虽然此乐宜输我，公等谈经合细旃。
<br>
<br>赵蕃?游太平寺
<br>&nbsp;&nbsp;&nbsp;&nbsp;一水萦纡渡，千松高下栽。
<br>&nbsp;&nbsp;&nbsp;&nbsp;童师空有塔，皖伯已无台。
<br>&nbsp;&nbsp;&nbsp;&nbsp;似为寻山至，那因问法来。
<br>&nbsp;&nbsp;&nbsp;&nbsp;茶香从汝供，诗味遣谁陪。
<br>
<br>赵蕃?游仰山欲游兰若不果怀混融二首
<br>&nbsp;&nbsp;&nbsp;&nbsp;冒雨来看大仰山，不惟泉石意相关。
<br>&nbsp;&nbsp;&nbsp;&nbsp;混融时事谁能说，稍向诗碑见一班。
<br>
<br>赵蕃?游仰山欲游兰若不果怀混融二首
<br>&nbsp;&nbsp;&nbsp;&nbsp;欲寻兰若尉知名，獭迳桥头水乱鸣。
<br>&nbsp;&nbsp;&nbsp;&nbsp;引领白云人甚远，纵游谁解饮渊明。
<br>
<br>赵蕃?游彰法寺打擢秀阁诗以行
<br>&nbsp;&nbsp;&nbsp;&nbsp;四海擢秀阁，兹晨彰法游。
<br>&nbsp;&nbsp;&nbsp;&nbsp;名随寺俱徙，地入道家流。
<br>&nbsp;&nbsp;&nbsp;&nbsp;尚喜黄诗在，仍容墨本求。
<br>&nbsp;&nbsp;&nbsp;&nbsp;从今茅屋底，自有皖山幽。
<br>
<br>赵蕃?有感
<br>&nbsp;&nbsp;&nbsp;&nbsp;食肉固可鄙，枯肠合搜诗。
<br>&nbsp;&nbsp;&nbsp;&nbsp;旁观听平亭，蔬箂同阿师。
<br>&nbsp;&nbsp;&nbsp;&nbsp;涉春拟办多，才尽不自支。
<br>&nbsp;&nbsp;&nbsp;&nbsp;贺也能苦吟，玠体忧素羸。
<br>&nbsp;&nbsp;&nbsp;&nbsp;看花辄有感，袖手增愁思。
<br>
<br>赵蕃?有怀成父
<br>&nbsp;&nbsp;&nbsp;&nbsp;雪里同登我有诗，可怜同去阻同归。
<br>&nbsp;&nbsp;&nbsp;&nbsp;扶疏夏木浑如许，还想吾庐昼掩扉。
<br>
<br>赵蕃?有怀二首
<br>&nbsp;&nbsp;&nbsp;&nbsp;桑落黄而陨，于飞雁翱翔。
<br>&nbsp;&nbsp;&nbsp;&nbsp;岂无同心人，滞彼天一方。
<br>&nbsp;&nbsp;&nbsp;&nbsp;刘氏贤父子，好古俱志强。
<br>&nbsp;&nbsp;&nbsp;&nbsp;向来文墨盟，许我由升堂。
<br>&nbsp;&nbsp;&nbsp;&nbsp;三孙子荆家，人物妙过江。
<br>&nbsp;&nbsp;&nbsp;&nbsp;当时载酒地，朝暮一玉光。
<br>&nbsp;&nbsp;&nbsp;&nbsp;几年断行迹，老柳知在亡。
<br>&nbsp;&nbsp;&nbsp;&nbsp;苕溪到荆溪，一苇可以杭。
<br>&nbsp;&nbsp;&nbsp;&nbsp;定应数相过，我顾不得双。
<br>&nbsp;&nbsp;&nbsp;&nbsp;属谋吴会行，秋瘧冬尚僵。
<br>&nbsp;&nbsp;&nbsp;&nbsp;迨今病小愈，又值天雨霜。
<br>&nbsp;&nbsp;&nbsp;&nbsp;饥寒苦见驱，此役殊未央。
<br>&nbsp;&nbsp;&nbsp;&nbsp;苕溪道所见，有宅非他扬。
<br>&nbsp;&nbsp;&nbsp;&nbsp;我犹识其门，寂寞罗可张。
<br>&nbsp;&nbsp;&nbsp;&nbsp;会成整衣冠，床下拜老庞。
<br>&nbsp;&nbsp;&nbsp;&nbsp;退从阿戎谈，麈秃饭不尝。
<br>&nbsp;&nbsp;&nbsp;&nbsp;独说孙之居，更下荆溪傍。
<br>&nbsp;&nbsp;&nbsp;&nbsp;慨兹如许别，肯惮一水长。
<br>&nbsp;&nbsp;&nbsp;&nbsp;孤篷不难溯，物色因鸣榔。
<br>&nbsp;&nbsp;&nbsp;&nbsp;傥闻苇间音，躧履斯迎将。
<br>&nbsp;&nbsp;&nbsp;&nbsp;剡曲笑徒反，竹隐聊与当。
<br>&nbsp;&nbsp;&nbsp;&nbsp;古人有成言，居必思择乡。
<br>&nbsp;&nbsp;&nbsp;&nbsp;我今落殊县，绝交类嵇康。
<br>&nbsp;&nbsp;&nbsp;&nbsp;论文得重与，近作期倒囊。
<br>&nbsp;&nbsp;&nbsp;&nbsp;从游不徒然，会合况莫常。
<br>&nbsp;&nbsp;&nbsp;&nbsp;匪但鸡黍约，要资药石良。
<br>&nbsp;&nbsp;&nbsp;&nbsp;针砭苟不靳，我何惧膏肓。
<br>&nbsp;&nbsp;&nbsp;&nbsp;痿盲于起视，顷刻未始忘。
<br>&nbsp;&nbsp;&nbsp;&nbsp;阴风忽动地，暮色自远苍。
<br>&nbsp;&nbsp;&nbsp;&nbsp;归寻短灯檠，依旧平生窗。
<br>
<br>赵蕃?有怀二首
<br>&nbsp;&nbsp;&nbsp;&nbsp;忆我官白下，梅蕊破腊前。
<br>&nbsp;&nbsp;&nbsp;&nbsp;维时初识君，共呼江南船。
<br>&nbsp;&nbsp;&nbsp;&nbsp;我作七字句，君答如倒弦。
<br>&nbsp;&nbsp;&nbsp;&nbsp;自兹三年游，如篪复如埙。
<br>&nbsp;&nbsp;&nbsp;&nbsp;中间虽契阔，会合踵不旋。
<br>&nbsp;&nbsp;&nbsp;&nbsp;东阁坐明洁，意钓行方便。
<br>&nbsp;&nbsp;&nbsp;&nbsp;快阁诵长句，观山酌幽泉。
<br>&nbsp;&nbsp;&nbsp;&nbsp;别来岁云暮，书札迥莫传。
<br>&nbsp;&nbsp;&nbsp;&nbsp;客授比安否，曾氏称好贤。
<br>&nbsp;&nbsp;&nbsp;&nbsp;况乃我畏友，于君宁间言。
<br>&nbsp;&nbsp;&nbsp;&nbsp;生涯富黄卷，代宝作青毡。
<br>&nbsp;&nbsp;&nbsp;&nbsp;酒色湛若空，弟兄皆璧连。
<br>&nbsp;&nbsp;&nbsp;&nbsp;吾事岂不济，宁当论岁年。
<br>&nbsp;&nbsp;&nbsp;&nbsp;日者大雨雪，我行政金渊。
<br>&nbsp;&nbsp;&nbsp;&nbsp;朝跻遍田野，夜梦惟江天。
<br>&nbsp;&nbsp;&nbsp;&nbsp;梅花且复开，雪屋鸣溜悬。
<br>&nbsp;&nbsp;&nbsp;&nbsp;思君不可见，使返徒悁悁。
<br>
<br>赵蕃?有怀故居梅花
<br>&nbsp;&nbsp;&nbsp;&nbsp;梅花照耀山下村，旧居不返伤我魂。
<br>&nbsp;&nbsp;&nbsp;&nbsp;破苔履迹谁复扫，定要风雨参成昏。
<br>&nbsp;&nbsp;&nbsp;&nbsp;只今环堵聊自存，亦有独树背竹园。
<br>&nbsp;&nbsp;&nbsp;&nbsp;骤看疑是云母薄，细睇乃识玉体温。
<br>&nbsp;&nbsp;&nbsp;&nbsp;裴回竟使不忍去，步绕直欲穷晡暾。
<br>&nbsp;&nbsp;&nbsp;&nbsp;是中有句郁莫吐，如禅未悟参多门。
<br>&nbsp;&nbsp;&nbsp;&nbsp;须臾月上花且落，四顾无人相与言。
<br>&nbsp;&nbsp;&nbsp;&nbsp;经年取酒藉地饮，饮醉更觉山林尊。
<br>
<br>赵蕃?有怀江南作田家忙
<br>&nbsp;&nbsp;&nbsp;&nbsp;南风吹动原头草，秧老麦收蚕向了。
<br>&nbsp;&nbsp;&nbsp;&nbsp;田家政用此时忙，不问儿童与翁媪。
<br>&nbsp;&nbsp;&nbsp;&nbsp;五溪之俗殊江南，刀耕火种不知蚕。
<br>&nbsp;&nbsp;&nbsp;&nbsp;劝农未有陶苏句，俗陋不改奚多谈。
<br>
<br>赵蕃?有怀施文叔寄之
<br>&nbsp;&nbsp;&nbsp;&nbsp;超果寺前江抱村，数株乔木拥山门。
<br>&nbsp;&nbsp;&nbsp;&nbsp;先生得酒日成醉，不负春风野外昏。
<br>
<br>赵蕃?有怀竹隐之箂复用前韵
<br>&nbsp;&nbsp;&nbsp;&nbsp;我家章泉旁，生事苦不足。
<br>&nbsp;&nbsp;&nbsp;&nbsp;惟余数亩地，有竹森似束。
<br>&nbsp;&nbsp;&nbsp;&nbsp;别束梦寐之，诗语见编录。
<br>&nbsp;&nbsp;&nbsp;&nbsp;况当萌茁时，熟杜樵采辱。
<br>&nbsp;&nbsp;&nbsp;&nbsp;官居亦何有，有此数竿绿。
<br>&nbsp;&nbsp;&nbsp;&nbsp;定应好事人，知我来此欲。
<br>&nbsp;&nbsp;&nbsp;&nbsp;不然朝暮间，何计能医俗。
<br>&nbsp;&nbsp;&nbsp;&nbsp;尚嫌地形浅，箂夥当掘斸。
<br>&nbsp;&nbsp;&nbsp;&nbsp;不能助幽深，何况增诘曲。
<br>&nbsp;&nbsp;&nbsp;&nbsp;袖短舞艰长，吾俸五斗粟。
<br>
<br>赵蕃?有怀子肃读其诗卷因成数语
<br>&nbsp;&nbsp;&nbsp;&nbsp;退之以文鸣，余事尤长诗。
<br>&nbsp;&nbsp;&nbsp;&nbsp;名家贾孟流，未必逾于斯。
<br>&nbsp;&nbsp;&nbsp;&nbsp;渊明工五言，亦有归来辞。
<br>&nbsp;&nbsp;&nbsp;&nbsp;乃知意到处，百发无一亏。
<br>&nbsp;&nbsp;&nbsp;&nbsp;孙侯绝人才，诗文俱中规。
<br>&nbsp;&nbsp;&nbsp;&nbsp;究其所源流，盖匪一日基。
<br>&nbsp;&nbsp;&nbsp;&nbsp;有如审言门，遂至杜拾遗。
<br>&nbsp;&nbsp;&nbsp;&nbsp;余波被芝兰，同功有埙篪。
<br>&nbsp;&nbsp;&nbsp;&nbsp;嗟予晚闻道，未易等级推。
<br>&nbsp;&nbsp;&nbsp;&nbsp;剧谈每从容，瞠若莫可追。
<br>&nbsp;&nbsp;&nbsp;&nbsp;闲窗念从公，两脚如絷维。
<br>&nbsp;&nbsp;&nbsp;&nbsp;探囊获新句，亦足慰所思。
<br>
<br>赵蕃?有闻若管吹者意儿童为之问之乃鸟有名竹管者其声政如是云作三绝
<br>&nbsp;&nbsp;&nbsp;&nbsp;蚕丝百箔旧曾闻，未说新丝价尔分。
<br>&nbsp;&nbsp;&nbsp;&nbsp;卒岁我无裘褐计，早知劝尔勿多云。
<br>
<br>赵蕃?有闻若管吹者意儿童为之问之乃鸟有名竹管者其声政如是云作三绝
<br>&nbsp;&nbsp;&nbsp;&nbsp;细听非笛复非芦，绝讶儿童底所呼。
<br>&nbsp;&nbsp;&nbsp;&nbsp;邂逅因之问何似，鸟鸣竹管自乌乌。
<br>
<br>赵蕃?有闻若管吹者意儿童为之问之乃鸟有名竹管者其声政如是云作三绝
<br>&nbsp;&nbsp;&nbsp;&nbsp;尽日閒窗运秃翁，自怜虚出管城封。
<br>&nbsp;&nbsp;&nbsp;&nbsp;不知尔更何为者，初听犹疑似足蛩。
<br>
<br>赵蕃?有以灵寿杖为贶周旋累年忽尔摧折感而赋之
<br>&nbsp;&nbsp;&nbsp;&nbsp;度岭且万里，友于凡几年。
<br>&nbsp;&nbsp;&nbsp;&nbsp;忽惊同拉朽，何敢恃扶颠。
<br>&nbsp;&nbsp;&nbsp;&nbsp;跻胜亡行具，结趺聊坐禅。
<br>&nbsp;&nbsp;&nbsp;&nbsp;山南与山北，从此罢蹁跹。
<br>
<br>赵蕃?又成父弟往余干谒赵叔遂至池阳庐陵谒二周先生长句送行
<br>&nbsp;&nbsp;&nbsp;&nbsp;归我山中未一年，两回题子送行篇。
<br>&nbsp;&nbsp;&nbsp;&nbsp;况今客践飞红叶，不比春风啼杜鹃。
<br>&nbsp;&nbsp;&nbsp;&nbsp;东阁翘材嗟久阔，长沙夜席已喧传。
<br>&nbsp;&nbsp;&nbsp;&nbsp;子行历聘应兄问，并谢江东有二天。
<br>
<br>赵蕃?又呈庆伯
<br>&nbsp;&nbsp;&nbsp;&nbsp;下里又寒食，寒居犹去年。
<br>&nbsp;&nbsp;&nbsp;&nbsp;萧条花不见，牢落病仍缠。
<br>&nbsp;&nbsp;&nbsp;&nbsp;强起陪亲友，题诗未究宣。
<br>&nbsp;&nbsp;&nbsp;&nbsp;方欣好天色，云气复油然。
<br>
<br>赵蕃?又次签判丈惜花绝句三首
<br>&nbsp;&nbsp;&nbsp;&nbsp;江南花草易芳菲，今我还家已似迟。
<br>&nbsp;&nbsp;&nbsp;&nbsp;最恨春风苦无思，卷藏红绮不容披。
<br>
<br>赵蕃?又次签判丈惜花绝句三首
<br>&nbsp;&nbsp;&nbsp;&nbsp;蚤作抽书对白间，瓦炉犹有宿香残。
<br>&nbsp;&nbsp;&nbsp;&nbsp;诗来报我群花尽，亟起巡檐忘帽寒。
<br>
<br>赵蕃?又次签判丈惜花绝句三首
<br>&nbsp;&nbsp;&nbsp;&nbsp;春事违人去若狂，便惊鶗鴃怨年芳。
<br>&nbsp;&nbsp;&nbsp;&nbsp;儿童强作留连意，拾去残花学试妆。
<br>
<br>赵蕃?又次韵宋茂叔送行五绝兼谢修叔
<br>&nbsp;&nbsp;&nbsp;&nbsp;送我归舟水一篙，更携佳语赆吾曹。
<br>&nbsp;&nbsp;&nbsp;&nbsp;暮云真作江东去，不复沅湘诵楚骚。
<br>
<br>赵蕃?又次韵宋茂叔送行五绝兼谢修叔
<br>&nbsp;&nbsp;&nbsp;&nbsp;平日长嗟取友难，年来颇得见班班。
<br>&nbsp;&nbsp;&nbsp;&nbsp;顾怜蹇卡终无及，天马逍遥十二闲。
<br>
<br>赵蕃?又次韵宋茂叔送行五绝兼谢修叔
<br>&nbsp;&nbsp;&nbsp;&nbsp;太息平原生事疏，老来亦欲事犂锄。
<br>&nbsp;&nbsp;&nbsp;&nbsp;傥然识得箪瓢乐，只见何妨有不如。
<br>
<br>赵蕃?又次韵宋茂叔送行五绝兼谢修叔
<br>&nbsp;&nbsp;&nbsp;&nbsp;前年过语漫匆匆，今喜追随数日同。
<br>&nbsp;&nbsp;&nbsp;&nbsp;诗里固知俱有味，酒边宁复重言功。
<br>
<br>赵蕃?又次韵宋茂叔送行五绝兼谢修叔
<br>&nbsp;&nbsp;&nbsp;&nbsp;山到穷时一径开，数松几竹与萦回。
<br>&nbsp;&nbsp;&nbsp;&nbsp;我归酿黍仍锄菜，准拟篮舆窈窕来。
<br>
<br>赵蕃?又简张王臣
<br>&nbsp;&nbsp;&nbsp;&nbsp;留落殊方少故人，岂其再见愈情亲。
<br>&nbsp;&nbsp;&nbsp;&nbsp;几因高论兴衰飒，频藉深杯慰苦辛。
<br>&nbsp;&nbsp;&nbsp;&nbsp;只道朝天在长夏，那知奉檄又残春。
<br>&nbsp;&nbsp;&nbsp;&nbsp;未闻行日先惆怅，君复何忧慨此身。
<br>
<br>赵蕃?迂斋往葛水道中蚤起有诗见寄次韵答之
<br>&nbsp;&nbsp;&nbsp;&nbsp;桑柘阴中数亩村，病多终日厌昏昏。
<br>&nbsp;&nbsp;&nbsp;&nbsp;忽传寄我道间作，径欲过君竹下门。
<br>&nbsp;&nbsp;&nbsp;&nbsp;坐看诸公上台省，谁知陶令在田园。
<br>&nbsp;&nbsp;&nbsp;&nbsp;文章勋业元难并，未易轻为得失论。
<br>
<br>赵蕃?予方作书招成父入山成父亦移书招予出县报以两绝
<br>&nbsp;&nbsp;&nbsp;&nbsp;阿连折简能招我，危坐哦诗正忆渠。
<br>&nbsp;&nbsp;&nbsp;&nbsp;不是下山防破戒，政缘抱病怯行舆。
<br>
<br>赵蕃?予方作书招成父入山成父亦移书招予出县报以两绝
<br>&nbsp;&nbsp;&nbsp;&nbsp;乏食宁忧陈蔡厄，堆案自有班左书。
<br>&nbsp;&nbsp;&nbsp;&nbsp;不嫌荒寂肯来过，草径已教童子锄。
<br>
<br>赵蕃?余干登眺有怀
<br>&nbsp;&nbsp;&nbsp;&nbsp;溪山得意竟忘归，岁月飘零两鬓稀。
<br>&nbsp;&nbsp;&nbsp;&nbsp;只有裴回与搜句，老无笔力愧传衣。
<br>
<br>赵蕃?余干登眺有怀
<br>&nbsp;&nbsp;&nbsp;&nbsp;溪山虽好政须人，终日伥伥此水滨。
<br>&nbsp;&nbsp;&nbsp;&nbsp;试并栏干一回首，只余鸥鸟似相亲。
<br>
<br>赵蕃?余干放舟后作时以病不饮故见之诗
<br>&nbsp;&nbsp;&nbsp;&nbsp;月驶云俱驶，风恬浪亦恬。
<br>&nbsp;&nbsp;&nbsp;&nbsp;浑如画横轴，又似镜开奁。
<br>&nbsp;&nbsp;&nbsp;&nbsp;蛮子钓未已，长年行不厌。
<br>&nbsp;&nbsp;&nbsp;&nbsp;素羸同李贺，止酒效陶潜。
<br>
<br>赵蕃?余干游昌国寺
<br>&nbsp;&nbsp;&nbsp;&nbsp;于越之为游，束发迨中年。
<br>&nbsp;&nbsp;&nbsp;&nbsp;契阔固多矣，梦寐如唤焉。
<br>&nbsp;&nbsp;&nbsp;&nbsp;迩来数经过，所休必思禅。
<br>&nbsp;&nbsp;&nbsp;&nbsp;凭栏上清音，解包留煮泉。
<br>&nbsp;&nbsp;&nbsp;&nbsp;摩挲壁间诗，几人获流传。
<br>&nbsp;&nbsp;&nbsp;&nbsp;欧吟庐山高，坡咏西湖全。
<br>&nbsp;&nbsp;&nbsp;&nbsp;惜哉此奇胜，乃不遭两贤。
<br>&nbsp;&nbsp;&nbsp;&nbsp;何当觅扁舟，穷老依云烟。
<br>
<br>赵蕃?余干月夜
<br>&nbsp;&nbsp;&nbsp;&nbsp;风月随地有，溪山天下稀。
<br>&nbsp;&nbsp;&nbsp;&nbsp;临流醒客寐，静夜觉渔归。
<br>&nbsp;&nbsp;&nbsp;&nbsp;浥浥露侵鬓，飞飞萤点衣。
<br>&nbsp;&nbsp;&nbsp;&nbsp;鹭鸥栖亦稳，知我故忘机。
<br>
<br>赵蕃?余客长沙寒热骤作其证未分理掾次律张君为致医王生述治之药与病合
<br>&nbsp;&nbsp;&nbsp;&nbsp;士不知闻未易轻，问医谁复话君名。
<br>&nbsp;&nbsp;&nbsp;&nbsp;殷勤多谢长沙掾，为我致之分死生。
<br>
<br>赵蕃?余客长沙寒热骤作其证未分理掾次律张君为致医王生述治之药与病合
<br>&nbsp;&nbsp;&nbsp;&nbsp;频能通汗信柴胡，亦是于君想报珠。
<br>&nbsp;&nbsp;&nbsp;&nbsp;传闻治嗽更多活，岂止飘零一老夫。
<br>
<br>赵蕃?俞孝杨殖斋
<br>&nbsp;&nbsp;&nbsp;&nbsp;士患不知学，既学思有终。
<br>&nbsp;&nbsp;&nbsp;&nbsp;一年农作计，十稔圃收功。
<br>&nbsp;&nbsp;&nbsp;&nbsp;四业独为重，九经皆寓中。
<br>&nbsp;&nbsp;&nbsp;&nbsp;勉哉期岁晚，禹稷与颜同。
<br>
<br>赵蕃?娱山亭
<br>&nbsp;&nbsp;&nbsp;&nbsp;嗜好虽同辙，贤愚本异岐。
<br>&nbsp;&nbsp;&nbsp;&nbsp;箪瓢乐吾道，钱马昧真痴。
<br>&nbsp;&nbsp;&nbsp;&nbsp;吾舅端何以，名亭不在兹。
<br>&nbsp;&nbsp;&nbsp;&nbsp;登临如有得，勿用语群儿。
<br>
<br>赵蕃?渔村落照
<br>&nbsp;&nbsp;&nbsp;&nbsp;落日千山赤，平林一带青。
<br>&nbsp;&nbsp;&nbsp;&nbsp;翁方卖鱼去，孤檝自横汀。
<br>
<br>赵蕃?渔父
<br>&nbsp;&nbsp;&nbsp;&nbsp;自得江湖乐，信无朝市求。
<br>&nbsp;&nbsp;&nbsp;&nbsp;扁舟载妻子，没齿是春秋。
<br>&nbsp;&nbsp;&nbsp;&nbsp;见客如成愕，问鱼多掉头。
<br>&nbsp;&nbsp;&nbsp;&nbsp;严陵疑可亚，范蠡岂其流。
<br>
<br>赵蕃?渔父诗四首
<br>&nbsp;&nbsp;&nbsp;&nbsp;掉船晨出暮知归，举网惊呼鱼定肥。
<br>&nbsp;&nbsp;&nbsp;&nbsp;倾倒得钱何用许，江头取醉暮相违。
<br>
<br>赵蕃?渔父诗四首
<br>&nbsp;&nbsp;&nbsp;&nbsp;泛宅浮家一叶间，长年绿水又青山。
<br>&nbsp;&nbsp;&nbsp;&nbsp;若为不使兼能赋，始信天公到此悭。
<br>
<br>赵蕃?渔父诗四首
<br>&nbsp;&nbsp;&nbsp;&nbsp;风色披披手欲龟，日光飍飍鬓成丝。
<br>&nbsp;&nbsp;&nbsp;&nbsp;只今网罟无穷利，乐在竿纶顾未知。
<br>
<br>赵蕃?渔父诗四首
<br>&nbsp;&nbsp;&nbsp;&nbsp;早悟君王物色求，子陵应已弃羊裘。
<br>&nbsp;&nbsp;&nbsp;&nbsp;绝知至德终难掩，女子亦称韩伯休。
<br>
<br>赵蕃?渔门舟中
<br>&nbsp;&nbsp;&nbsp;&nbsp;霜落芦可杀，水归湖渐洲。
<br>&nbsp;&nbsp;&nbsp;&nbsp;遵鸿岁栖集，振鹭日优游。
<br>&nbsp;&nbsp;&nbsp;&nbsp;邬子兵巡徼，豫章吴地头。
<br>&nbsp;&nbsp;&nbsp;&nbsp;兹生凡几过，时序古囊收。
<br>
<br>赵蕃?与伯玉元衡大声兄弟饮
<br>&nbsp;&nbsp;&nbsp;&nbsp;何方应雨落，此地只凉生。
<br>&nbsp;&nbsp;&nbsp;&nbsp;杯酒偶相属，晤言聊叙情。
<br>&nbsp;&nbsp;&nbsp;&nbsp;登楼念王粲，促席想渊明。
<br>&nbsp;&nbsp;&nbsp;&nbsp;乡里无新故。情亲总弟兄。
<br>
<br>赵蕃?与成父别后有怀
<br>&nbsp;&nbsp;&nbsp;&nbsp;何物催衰白，频年屡别离。
<br>&nbsp;&nbsp;&nbsp;&nbsp;弟兄俱老境，摇落况秋时。
<br>&nbsp;&nbsp;&nbsp;&nbsp;汝水应余忆，袁江独尔思。
<br>&nbsp;&nbsp;&nbsp;&nbsp;不堪行似棘，更对雨如丝。
<br>
<br>赵蕃?与成父弟自严礲同入城晚宿黄岩
<br>&nbsp;&nbsp;&nbsp;&nbsp;昔人重离合，感慨思功名。
<br>&nbsp;&nbsp;&nbsp;&nbsp;我今迫贫贱，乃作分袂惊。
<br>&nbsp;&nbsp;&nbsp;&nbsp;徘徊未能别，崎岖复同行。
<br>&nbsp;&nbsp;&nbsp;&nbsp;扪萝到黄岩，倚杖日已倾。
<br>&nbsp;&nbsp;&nbsp;&nbsp;摩挲磴道古，开拓窗户明。
<br>&nbsp;&nbsp;&nbsp;&nbsp;道人惯看客，拨火治短檠。
<br>&nbsp;&nbsp;&nbsp;&nbsp;村醪偶提携，霜柑亦包并。
<br>&nbsp;&nbsp;&nbsp;&nbsp;病来不喜饮，一再泻浊清。
<br>&nbsp;&nbsp;&nbsp;&nbsp;道涂今日劳，林壑他年盟。
<br>&nbsp;&nbsp;&nbsp;&nbsp;苏州对床卧，不下五言城。
<br>&nbsp;&nbsp;&nbsp;&nbsp;自经长少公，增重手足情。
<br>&nbsp;&nbsp;&nbsp;&nbsp;细听松竹响，疑是风雨鸣。
<br>&nbsp;&nbsp;&nbsp;&nbsp;披衣更起坐，月出山西更。
<br>
<br>赵蕃?与成父夜坐
<br>&nbsp;&nbsp;&nbsp;&nbsp;抱病俱不饮，清言醒肺肝。
<br>&nbsp;&nbsp;&nbsp;&nbsp;山空知室迥，念静失忧端。
<br>&nbsp;&nbsp;&nbsp;&nbsp;纵笔诗还作，无弦琴废弹。
<br>&nbsp;&nbsp;&nbsp;&nbsp;庵居已清绝，况及夜微阑。
<br>
<br>赵蕃?与成父自信同舟到饶分路而别以诗送之三首
<br>&nbsp;&nbsp;&nbsp;&nbsp;川行历览不知劳，我有新诗听汝抄。
<br>&nbsp;&nbsp;&nbsp;&nbsp;今日语离还索句，况堪风雨满江郊。
<br>
<br>赵蕃?与成父自信同舟到饶分路而别以诗送之三首
<br>&nbsp;&nbsp;&nbsp;&nbsp;我自飘零更汝居，贱贫骨肉不相收。
<br>&nbsp;&nbsp;&nbsp;&nbsp;马家堤上休停骑，愁有居民说故侯。
<br>
<br>赵蕃?与成父自信同舟到饶分路而别以诗送之三首
<br>&nbsp;&nbsp;&nbsp;&nbsp;向来三复渭阳诗，羡汝此行亲见之。
<br>&nbsp;&nbsp;&nbsp;&nbsp;若问乃兄何样似，家徒四壁更书痴。
<br>
<br>赵蕃?与李衢州峄四首
<br>&nbsp;&nbsp;&nbsp;&nbsp;忽逢旗鼓去翩翩，道上行人喜欲颠。
<br>&nbsp;&nbsp;&nbsp;&nbsp;为说吾州新得雨，使君惠政实关天。
<br>
<br>赵蕃?与李衢州峄四首
<br>&nbsp;&nbsp;&nbsp;&nbsp;跨驴冲晚背常山，急雨飞来瞬息间。
<br>&nbsp;&nbsp;&nbsp;&nbsp;问讯元从禹迹洞，我家虽近却愁悭。
<br>
<br>赵蕃?与李衢州峄四首
<br>&nbsp;&nbsp;&nbsp;&nbsp;黄尘扑扑倦征途，忽雨能来快洗苏。
<br>&nbsp;&nbsp;&nbsp;&nbsp;旱接夏秋才得此，一身宁敢叹沾濡。
<br>
<br>赵蕃?与李衢州峄四首
<br>&nbsp;&nbsp;&nbsp;&nbsp;洪井登龙记昔年，只今太末又行缠。
<br>&nbsp;&nbsp;&nbsp;&nbsp;余波所及盖多矣，一夜水高溪有船。
<br>
<br>赵蕃?与李潭州椿寿翁五首
<br>&nbsp;&nbsp;&nbsp;&nbsp;荷橐上甘泉，居多政府迁。
<br>&nbsp;&nbsp;&nbsp;&nbsp;胡为抗章谢，而必退身全。
<br>&nbsp;&nbsp;&nbsp;&nbsp;自计虽良已，人贤讵舍旃。
<br>&nbsp;&nbsp;&nbsp;&nbsp;吾心故公尔，斯道合幡然。
<br>
<br>赵蕃?与李潭州椿寿翁五首
<br>&nbsp;&nbsp;&nbsp;&nbsp;疏去良臣散，文兴大老归。
<br>&nbsp;&nbsp;&nbsp;&nbsp;能忘缪公侧，何有步兵几。
<br>&nbsp;&nbsp;&nbsp;&nbsp;暴虎无苛政，鸣冈览德辉。
<br>&nbsp;&nbsp;&nbsp;&nbsp;辈虽参落落，业且相巍巍。
<br>
<br>赵蕃?与李潭州椿寿翁五首
<br>&nbsp;&nbsp;&nbsp;&nbsp;今代长沙帅，当年汉李膺。
<br>&nbsp;&nbsp;&nbsp;&nbsp;登门故未易，为御亦堪矜。
<br>&nbsp;&nbsp;&nbsp;&nbsp;嗜好虽章句，经营在斗升。
<br>&nbsp;&nbsp;&nbsp;&nbsp;青衫旧蓝缕，白发近鬅鬿。
<br>
<br>赵蕃?与李潭州椿寿翁五首
<br>&nbsp;&nbsp;&nbsp;&nbsp;万进沅湘路，千年贾屈文。
<br>&nbsp;&nbsp;&nbsp;&nbsp;迹同探禹穴，心每望尧云。
<br>&nbsp;&nbsp;&nbsp;&nbsp;未说渺茫隐，长思矍铄勋。
<br>&nbsp;&nbsp;&nbsp;&nbsp;不应迷出处，四十畏无闻。
<br>
<br>赵蕃?与李潭州椿寿翁五首
<br>&nbsp;&nbsp;&nbsp;&nbsp;日夜霜风急，东西客路昏。
<br>&nbsp;&nbsp;&nbsp;&nbsp;诗方学蛮语，病昔似文图。
<br>&nbsp;&nbsp;&nbsp;&nbsp;俯上辕门谒，愁干节制尊。
<br>&nbsp;&nbsp;&nbsp;&nbsp;顽痚宁自昧，剪拂望深恩。
<br>
<br>赵蕃?与欧阳伯威同饮遇卿江楼
<br>&nbsp;&nbsp;&nbsp;&nbsp;不上江楼又两春，人间到处略知津。
<br>&nbsp;&nbsp;&nbsp;&nbsp;劳君置酒仍呼客，快语端能洗劫尘。
<br>
<br>赵蕃?与潘文叔游稀岳四首
<br>&nbsp;&nbsp;&nbsp;&nbsp;欲行雨如蓰，既出云若涌。
<br>&nbsp;&nbsp;&nbsp;&nbsp;山高一身微，风动万国洶。
<br>&nbsp;&nbsp;&nbsp;&nbsp;岂唯林木悲，亦为毛发悚。
<br>&nbsp;&nbsp;&nbsp;&nbsp;众谓当亟回，吾行便贾勇。
<br>
<br>赵蕃?与潘文叔游稀岳四首
<br>&nbsp;&nbsp;&nbsp;&nbsp;远看云吐吞，近见日出没。
<br>&nbsp;&nbsp;&nbsp;&nbsp;解駮谓须臾，迷漫翻倏忽。
<br>&nbsp;&nbsp;&nbsp;&nbsp;山灵似知我，老兴不得发。
<br>&nbsp;&nbsp;&nbsp;&nbsp;纵使尽高深，安能造剞劂。
<br>
<br>赵蕃?与潘文叔游稀岳四首
<br>&nbsp;&nbsp;&nbsp;&nbsp;寥寥两石门，此地忽在眼。
<br>&nbsp;&nbsp;&nbsp;&nbsp;临栏塞云雾，入户欠编简。
<br>&nbsp;&nbsp;&nbsp;&nbsp;规模自我友，恨不同叩款。
<br>&nbsp;&nbsp;&nbsp;&nbsp;仙佛匪吾徒，兹焉聊可馆。
<br>
<br>赵蕃?与潘文叔游稀岳四首
<br>&nbsp;&nbsp;&nbsp;&nbsp;常闻祝融峰，今日上封寺。
<br>&nbsp;&nbsp;&nbsp;&nbsp;虽孤登望眼，要逐幽遐志。
<br>&nbsp;&nbsp;&nbsp;&nbsp;盖渠目力及，皆我脚力自。
<br>&nbsp;&nbsp;&nbsp;&nbsp;是可将无同，吾言亦聊戏。
<br>
<br>赵蕃?与契兄
<br>&nbsp;&nbsp;&nbsp;&nbsp;因怀碧云友，发兴青林端。
<br>&nbsp;&nbsp;&nbsp;&nbsp;要尽深幽趣，浑忘下上难。
<br>&nbsp;&nbsp;&nbsp;&nbsp;泉声流咽绝，松韵响高寒。
<br>&nbsp;&nbsp;&nbsp;&nbsp;久作庐山别，疑从梦境看。
<br>
<br>赵蕃?与契兄相遇于鄱阳同游荐福寺
<br>&nbsp;&nbsp;&nbsp;&nbsp;佛寺诚避俗，道宫还少休。
<br>&nbsp;&nbsp;&nbsp;&nbsp;摩挲汤饼腹，咽漱乳花瓯。
<br>&nbsp;&nbsp;&nbsp;&nbsp;爱此当檐趣，同为解带留。
<br>&nbsp;&nbsp;&nbsp;&nbsp;不惟纾我暇，聊亦散吾忧。
<br>
<br>赵蕃?与庆伯广声别后有怀
<br>&nbsp;&nbsp;&nbsp;&nbsp;清虚亭上晚凭栏，正我扁舟堕险艰。
<br>&nbsp;&nbsp;&nbsp;&nbsp;举酒纵君能酬我，未闻流水有西还。
<br>
<br>赵蕃?与庆伯广声别后有怀
<br>&nbsp;&nbsp;&nbsp;&nbsp;万壑分争汹汹来，扁舟寸上亦难哉。
<br>&nbsp;&nbsp;&nbsp;&nbsp;晚晴只有山堪看，望极还忧远思哀。
<br>
<br>赵蕃?与叔骥父子别后怅然怀之三首
<br>&nbsp;&nbsp;&nbsp;&nbsp;君家苕霅间，吴楚梦莫续。
<br>&nbsp;&nbsp;&nbsp;&nbsp;兹行得所未，到处须著目。
<br>&nbsp;&nbsp;&nbsp;&nbsp;平生胸中奇，于此不容缩。
<br>&nbsp;&nbsp;&nbsp;&nbsp;江山虽云生，诗句何妨熟。
<br>
<br>赵蕃?与叔骥父子别后怅然怀之三首
<br>&nbsp;&nbsp;&nbsp;&nbsp;远斋老于文，立语更造极。
<br>&nbsp;&nbsp;&nbsp;&nbsp;为我寄竹隐，深意遗笔墨。
<br>&nbsp;&nbsp;&nbsp;&nbsp;向来说山林，俗眼多见白。
<br>&nbsp;&nbsp;&nbsp;&nbsp;是公不吾呵，可谓计之得。
<br>
<br>赵蕃?与叔骥父子别后怅然怀之三首
<br>&nbsp;&nbsp;&nbsp;&nbsp;客中得君来，念我忘逼仄。
<br>&nbsp;&nbsp;&nbsp;&nbsp;君行竟先我，未免为此别。
<br>&nbsp;&nbsp;&nbsp;&nbsp;自怜性多忤，每负朋友责。
<br>&nbsp;&nbsp;&nbsp;&nbsp;如何君父子，相与独无隙。
<br>
<br>赵蕃?与硕父沈弟伯仲晚行河堤硕父欲作小亭于其上且云西南得山最多即其
<br>&nbsp;&nbsp;&nbsp;&nbsp;断水桥横独木过，西南尽处得山多。
<br>&nbsp;&nbsp;&nbsp;&nbsp;自嗟不及儿童乐，横笛骑牛稳下坡。
<br>
<br>赵蕃?与苏运使诩四首
<br>&nbsp;&nbsp;&nbsp;&nbsp;筠阳有贤牧，典选得望郎。
<br>&nbsp;&nbsp;&nbsp;&nbsp;汉廷急献纳，使节乃辉光。
<br>&nbsp;&nbsp;&nbsp;&nbsp;翰墨一门盛，人才当代臀ˉ。
<br>&nbsp;&nbsp;&nbsp;&nbsp;平生愿识面，今日获升堂。
<br>
<br>赵蕃?与苏运使诩四首
<br>&nbsp;&nbsp;&nbsp;&nbsp;培塿无大木，沟渎无巨鱼。
<br>&nbsp;&nbsp;&nbsp;&nbsp;窈然涧壑深，渺若江海潴。
<br>&nbsp;&nbsp;&nbsp;&nbsp;涧壑虽云深，萧艾宁废诸。
<br>&nbsp;&nbsp;&nbsp;&nbsp;江海虽云广，蛭蟨亦与居。
<br>
<br>赵蕃?与苏运使诩四首
<br>&nbsp;&nbsp;&nbsp;&nbsp;昔在元佑初，重选馆阁才。
<br>&nbsp;&nbsp;&nbsp;&nbsp;时我高王父，实与数子偕。
<br>&nbsp;&nbsp;&nbsp;&nbsp;黄门任言事，荐口曾为开。
<br>&nbsp;&nbsp;&nbsp;&nbsp;有孙不能振，白发自兴哀。
<br>
<br>赵蕃?与苏??使诩四首
<br>&nbsp;&nbsp;&nbsp;&nbsp;草木日摇落，道路方阻长。
<br>&nbsp;&nbsp;&nbsp;&nbsp;丰年米故贱，逆旅钱自荒。
<br>&nbsp;&nbsp;&nbsp;&nbsp;暝宿村舍烟，朝行板桥霜。
<br>&nbsp;&nbsp;&nbsp;&nbsp;岂不愿息肩，于此增彷徨。
<br>
<br>赵蕃?与彦博审知同为问梅之行到溪南仆与审知俱以畏风罢兴止小酌于僧房
<br>&nbsp;&nbsp;&nbsp;&nbsp;惊飙振林梢，落日挂马首。
<br>&nbsp;&nbsp;&nbsp;&nbsp;世方功名图，我自饥寒走。
<br>&nbsp;&nbsp;&nbsp;&nbsp;萧条政长路，欢喜逢故友。
<br>&nbsp;&nbsp;&nbsp;&nbsp;酒酌戒毋多，诗声愧新有。
<br>
<br>赵蕃?与彦博审知同为问梅之行到溪南仆与审知俱以畏风罢兴止小酌于僧房
<br>&nbsp;&nbsp;&nbsp;&nbsp;非为十日留，重此一岁阑。
<br>&nbsp;&nbsp;&nbsp;&nbsp;岁去易悲感，日来盛阴寒。
<br>&nbsp;&nbsp;&nbsp;&nbsp;今晨已春意，欲出反浩叹。
<br>&nbsp;&nbsp;&nbsp;&nbsp;梅事足可惜，病躯良独难。
<br>
<br>赵蕃?与彦博审知同为问梅之行到溪南仆与审知俱以畏风罢兴止小酌于僧房
<br>&nbsp;&nbsp;&nbsp;&nbsp;由梅且翩翩，溪柳向婀娜。
<br>&nbsp;&nbsp;&nbsp;&nbsp;群行欲何诣，僧屋惟所可。
<br>&nbsp;&nbsp;&nbsp;&nbsp;连朝谩蕲尔，作意终败我。
<br>&nbsp;&nbsp;&nbsp;&nbsp;此事且复然，吾生信多坷。
<br>
<br>赵蕃?雨二首
<br>&nbsp;&nbsp;&nbsp;&nbsp;旱极乃得雨，凄然天已秋。
<br>&nbsp;&nbsp;&nbsp;&nbsp;譬如病且革，药剂方一投。
<br>&nbsp;&nbsp;&nbsp;&nbsp;不犹愈于无，庶几千一瘳。
<br>&nbsp;&nbsp;&nbsp;&nbsp;未闻失东隅，果有桑榆收。
<br>
<br>赵蕃?雨二首
<br>&nbsp;&nbsp;&nbsp;&nbsp;得雨天忽秋，起我凄其悲。
<br>&nbsp;&nbsp;&nbsp;&nbsp;凄其亦何悲，岁晏霜雪期。
<br>&nbsp;&nbsp;&nbsp;&nbsp;壮志久已谢，白发来及时。
<br>&nbsp;&nbsp;&nbsp;&nbsp;絺绤与裘褐，弃置复营为。
<br>
<br>赵蕃?雨过寿冈先生
<br>&nbsp;&nbsp;&nbsp;&nbsp;烦浊不能胜，自知为雨候。
<br>&nbsp;&nbsp;&nbsp;&nbsp;俄然落疏疏，颇恨殊不骤。
<br>&nbsp;&nbsp;&nbsp;&nbsp;款门执戟家，竹树密以覆。
<br>&nbsp;&nbsp;&nbsp;&nbsp;书帏与书帙，晚静乃移昼。
<br>&nbsp;&nbsp;&nbsp;&nbsp;人高固莫企，境净不受垢。
<br>&nbsp;&nbsp;&nbsp;&nbsp;飘零岁时隔，邂逅顷刻叩。
<br>&nbsp;&nbsp;&nbsp;&nbsp;明当复告别，使我心如疚。
<br>&nbsp;&nbsp;&nbsp;&nbsp;何以寿先生，岁晚松柏茂。
<br>
<br>赵蕃?雨过知津酒正潘元寿皆留饮漫兴绝句
<br>&nbsp;&nbsp;&nbsp;&nbsp;杨柳依依洲渚深，驾言聊尔纵幽寻。
<br>&nbsp;&nbsp;&nbsp;&nbsp;不虞为子登临费，但约新诗好处吟。
<br>
<br>赵蕃?雨后
<br>&nbsp;&nbsp;&nbsp;&nbsp;前朝呼蜥蜴，今雨跳虾蟱。
<br>&nbsp;&nbsp;&nbsp;&nbsp;听罢僧钟击，停闻庙鼓挝。
<br>&nbsp;&nbsp;&nbsp;&nbsp;长饥逭游子，乐岁慰田家。
<br>&nbsp;&nbsp;&nbsp;&nbsp;未得江东信，频看天外鸦。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷33】
<br>
<br>赵蕃?雨后
<br>&nbsp;&nbsp;&nbsp;&nbsp;畏暑常疑病，逢凉还作诗。
<br>&nbsp;&nbsp;&nbsp;&nbsp;岸巾看镜懒，步履过廊迟。
<br>&nbsp;&nbsp;&nbsp;&nbsp;草树消陈意，江山发令姿。
<br>&nbsp;&nbsp;&nbsp;&nbsp;裴徊如自得，徒倚竟何为。
<br>&nbsp;&nbsp;&nbsp;&nbsp;厚禄书多断，长贫志未移。
<br>&nbsp;&nbsp;&nbsp;&nbsp;无官带难缓，有竹俗能医。
<br>&nbsp;&nbsp;&nbsp;&nbsp;不遇徙成赋，归来亦漫辞。
<br>&nbsp;&nbsp;&nbsp;&nbsp;行藏随所遇，造物岂无欺。
<br>
<br>赵蕃?雨后晨起怀斯远
<br>&nbsp;&nbsp;&nbsp;&nbsp;梦过百花蝴蝶飞，可堪朝暮子规啼。
<br>&nbsp;&nbsp;&nbsp;&nbsp;山中有屋不归去，想见当门碧草齐。
<br>
<br>赵蕃?雨后晨起怀斯远
<br>&nbsp;&nbsp;&nbsp;&nbsp;百鸟喧嘲工败眠，静听黄鸟独清圆。
<br>&nbsp;&nbsp;&nbsp;&nbsp;何云丝竹不如肉，佳处政因出自然。
<br>
<br>赵蕃?雨后呈斯远
<br>&nbsp;&nbsp;&nbsp;&nbsp;已是霜凝更雨温，春其渐起但无痕。
<br>&nbsp;&nbsp;&nbsp;&nbsp;莫嗟草色有垂死，定自梅花当返魂。
<br>&nbsp;&nbsp;&nbsp;&nbsp;小驻要须穷日日，细寻无惜遍村村。
<br>&nbsp;&nbsp;&nbsp;&nbsp;揩摩病目从兹始，并待君诗洗睡昏。
<br>
<br>赵蕃?雨后对月怀斯远
<br>&nbsp;&nbsp;&nbsp;&nbsp;旱后虽逢月，方忧未觉佳。
<br>&nbsp;&nbsp;&nbsp;&nbsp;雨余当委照，此趣熟能加。
<br>&nbsp;&nbsp;&nbsp;&nbsp;更觉湖边宅，遥知海上槎。
<br>&nbsp;&nbsp;&nbsp;&nbsp;绝嗟同味少，莫遣寸心遐。
<br>
<br>赵蕃?雨后二绝句
<br>&nbsp;&nbsp;&nbsp;&nbsp;疾风吹雨过前溪，留得余凉在竹扉。
<br>&nbsp;&nbsp;&nbsp;&nbsp;为我拂床仍置席，今朝梦稳故山归。
<br>
<br>赵蕃?雨后二绝句
<br>&nbsp;&nbsp;&nbsp;&nbsp;竹树翛然亦雨余，便疑秋已到林居。
<br>&nbsp;&nbsp;&nbsp;&nbsp;恨无新月当霄挂，空遣清风为扫除。
<br>
<br>赵蕃?雨后口占简在伯二首
<br>&nbsp;&nbsp;&nbsp;&nbsp;雨小宁论旱可濡，凉生但喜病微苏。
<br>&nbsp;&nbsp;&nbsp;&nbsp;归云返照当年句，落在君家我所无。
<br>
<br>赵蕃?雨后口占简在伯二首
<br>&nbsp;&nbsp;&nbsp;&nbsp;蕉心待雨慵能展，柳叶非秋间自零。
<br>&nbsp;&nbsp;&nbsp;&nbsp;觅句政资闲草木，荒凉于此只空庭。
<br>
<br>赵蕃?雨脚
<br>&nbsp;&nbsp;&nbsp;&nbsp;雨脚才能驻，风头倏又高。
<br>&nbsp;&nbsp;&nbsp;&nbsp;未成曾点服，犹衣仲由袍。
<br>&nbsp;&nbsp;&nbsp;&nbsp;斗食尘埃愧，束书灯火劳。
<br>&nbsp;&nbsp;&nbsp;&nbsp;丁丁几樵斧。泛泛一渔舠。
<br>
<br>赵蕃?雨入丈七坳
<br>&nbsp;&nbsp;&nbsp;&nbsp;信是长安远，休疑蜀道难。
<br>&nbsp;&nbsp;&nbsp;&nbsp;千崖悬尽斗，万石列皆攒。
<br>&nbsp;&nbsp;&nbsp;&nbsp;举足无非仄，扪心每为寒。
<br>&nbsp;&nbsp;&nbsp;&nbsp;不堪天更雨，政欲助吾官。
<br>
<br>赵蕃?雨宿永源寺
<br>&nbsp;&nbsp;&nbsp;&nbsp;六月有此雨，是为丰年徵。
<br>&nbsp;&nbsp;&nbsp;&nbsp;我眠虚堂上，肃肃若有冰。
<br>&nbsp;&nbsp;&nbsp;&nbsp;预愁前溪水，明发度凌兢。
<br>
<br>赵蕃?雨望偶题
<br>&nbsp;&nbsp;&nbsp;&nbsp;漠漠青山雨，霏霏白鹭烟。
<br>&nbsp;&nbsp;&nbsp;&nbsp;诗材来远近，画本极中边。
<br>&nbsp;&nbsp;&nbsp;&nbsp;流落虽天外，登临赖目前。
<br>&nbsp;&nbsp;&nbsp;&nbsp;浮生才几日，此地欲三年。
<br>
<br>赵蕃?雨夜怀明叔并忆成父
<br>&nbsp;&nbsp;&nbsp;&nbsp;放竹近轩窗，地方中对床。
<br>&nbsp;&nbsp;&nbsp;&nbsp;非贪起居适，乐是话言长。
<br>&nbsp;&nbsp;&nbsp;&nbsp;已解萧骚味，仍忧摆撼伤。
<br>&nbsp;&nbsp;&nbsp;&nbsp;去君才数驿，忆弟更他乡。
<br>
<br>赵蕃?雨阴未解成长句
<br>&nbsp;&nbsp;&nbsp;&nbsp;一日舒晴十日阴，春来时节更萧森。
<br>&nbsp;&nbsp;&nbsp;&nbsp;徐行索句茅檐静，孤坐焚香书屋深。
<br>&nbsp;&nbsp;&nbsp;&nbsp;少日饥寒真累己，莫年勋业已无心。
<br>&nbsp;&nbsp;&nbsp;&nbsp;先贤遗传时披读，颇怪山王在竹林。
<br>
<br>赵蕃?雨游青原山二首
<br>&nbsp;&nbsp;&nbsp;&nbsp;松竹青原刹，香灯七祖签。
<br>&nbsp;&nbsp;&nbsp;&nbsp;穷通非所问，风雨暂成淹。
<br>
<br>赵蕃?雨游青原山二首
<br>&nbsp;&nbsp;&nbsp;&nbsp;要作山中宿，怅无林下期。
<br>&nbsp;&nbsp;&nbsp;&nbsp;摩挱鲁公字，咀嚼豫章诗。
<br>
<br>赵蕃?雨余
<br>&nbsp;&nbsp;&nbsp;&nbsp;雨余还返照，墙面亦高林。
<br>&nbsp;&nbsp;&nbsp;&nbsp;独坐残书卷，支颐谷鸟吟。
<br>&nbsp;&nbsp;&nbsp;&nbsp;百年今半过，三迳岂遐心。
<br>&nbsp;&nbsp;&nbsp;&nbsp;日莫重萧瑟，悲歌不自任。
<br>
<br>赵蕃?雨中
<br>&nbsp;&nbsp;&nbsp;&nbsp;四月梅黄雨易成，夜来犹是十分晴。
<br>&nbsp;&nbsp;&nbsp;&nbsp;吴山越岭浑遮尽，惟见江流面面平。
<br>
<br>赵蕃?雨中不出呈斯远兼示成父四首
<br>&nbsp;&nbsp;&nbsp;&nbsp;燠甚宜为雨，晴来又复阴。
<br>&nbsp;&nbsp;&nbsp;&nbsp;霜风吹不变，雪霰已相侵。
<br>&nbsp;&nbsp;&nbsp;&nbsp;寒且依炉密，泥防著屐深。
<br>&nbsp;&nbsp;&nbsp;&nbsp;未能从子去，何暇复梅寻。
<br>
<br>赵蕃?雨中不出呈斯远兼示成父四首
<br>&nbsp;&nbsp;&nbsp;&nbsp;岁事今无几，来归略未安。
<br>&nbsp;&nbsp;&nbsp;&nbsp;若为佳抱发，赖有好诗看。
<br>&nbsp;&nbsp;&nbsp;&nbsp;剩欲江村访，却遭天气寒。
<br>&nbsp;&nbsp;&nbsp;&nbsp;雪犹思剡曲，雨亦过苏端。
<br>
<br>赵蕃?雨中不出呈斯远兼示成父四首
<br>&nbsp;&nbsp;&nbsp;&nbsp;湖外频年客，江东迩日归。
<br>&nbsp;&nbsp;&nbsp;&nbsp;欲知年事迫，看取鬓毛非。
<br>&nbsp;&nbsp;&nbsp;&nbsp;寄意虽梅柳，关心在蕨薇。
<br>&nbsp;&nbsp;&nbsp;&nbsp;令余倒芒屦，须子叩紫扉。
<br>
<br>赵蕃?雨中不出呈斯远兼示成父四首
<br>&nbsp;&nbsp;&nbsp;&nbsp;兄发久已白，弟颜那得红。
<br>&nbsp;&nbsp;&nbsp;&nbsp;从今喜朝夕，不复恨西东。
<br>&nbsp;&nbsp;&nbsp;&nbsp;耕稼真吾事，诗书是祖风。
<br>&nbsp;&nbsp;&nbsp;&nbsp;扶犂有余暇，把卷不妨同。
<br>
<br>赵蕃?雨中怀竹隐
<br>&nbsp;&nbsp;&nbsp;&nbsp;还因今夜雨，忆着故山凉。
<br>&nbsp;&nbsp;&nbsp;&nbsp;野水循除急，修筠出屋长。
<br>&nbsp;&nbsp;&nbsp;&nbsp;萤光侵蕙帐，鼠迹乱书囊。
<br>&nbsp;&nbsp;&nbsp;&nbsp;岂不念归去，怀哉方绝粮。
<br>
<br>赵蕃?雨中简章令
<br>&nbsp;&nbsp;&nbsp;&nbsp;夜雨仍朝雨，知时复后时。
<br>&nbsp;&nbsp;&nbsp;&nbsp;禾囷愆黍稌，麦地及耘耔。
<br>&nbsp;&nbsp;&nbsp;&nbsp;屡起瞻行旆，频成阅赠诗。
<br>&nbsp;&nbsp;&nbsp;&nbsp;渠方谨期会，君自念疲羸。
<br>
<br>赵蕃?雨中遣兴呈远斋父子孙丈昆仲
<br>&nbsp;&nbsp;&nbsp;&nbsp;睡思昏然昼掩门，觉来山雨已翻盆。
<br>&nbsp;&nbsp;&nbsp;&nbsp;黄梅应熟骚人念，绿野可耕田父言。
<br>&nbsp;&nbsp;&nbsp;&nbsp;林外竹鸡时自语，阶前花鸭故相喧。
<br>&nbsp;&nbsp;&nbsp;&nbsp;诗材满眼费驱使，此事合输刘与孙。
<br>
<br>赵蕃?雨中四首
<br>&nbsp;&nbsp;&nbsp;&nbsp;积此檐间雨，骤兹山下豨。
<br>&nbsp;&nbsp;&nbsp;&nbsp;真成乱昏昼，何止碍轮蹄。
<br>&nbsp;&nbsp;&nbsp;&nbsp;云变看苍狗，泥深听竹鸡。
<br>&nbsp;&nbsp;&nbsp;&nbsp;不能同愦愦，政尔合栖栖。
<br>
<br>赵蕃?雨中四首
<br>&nbsp;&nbsp;&nbsp;&nbsp;古屋先知雨，空林易得风。
<br>&nbsp;&nbsp;&nbsp;&nbsp;阶除滋绿草，门苍拥丹枫。
<br>&nbsp;&nbsp;&nbsp;&nbsp;衣褐从兹迫，稻粱安得丰。
<br>&nbsp;&nbsp;&nbsp;&nbsp;病来方止酒，愁绝若为攻。
<br>
<br>赵蕃?雨中四首
<br>&nbsp;&nbsp;&nbsp;&nbsp;浏浏檐雨暮，萧萧窗竹秋。
<br>&nbsp;&nbsp;&nbsp;&nbsp;蚊雷宵罢响，萤火暗停流。
<br>&nbsp;&nbsp;&nbsp;&nbsp;政尔具絺綌，又当营褐裘。
<br>&nbsp;&nbsp;&nbsp;&nbsp;桑麻岂无地，卒岁负悠悠。
<br>
<br>赵蕃?雨中四首
<br>&nbsp;&nbsp;&nbsp;&nbsp;稍稍风头变，侵侵雨脚来。
<br>&nbsp;&nbsp;&nbsp;&nbsp;峰峦忽成暗，云雾亦旋开。
<br>&nbsp;&nbsp;&nbsp;&nbsp;谩易炎凉候，无矜狡狯才。
<br>&nbsp;&nbsp;&nbsp;&nbsp;天高独鸟度，林合乱蝉哀。
<br>
<br>赵蕃?雨中同曹尉王儦岩二首
<br>&nbsp;&nbsp;&nbsp;&nbsp;旧说吾邦岩谷多，历观无愈此嵯峨。
<br>&nbsp;&nbsp;&nbsp;&nbsp;今朝唤渡仍冲雨，惭愧溪神不我诃。
<br>
<br>赵蕃?雨中同曹尉王儦岩二首
<br>&nbsp;&nbsp;&nbsp;&nbsp;骤雨翻空何自来，飞流溅沫洗崔嵬。
<br>&nbsp;&nbsp;&nbsp;&nbsp;要题短句书奇事，付与曹郎八斗才。
<br>
<br>赵蕃?雨中夜归闻两儿诵书偶成二绝幸明叔先生同赋以示之
<br>&nbsp;&nbsp;&nbsp;&nbsp;檐雨浪浪欲二更，短檠明火读书声。
<br>&nbsp;&nbsp;&nbsp;&nbsp;忆如汝大政如汝，一事无成今老生。
<br>
<br>赵蕃?雨中夜归闻两儿诵书偶成二绝幸明叔先生同赋以示之
<br>&nbsp;&nbsp;&nbsp;&nbsp;家世无田事笔耕，五车精熟是收成。
<br>&nbsp;&nbsp;&nbsp;&nbsp;穷通有命吾何与，若若多惭短褐荣。
<br>
<br>赵蕃?雨中忆花寄怀曾季永严从礼二首
<br>&nbsp;&nbsp;&nbsp;&nbsp;余寒苦淹留，破衲无遽弃。
<br>&nbsp;&nbsp;&nbsp;&nbsp;欣闻好雨来，正念春耕未。
<br>&nbsp;&nbsp;&nbsp;&nbsp;濒南花退早，何止桃李事。
<br>&nbsp;&nbsp;&nbsp;&nbsp;牡丹及酴醾，锦碎仍玉委。
<br>&nbsp;&nbsp;&nbsp;&nbsp;流年定何之，叹息付流水。
<br>&nbsp;&nbsp;&nbsp;&nbsp;想像田庐中，桑柔麦如尾。
<br>
<br>赵蕃?雨中忆花寄怀曾季永严从礼二首
<br>&nbsp;&nbsp;&nbsp;&nbsp;白下古聚落，种花成土风。
<br>&nbsp;&nbsp;&nbsp;&nbsp;贫者篱痚薄，富家栏槛重。
<br>&nbsp;&nbsp;&nbsp;&nbsp;严曾盖甥舅，交友著我中。
<br>&nbsp;&nbsp;&nbsp;&nbsp;牡丹大盘盂，酴醾郁蛟龙。
<br>&nbsp;&nbsp;&nbsp;&nbsp;走观仍折送，忆费诗酒供。
<br>&nbsp;&nbsp;&nbsp;&nbsp;今年百里外，此事不得同。
<br>&nbsp;&nbsp;&nbsp;&nbsp;坐病风雨恶，因之怀二公。
<br>
<br>赵蕃?雨中有怀
<br>&nbsp;&nbsp;&nbsp;&nbsp;春风吹雨暗连朝，闻道溪南欲断桥。
<br>&nbsp;&nbsp;&nbsp;&nbsp;忍使碧桃抛密蕊，更堪高柳折轻条。
<br>&nbsp;&nbsp;&nbsp;&nbsp;成都旧日空存壁，陋巷归来只挂瓢。
<br>&nbsp;&nbsp;&nbsp;&nbsp;想见诸公方痛饮，坐看云脚度山腰。
<br>
<br>赵蕃?雨中与公择对饮已而大醉既醒作此
<br>&nbsp;&nbsp;&nbsp;&nbsp;身世一飘摇，羇愁两寂寥。
<br>&nbsp;&nbsp;&nbsp;&nbsp;怨歌空耿耿，晚雨况萧萧。
<br>&nbsp;&nbsp;&nbsp;&nbsp;饮强真能醉，诗成或当谣。
<br>&nbsp;&nbsp;&nbsp;&nbsp;明朝对清镜，鬓恐十分凋。
<br>
<br>赵蕃?雨作
<br>&nbsp;&nbsp;&nbsp;&nbsp;晚泊鱼虾聚，蚤行葭苇丛。
<br>&nbsp;&nbsp;&nbsp;&nbsp;纷纷腥落日，袅袅乱长空。
<br>&nbsp;&nbsp;&nbsp;&nbsp;风既滞游子，雨仍愁社公。
<br>&nbsp;&nbsp;&nbsp;&nbsp;真成才欲尽，有句不能工。
<br>
<br>赵蕃?玉聚
<br>&nbsp;&nbsp;&nbsp;&nbsp;介然谁主复谁宾，风月婆娑却自亲。
<br>&nbsp;&nbsp;&nbsp;&nbsp;留得清名传野史，未妨白眼向时人。
<br>
<br>赵蕃?玉汝从溧阳来辱李晦庵以诗问讯次韵寄答二首
<br>&nbsp;&nbsp;&nbsp;&nbsp;新诗明胜锦，健笔快于锥。
<br>&nbsp;&nbsp;&nbsp;&nbsp;工部深陶冶，昌黎杂怪奇。
<br>&nbsp;&nbsp;&nbsp;&nbsp;殷勤能寄远，风俗赖扶衰。
<br>&nbsp;&nbsp;&nbsp;&nbsp;屡作挑灯读，何胜对雨思。
<br>
<br>赵蕃?玉汝从溧阳来辱李晦庵以诗问讯次韵寄答二首
<br>&nbsp;&nbsp;&nbsp;&nbsp;有身真有累，无地亦无锥。
<br>&nbsp;&nbsp;&nbsp;&nbsp;遇事频三北，干时愧六奇。
<br>&nbsp;&nbsp;&nbsp;&nbsp;自嗟寒若此，谁闵病而衰。
<br>&nbsp;&nbsp;&nbsp;&nbsp;已办穷秋去，宁余几日思。
<br>
<br>赵蕃?玉汝行颇遽以诗留之
<br>&nbsp;&nbsp;&nbsp;&nbsp;云物荒荒苦未晴，客程惨惨易成惊。
<br>&nbsp;&nbsp;&nbsp;&nbsp;家贫纵乏淹留具，意合能忘赋咏情。
<br>&nbsp;&nbsp;&nbsp;&nbsp;底用飘然轻此去，未妨聊尔听流行。
<br>&nbsp;&nbsp;&nbsp;&nbsp;年来已是乖离数，况复相逢俱老生。
<br>
<br>赵蕃?玉汝置酒招二十一丈同之鄙句奉呈
<br>&nbsp;&nbsp;&nbsp;&nbsp;薄宦一鸡肋，饱霜双蟹螯。
<br>&nbsp;&nbsp;&nbsp;&nbsp;只言成尔负，那卜会吾曹。
<br>&nbsp;&nbsp;&nbsp;&nbsp;我已愧蓬鬓，君俱追锦袍。
<br>&nbsp;&nbsp;&nbsp;&nbsp;团团石头月，其下走江涛。
<br>
<br>赵蕃?玉山久旱七月一日雨作望者云从常山来时赵吏部赴福州适入境已闻境
<br>&nbsp;&nbsp;&nbsp;&nbsp;一雨胡为限古城，定应留逐使君行。
<br>&nbsp;&nbsp;&nbsp;&nbsp;前驱尚远毋庸遽，已见萧萧破久晴。
<br>
<br>赵蕃?玉山久旱七月一日雨作望者云从常山来时赵吏部赴福州适入境已闻境
<br>&nbsp;&nbsp;&nbsp;&nbsp;父老争迎旧使君，使君何以为吾民。
<br>&nbsp;&nbsp;&nbsp;&nbsp;要须一举为霖手，快泻天瓢洗旱尘。
<br>
<br>赵蕃?玉田道中
<br>&nbsp;&nbsp;&nbsp;&nbsp;释屩云移树，批崖水暗桥。
<br>&nbsp;&nbsp;&nbsp;&nbsp;殷勤劝耕鸟，劳苦趁虚樵。
<br>&nbsp;&nbsp;&nbsp;&nbsp;晨起人忘惫，泥行马不骄。
<br>&nbsp;&nbsp;&nbsp;&nbsp;哦诗殊有味，造谒未妨遥。
<br>
<br>赵蕃?郁孤台
<br>&nbsp;&nbsp;&nbsp;&nbsp;合水自汀庾，更时阅汉唐。
<br>&nbsp;&nbsp;&nbsp;&nbsp;郁孤居耸特，望阙漫更张。
<br>&nbsp;&nbsp;&nbsp;&nbsp;层台吾家复，壮势江右望。
<br>&nbsp;&nbsp;&nbsp;&nbsp;旧游那复省，老至增悲伤。
<br>&nbsp;&nbsp;&nbsp;&nbsp;里巷盛人物，登临多发扬。
<br>&nbsp;&nbsp;&nbsp;&nbsp;士人皆孙李，必诵苏与黄。
<br>&nbsp;&nbsp;&nbsp;&nbsp;不但山水窟，自是仙佛乡。
<br>&nbsp;&nbsp;&nbsp;&nbsp;扶舆淑气钟，宁谓接遐荒。
<br>&nbsp;&nbsp;&nbsp;&nbsp;历访愁重跅，再来期裹粮。
<br>&nbsp;&nbsp;&nbsp;&nbsp;悬知耳目接，故与闻听详。
<br>
<br>赵蕃?欲再过子进昆仲舟人绐以迷路既远不能复也怅然怀之
<br>&nbsp;&nbsp;&nbsp;&nbsp;数亩湖边宅，千篇海内诗。
<br>&nbsp;&nbsp;&nbsp;&nbsp;机心谢鸥鸟，乐事付埙篪。
<br>&nbsp;&nbsp;&nbsp;&nbsp;艇子思重过，流行竟莫知。
<br>&nbsp;&nbsp;&nbsp;&nbsp;吾侪俱老矣，怅望复来期。
<br>
<br>赵蕃?寓舍书怀
<br>&nbsp;&nbsp;&nbsp;&nbsp;还乡一过年，借屋两成迁。
<br>&nbsp;&nbsp;&nbsp;&nbsp;旧阁爱晚碧，今居因地偏。
<br>&nbsp;&nbsp;&nbsp;&nbsp;居然阙生理，复尔办行缠。
<br>&nbsp;&nbsp;&nbsp;&nbsp;四十今如此，修名后若传。
<br>
<br>赵蕃?寓舍遭雨漏甚
<br>&nbsp;&nbsp;&nbsp;&nbsp;无计补天漏，宁关以瓦为。
<br>&nbsp;&nbsp;&nbsp;&nbsp;昼居衣数燎，宵卧枕频移。
<br>&nbsp;&nbsp;&nbsp;&nbsp;惯闷长凭酒，穷愁更有诗。
<br>&nbsp;&nbsp;&nbsp;&nbsp;何须偻句问，可向穴居知。
<br>
<br>赵蕃?鬻菜者
<br>&nbsp;&nbsp;&nbsp;&nbsp;早禾未熟晚尤迟，卖菜归来始得炊。
<br>&nbsp;&nbsp;&nbsp;&nbsp;谷者本从田户出，未滋反取市人嗤。
<br>
<br>赵蕃?元衡过邢园同广声终日坐于习堂梅树之下得长句
<br>&nbsp;&nbsp;&nbsp;&nbsp;一闻茅屋数株梅，三径频成为我开。
<br>&nbsp;&nbsp;&nbsp;&nbsp;剩有游蜂能掠蕊，寂无饥雀下行苔。
<br>&nbsp;&nbsp;&nbsp;&nbsp;长吟共惜频惊落，久坐何妨晚始回。
<br>&nbsp;&nbsp;&nbsp;&nbsp;为语清风莫轻扫，明朝更欲杖藜来。
<br>
<br>赵蕃?元日病中
<br>&nbsp;&nbsp;&nbsp;&nbsp;故国归无路，深居懒问津。
<br>&nbsp;&nbsp;&nbsp;&nbsp;莫嗟今岁病，还守去年贫。
<br>&nbsp;&nbsp;&nbsp;&nbsp;御冷休嫌絮，开怀但饮醇。
<br>&nbsp;&nbsp;&nbsp;&nbsp;东风到梅柳，枯木自逢春。
<br>
<br>赵蕃?元日寄成父四首
<br>&nbsp;&nbsp;&nbsp;&nbsp;旧时元日羡吾庐，称寿献觞欢有余。
<br>&nbsp;&nbsp;&nbsp;&nbsp;今日儿曹还效我，凄然事忆十年初。
<br>
<br>赵蕃?元日寄成父四首
<br>&nbsp;&nbsp;&nbsp;&nbsp;家家节物竞今朝，风俗未分南北遥。
<br>&nbsp;&nbsp;&nbsp;&nbsp;莫向除薪觅如愿，且凭爆竹走山魈。
<br>
<br>赵蕃?元日寄成父四首
<br>&nbsp;&nbsp;&nbsp;&nbsp;冒晨造谒愧悠悠，残客不来门更幽。
<br>&nbsp;&nbsp;&nbsp;&nbsp;邂逅行人觅花看，春风已属杏梢头。
<br>
<br>赵蕃?元日寄成父四首
<br>&nbsp;&nbsp;&nbsp;&nbsp;客里那知岁月迁，梅花报我又今年。
<br>&nbsp;&nbsp;&nbsp;&nbsp;兰溪桥下扁舟泊，把笔题诗意网然。
<br>
<br>赵蕃?元之去非来邢园折牡丹酴醾碧桃以去
<br>&nbsp;&nbsp;&nbsp;&nbsp;花取三英粲，时高两玉人。
<br>&nbsp;&nbsp;&nbsp;&nbsp;毋嫌应接费，要悟色香真。
<br>&nbsp;&nbsp;&nbsp;&nbsp;诗定一题纸，酒应多入唇。
<br>&nbsp;&nbsp;&nbsp;&nbsp;病夫方坐稳，幽独恐伤神。
<br>
<br>赵蕃?沅陵见招赏海棠病不能往辄尔言谢三首
<br>&nbsp;&nbsp;&nbsp;&nbsp;去年已负海棠期，今岁还当卧病时。
<br>&nbsp;&nbsp;&nbsp;&nbsp;造物小儿应见相，恐余无此看花时。
<br>
<br>赵蕃?沅陵见招赏海棠病不能往辄尔言谢三首
<br>&nbsp;&nbsp;&nbsp;&nbsp;四海知名蜀海棠，是邦元与蜀同方。
<br>&nbsp;&nbsp;&nbsp;&nbsp;少陵当日犹无语，而我何人敢漫狂。
<br>
<br>赵蕃?沅陵见招赏海棠病不能往辄尔言谢三首
<br>&nbsp;&nbsp;&nbsp;&nbsp;二月已尽三月来，计君行日已相催。
<br>&nbsp;&nbsp;&nbsp;&nbsp;奈何病著不能往，岂但看花仍把杯。
<br>
<br>赵蕃?沅陵契丈用蕃将至辰州寄在伯兄韵作诗见属用韵奉答二首
<br>&nbsp;&nbsp;&nbsp;&nbsp;往日交游才著我，近来酬唱喜添君。
<br>&nbsp;&nbsp;&nbsp;&nbsp;请君立拜诗坛将，容我閒寻茗椀勋。
<br>
<br>赵蕃?沅陵契丈用蕃将至辰州寄在伯兄韵作诗见属用韵奉答二首
<br>&nbsp;&nbsp;&nbsp;&nbsp;能事岂工刀与笔，閒情聊付咏而觞。
<br>&nbsp;&nbsp;&nbsp;&nbsp;生前忧累须陶写，身后声名尽在亡。
<br>
<br>赵蕃?沅陵用在伯林字作诗见属次韵答之
<br>&nbsp;&nbsp;&nbsp;&nbsp;畏寒终日卧窗阴，衰飒政如霜后林。
<br>&nbsp;&nbsp;&nbsp;&nbsp;勿谓官閒得厅冷，几因诗至启门深。
<br>&nbsp;&nbsp;&nbsp;&nbsp;酒才饮湿宁崇味，琴且无弦岂嗜音。
<br>&nbsp;&nbsp;&nbsp;&nbsp;政尔欲閒閒不得，和诗频改又频吟。
<br>
<br>赵蕃?袁州北崇胜寺二首
<br>&nbsp;&nbsp;&nbsp;&nbsp;病中曾觅扊扅炊，别后东西无自知。
<br>&nbsp;&nbsp;&nbsp;&nbsp;似说诸侯枉行卷，却从群彦赴明时。
<br>&nbsp;&nbsp;&nbsp;&nbsp;相如定辱君王问，郑老宁容尔汝期。
<br>&nbsp;&nbsp;&nbsp;&nbsp;几欲寄书愁不达，偶因閒暇一酬诗。
<br>
<br>赵蕃?袁州北崇胜寺二首
<br>&nbsp;&nbsp;&nbsp;&nbsp;故人贻我壁间诗，何处飘零负此期。
<br>&nbsp;&nbsp;&nbsp;&nbsp;蹭蹬我今惭薄宦，飞腾君合趁明时。
<br>&nbsp;&nbsp;&nbsp;&nbsp;虽然不用逢人说，老矣何庸觅世知。
<br>&nbsp;&nbsp;&nbsp;&nbsp;借问还家底为计，儿能樵木妇能炊。
<br>
<br>赵蕃?远父往富沙兼简马庄父二首
<br>&nbsp;&nbsp;&nbsp;&nbsp;徐郎既吴越，王子又瓯闽。
<br>&nbsp;&nbsp;&nbsp;&nbsp;孰与还仍往，惟余病与贫。
<br>&nbsp;&nbsp;&nbsp;&nbsp;尚寒花有信，欲尽雨催春。
<br>&nbsp;&nbsp;&nbsp;&nbsp;子去宁关抱，余留独损神。
<br>
<br>赵蕃?远父往富沙兼简马庄父二首
<br>&nbsp;&nbsp;&nbsp;&nbsp;子过铅山县，知名有尉曹。
<br>&nbsp;&nbsp;&nbsp;&nbsp;谈端抽茧紝，文力壮波涛。
<br>&nbsp;&nbsp;&nbsp;&nbsp;见子心应识，思渠首屡搔。
<br>&nbsp;&nbsp;&nbsp;&nbsp;共为徐庶友，而独不能高。
<br>
<br>赵蕃?远意
<br>&nbsp;&nbsp;&nbsp;&nbsp;不待苍然暮色，可应万里须论。
<br>&nbsp;&nbsp;&nbsp;&nbsp;要悟须弥芥纳，莫参云梦胸吞。
<br>
<br>赵蕃?远斋和示疏字韵四诗复用韵并呈子肃
<br>&nbsp;&nbsp;&nbsp;&nbsp;交旧年来寝作疏，两翁频肯问林居。
<br>&nbsp;&nbsp;&nbsp;&nbsp;儿时已诵天台赋，老去思传秘府书。
<br>&nbsp;&nbsp;&nbsp;&nbsp;可使鸾凰栖枳棘，未应骐骥伏盐车。
<br>&nbsp;&nbsp;&nbsp;&nbsp;时平自是功名晚，莫叹江湖岁月除。
<br>
<br>赵蕃?远斋和示疏字韵四诗复用韵并呈子肃
<br>&nbsp;&nbsp;&nbsp;&nbsp;杖履过从每恨疏，何当有屋并门居。
<br>&nbsp;&nbsp;&nbsp;&nbsp;我疑奇字就公问，公赋新诗令我书。
<br>&nbsp;&nbsp;&nbsp;&nbsp;无事昼棋仍夜酌，有时溪楫更山车。
<br>&nbsp;&nbsp;&nbsp;&nbsp;从教老色侵双鬓，凭藉黄精为茀除。
<br>
<br>赵蕃?远斋和示疏字韵四诗复用韵并呈子肃
<br>&nbsp;&nbsp;&nbsp;&nbsp;春风吹雨密还疏，门掩荒山数亩居。
<br>&nbsp;&nbsp;&nbsp;&nbsp;换米但须居士屩，入都宁倚子公书。
<br>&nbsp;&nbsp;&nbsp;&nbsp;安贫自足容高枕，处事时应念覆车。
<br>&nbsp;&nbsp;&nbsp;&nbsp;所恨卜邻非二仲，枉教三径草频除。
<br>
<br>赵蕃?远斋和示疏字韵四诗复用韵并呈子肃
<br>&nbsp;&nbsp;&nbsp;&nbsp;竹经载伐似微疏，瀋落犹能伴我居。
<br>&nbsp;&nbsp;&nbsp;&nbsp;自分举家长食粥，从渠厚禄绝无书。
<br>&nbsp;&nbsp;&nbsp;&nbsp;诸公漫仰苏门隐，吾辈还羞李武车。
<br>&nbsp;&nbsp;&nbsp;&nbsp;役役眼前何所直，百年终向梦中除。
<br>
<br>赵蕃?远斋顷寄在湖日所作三诗舟中次韵
<br>&nbsp;&nbsp;&nbsp;&nbsp;黜陟无新报，山川怀昔人。
<br>&nbsp;&nbsp;&nbsp;&nbsp;诗能言我志，贫不累吾身。
<br>&nbsp;&nbsp;&nbsp;&nbsp;登眺尽遗胜，经行那厌频。
<br>&nbsp;&nbsp;&nbsp;&nbsp;江头钓竿客，何物是玄真。
<br>
<br>赵蕃?远斋顷寄在湖日所作三诗舟中次韵
<br>&nbsp;&nbsp;&nbsp;&nbsp;近日杭州见，殷勤蒙置樽。
<br>&nbsp;&nbsp;&nbsp;&nbsp;别来几朝夕，书问欠寒温。
<br>&nbsp;&nbsp;&nbsp;&nbsp;谭妙元超诣，诗高外语言。
<br>&nbsp;&nbsp;&nbsp;&nbsp;何当从杖履，底尽得深论。
<br>
<br>赵蕃?远斋顷寄在湖日所作三诗舟中次韵
<br>&nbsp;&nbsp;&nbsp;&nbsp;向来吴楚隔，书札苦难通。
<br>&nbsp;&nbsp;&nbsp;&nbsp;信与衢相接，我归公亦同。
<br>&nbsp;&nbsp;&nbsp;&nbsp;寓怀须酒圣，适意岂诗穷。
<br>&nbsp;&nbsp;&nbsp;&nbsp;情性思陶冶，吾宁较拙工。
<br>
<br>赵蕃?远斋用常字韵见贻次韵
<br>&nbsp;&nbsp;&nbsp;&nbsp;闲中未免和诗忙，忙里偷闲莫自妨。
<br>&nbsp;&nbsp;&nbsp;&nbsp;一梦江山惊草草，半春风雨自常常。
<br>&nbsp;&nbsp;&nbsp;&nbsp;桃花落去空流水，燕子归来非故乡。
<br>&nbsp;&nbsp;&nbsp;&nbsp;世事多端付醇酎，我知公不愧平阳。
<br>
<br>赵蕃?远斋作十二辰歌见赠且帅同作
<br>&nbsp;&nbsp;&nbsp;&nbsp;虫臂鼠肝能几许，何如径驾牛车去。
<br>&nbsp;&nbsp;&nbsp;&nbsp;虎头未必果痴绝，死穴旧来输狡兔。
<br>&nbsp;&nbsp;&nbsp;&nbsp;先生端是人中龙，为蛇画足吾何功。
<br>&nbsp;&nbsp;&nbsp;&nbsp;士穷有愧食谷马，况乃烂羊关内封。
<br>&nbsp;&nbsp;&nbsp;&nbsp;春风开花到猴李，白酒黄鸡思下里。
<br>&nbsp;&nbsp;&nbsp;&nbsp;赋因狗监笑相如，猪肝不食宁为说。
<br>
<br>赵蕃?约老谢丈及诸友寻梅
<br>&nbsp;&nbsp;&nbsp;&nbsp;闻道梅花发，山边复水边。
<br>&nbsp;&nbsp;&nbsp;&nbsp;要穿居士屩，还傍野人船。
<br>&nbsp;&nbsp;&nbsp;&nbsp;船礴须穷日，飘零忆去年。
<br>&nbsp;&nbsp;&nbsp;&nbsp;携壶虽我约，能赋属公先。
<br>
<br>赵蕃?约明叔过买江天阁
<br>&nbsp;&nbsp;&nbsp;&nbsp;前年为君记江阁，醉里狂言不知怍。
<br>&nbsp;&nbsp;&nbsp;&nbsp;岂惟大负退之惭，要似扬雄真悔作。
<br>&nbsp;&nbsp;&nbsp;&nbsp;君家此阁端何然，万里长江咫尺山。
<br>&nbsp;&nbsp;&nbsp;&nbsp;江流湛湛山平远，合付画手非诗传。
<br>&nbsp;&nbsp;&nbsp;&nbsp;画工纵得空诸境，阁中之人妙难领。
<br>&nbsp;&nbsp;&nbsp;&nbsp;世人纷纷夔蚿蛇，是公了了形神影。
<br>
<br>赵蕃?约斯远同谒晦翁先生八月十六日发章泉夜宿永丰
<br>&nbsp;&nbsp;&nbsp;&nbsp;比夕皆佳月，几年无此期。
<br>&nbsp;&nbsp;&nbsp;&nbsp;亲朋方战蚁，而我自驱羸。
<br>&nbsp;&nbsp;&nbsp;&nbsp;夜作银河隔，明当玉树窥。
<br>&nbsp;&nbsp;&nbsp;&nbsp;犹须发高咏，于以慰以思。
<br>
<br>赵蕃?月
<br>&nbsp;&nbsp;&nbsp;&nbsp;万顷苍波月一钩，鹭鸥栖稳雁悠悠。
<br>&nbsp;&nbsp;&nbsp;&nbsp;老夫于此兴不浅，无奈凛乎何可留。
<br>
<br>赵蕃?月
<br>&nbsp;&nbsp;&nbsp;&nbsp;水鸟飞鸣自往还，苍然暝色暗林峦。
<br>&nbsp;&nbsp;&nbsp;&nbsp;离家又见磨镰月，九月谁怜絺綌寒。
<br>
<br>赵蕃?月方上雨忽作
<br>&nbsp;&nbsp;&nbsp;&nbsp;作底浮云合，从何细雨零。
<br>&nbsp;&nbsp;&nbsp;&nbsp;庭中方照影，叶上已传听。
<br>&nbsp;&nbsp;&nbsp;&nbsp;耿耿深翻鹊，飘飘暗堕萤。
<br>&nbsp;&nbsp;&nbsp;&nbsp;倦身抛曲几，高枕对疏棂。
<br>
<br>赵蕃?月岩
<br>&nbsp;&nbsp;&nbsp;&nbsp;举头见日犹为近，何况凌虚到月边。
<br>&nbsp;&nbsp;&nbsp;&nbsp;更欲裴徊究真妄，无人与我共谈玄。
<br>
<br>赵蕃?月岩
<br>&nbsp;&nbsp;&nbsp;&nbsp;论画以形诗必此，东坡老子笑人痴。
<br>&nbsp;&nbsp;&nbsp;&nbsp;月岩本是梯空石，底事轻论圆与亏。
<br>
<br>赵蕃?月岩
<br>&nbsp;&nbsp;&nbsp;&nbsp;那得空山月半轮，天将绝境验诗人。
<br>&nbsp;&nbsp;&nbsp;&nbsp;古今来往知多少，底事流传略未闻。
<br>
<br>赵蕃?月夜
<br>&nbsp;&nbsp;&nbsp;&nbsp;振厉山风作，咆哮涧水喧。
<br>&nbsp;&nbsp;&nbsp;&nbsp;不堪蛙取闹，更奈鸭能言。
<br>&nbsp;&nbsp;&nbsp;&nbsp;月色虽云好，云浮竟自繁。
<br>&nbsp;&nbsp;&nbsp;&nbsp;白头清不寐，止酒罢芳樽。
<br>
<br>赵蕃?月夜怀成父
<br>&nbsp;&nbsp;&nbsp;&nbsp;尚缺佳已许，既圆明若何。
<br>&nbsp;&nbsp;&nbsp;&nbsp;一年增我老，千进念渠多。
<br>&nbsp;&nbsp;&nbsp;&nbsp;柳乱谁屡舞，虫喧空作歌。
<br>&nbsp;&nbsp;&nbsp;&nbsp;要为终夕看，四体奈烦痾。
<br>
<br>赵蕃?月夜怀子肃昆仲
<br>&nbsp;&nbsp;&nbsp;&nbsp;眼边风月佳如此，把卷题诗却未工。
<br>&nbsp;&nbsp;&nbsp;&nbsp;剩喜俗尘如世隔，更怜清趣与谁同。
<br>&nbsp;&nbsp;&nbsp;&nbsp;荷侵水槛公怀我，桧合茅檐我念公。
<br>&nbsp;&nbsp;&nbsp;&nbsp;想与阿连当此夕，停杯剥茨话吴中。
<br>
<br>赵蕃?阅韩伯修集示其子二首
<br>&nbsp;&nbsp;&nbsp;&nbsp;吏部名高世所尊，一传曾说误金根。
<br>&nbsp;&nbsp;&nbsp;&nbsp;陵阳父子风流胜，政似苏家擅蜀门。
<br>
<br>赵蕃?阅韩伯修集示其子二首
<br>&nbsp;&nbsp;&nbsp;&nbsp;诗篇圆熟无凝滞，四六雍容有典型。
<br>&nbsp;&nbsp;&nbsp;&nbsp;请君持上图书府，要与紫微俱杀青。
<br>
<br>赵蕃?云锦
<br>&nbsp;&nbsp;&nbsp;&nbsp;西湖万顷荷，护以堤千丈。
<br>&nbsp;&nbsp;&nbsp;&nbsp;应诏待新辞，无为恋盆盎。
<br>
<br>赵蕃?杂兴四首
<br>&nbsp;&nbsp;&nbsp;&nbsp;家居百金货，富可千金敌。
<br>&nbsp;&nbsp;&nbsp;&nbsp;持行鬻于市，曾微一钱直。
<br>&nbsp;&nbsp;&nbsp;&nbsp;人或不汝知，汝售无固急。
<br>&nbsp;&nbsp;&nbsp;&nbsp;邂逅识真者，百金还复得。
<br>
<br>赵蕃?杂兴四首
<br>&nbsp;&nbsp;&nbsp;&nbsp;兰生深林中，故与萧艾同。
<br>&nbsp;&nbsp;&nbsp;&nbsp;春风披拂之，芳气何冲融。
<br>&nbsp;&nbsp;&nbsp;&nbsp;宜有同心人，采撷佩厥躬。
<br>&nbsp;&nbsp;&nbsp;&nbsp;采撷苟不至，依然守荒丛。
<br>
<br>赵蕃?杂兴四首
<br>&nbsp;&nbsp;&nbsp;&nbsp;不见涧底松，树子元楚楚。
<br>&nbsp;&nbsp;&nbsp;&nbsp;长大今几年，植立无风雨。
<br>&nbsp;&nbsp;&nbsp;&nbsp;一朝建明堂，未免斤斧苦。
<br>&nbsp;&nbsp;&nbsp;&nbsp;斤斧不为伤，抡材固其所。
<br>
<br>赵蕃?杂兴四首
<br>&nbsp;&nbsp;&nbsp;&nbsp;良农之于田，曾匪一日力。
<br>&nbsp;&nbsp;&nbsp;&nbsp;耕耘各以时，志在秋有获。
<br>&nbsp;&nbsp;&nbsp;&nbsp;其间罹水旱，亦是天地德。
<br>&nbsp;&nbsp;&nbsp;&nbsp;汝不替厥功，后当值丰殖。
<br>
<br>赵蕃?杂咏
<br>&nbsp;&nbsp;&nbsp;&nbsp;兰生杂蓬藋，匪愿为世采。
<br>&nbsp;&nbsp;&nbsp;&nbsp;一朝落城市，未免论金卖。
<br>&nbsp;&nbsp;&nbsp;&nbsp;金轻孰见多，弃不待其艾。
<br>&nbsp;&nbsp;&nbsp;&nbsp;抔土傥与期，含熏岁犹再。
<br>
<br>赵蕃?杂咏
<br>&nbsp;&nbsp;&nbsp;&nbsp;鸟雀虽微物，颇知庇其身。
<br>&nbsp;&nbsp;&nbsp;&nbsp;育雏并庭宇，用意盖即人。
<br>&nbsp;&nbsp;&nbsp;&nbsp;即人亦何为，吞噬防暮晨。
<br>&nbsp;&nbsp;&nbsp;&nbsp;巢空傥不救，岂曰近乎仁。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷34】
<br>
<br>赵蕃?杂咏
<br>&nbsp;&nbsp;&nbsp;&nbsp;妇有居冢亚，冢富亚则贫。
<br>&nbsp;&nbsp;&nbsp;&nbsp;贫知敬尊章，富不亲补纫。
<br>&nbsp;&nbsp;&nbsp;&nbsp;尊章爱贫妇，富妇谗生鬭。
<br>&nbsp;&nbsp;&nbsp;&nbsp;谗巧伪若真，两妇俱遭诟。
<br>&nbsp;&nbsp;&nbsp;&nbsp;贫妇自修饬，富乃计之得。
<br>&nbsp;&nbsp;&nbsp;&nbsp;日复鬭其间，众谓贫当出。
<br>&nbsp;&nbsp;&nbsp;&nbsp;尊章赖深慈，不纳富妇词。
<br>&nbsp;&nbsp;&nbsp;&nbsp;贫妇亦勿疑，但瘽前所为。
<br>&nbsp;&nbsp;&nbsp;&nbsp;才言有时辨，富妇何施面。
<br>&nbsp;&nbsp;&nbsp;&nbsp;贫妇贫无归，尊章愿终眷。
<br>
<br>赵蕃?栽田行
<br>&nbsp;&nbsp;&nbsp;&nbsp;早田栽已成，晚田耕未扁。
<br>&nbsp;&nbsp;&nbsp;&nbsp;风吹苗已长，汝事不可缓。
<br>&nbsp;&nbsp;&nbsp;&nbsp;迩来雨况足，高下通溉灌。
<br>&nbsp;&nbsp;&nbsp;&nbsp;虽云手足瘽，孰愈沟壑患。
<br>&nbsp;&nbsp;&nbsp;&nbsp;自兹日不百，早稻期入爨。
<br>&nbsp;&nbsp;&nbsp;&nbsp;晚禾虽云晚，霜肃但秋半。
<br>&nbsp;&nbsp;&nbsp;&nbsp;我昔山中居，升没每关叹。
<br>&nbsp;&nbsp;&nbsp;&nbsp;及今食官仓，谓得度昏旦。
<br>&nbsp;&nbsp;&nbsp;&nbsp;那知不足饱，过午或空案。
<br>&nbsp;&nbsp;&nbsp;&nbsp;尚言工吟哦，犹说鄙计算。
<br>&nbsp;&nbsp;&nbsp;&nbsp;那知汝田翁，栽种日月断。
<br>&nbsp;&nbsp;&nbsp;&nbsp;但惧政或疵，因之罹水旱。
<br>
<br>赵蕃?再呈伯潜
<br>&nbsp;&nbsp;&nbsp;&nbsp;政尔羞余子，胡然说故家。
<br>&nbsp;&nbsp;&nbsp;&nbsp;人方笑蓝缕，君乃不疵瑕。
<br>&nbsp;&nbsp;&nbsp;&nbsp;厚义重缟紵，空言非笠车。
<br>&nbsp;&nbsp;&nbsp;&nbsp;委思精绝处，百链出披沙。
<br>
<br>赵蕃?再呈明叔
<br>&nbsp;&nbsp;&nbsp;&nbsp;欲过江天阁，出门如有方。
<br>&nbsp;&nbsp;&nbsp;&nbsp;乍闻禽磔磔，还是雨浪浪。
<br>&nbsp;&nbsp;&nbsp;&nbsp;放意官曹外，关心药裹旁。
<br>&nbsp;&nbsp;&nbsp;&nbsp;听渠桃李退，兰斛政幽香。
<br>
<br>赵蕃?再呈思永
<br>&nbsp;&nbsp;&nbsp;&nbsp;宝气疑犹在，诸公盛得名。
<br>&nbsp;&nbsp;&nbsp;&nbsp;新知虽可乐，旧恨卒难平。
<br>&nbsp;&nbsp;&nbsp;&nbsp;我句野无格，君诗工莫评。
<br>&nbsp;&nbsp;&nbsp;&nbsp;青钱宜妙选，墨绶盍迟行。
<br>
<br>赵蕃?再次韵
<br>&nbsp;&nbsp;&nbsp;&nbsp;偶来无一关，何必化身上。
<br>&nbsp;&nbsp;&nbsp;&nbsp;下视胶扰中，脱去如覆掌。
<br>&nbsp;&nbsp;&nbsp;&nbsp;我生本山人，说山非妄想。
<br>&nbsp;&nbsp;&nbsp;&nbsp;赋诗亦漫兴，不要世称赏。
<br>&nbsp;&nbsp;&nbsp;&nbsp;与君志同趣，匪但居同壤。
<br>&nbsp;&nbsp;&nbsp;&nbsp;惟惭学不进，莫称年事长。
<br>&nbsp;&nbsp;&nbsp;&nbsp;今人岂无贤，敢谓吾安仰。
<br>&nbsp;&nbsp;&nbsp;&nbsp;不尔简与编，言行富前往。
<br>&nbsp;&nbsp;&nbsp;&nbsp;相期山中读，勿待秋风响。
<br>&nbsp;&nbsp;&nbsp;&nbsp;而我累饥驱，畏途方莽莽。
<br>
<br>赵蕃?再次韵呈审知
<br>&nbsp;&nbsp;&nbsp;&nbsp;秋风泠然动高竹，起并朝檐温体粟。
<br>&nbsp;&nbsp;&nbsp;&nbsp;忽惊剥啄意谁何，乃是和诗重拜辱。
<br>&nbsp;&nbsp;&nbsp;&nbsp;再三开阖手不置，不惟诗好字亦熟。
<br>&nbsp;&nbsp;&nbsp;&nbsp;我虽年事滥催忝，于此论功真未足。
<br>&nbsp;&nbsp;&nbsp;&nbsp;重怜别来不我舍，连日追随访林谷。
<br>&nbsp;&nbsp;&nbsp;&nbsp;和诗未厌数还往，别后要期常诵读。
<br>&nbsp;&nbsp;&nbsp;&nbsp;知音已死或绝弦，闻韶解忘三月肉。
<br>&nbsp;&nbsp;&nbsp;&nbsp;但得我辈识铮铮，徒使世人讥碌碌。
<br>
<br>赵蕃?再次韵审知索彦博送行之交
<br>&nbsp;&nbsp;&nbsp;&nbsp;江清可钓思持竹，地广可耕思种粟。
<br>&nbsp;&nbsp;&nbsp;&nbsp;胡为作计久低回，而乃觅官亲贱辱。
<br>&nbsp;&nbsp;&nbsp;&nbsp;南州徐孺晚与游，江东文度昔所熟。
<br>&nbsp;&nbsp;&nbsp;&nbsp;堂堂荆州止获一人半，我邦有此二士差亦足。
<br>&nbsp;&nbsp;&nbsp;&nbsp;五君流咏转竹林，兰亭何意慕金谷。
<br>&nbsp;&nbsp;&nbsp;&nbsp;徐诗到眼以数过，王笔入手曾未读。
<br>&nbsp;&nbsp;&nbsp;&nbsp;但能赠我以规不以颂，不用崇酒仍载肉。
<br>&nbsp;&nbsp;&nbsp;&nbsp;嗟哉他人岂无言，交友不高徒碌碌。
<br>
<br>赵蕃?再答曾元之
<br>&nbsp;&nbsp;&nbsp;&nbsp;春风吹雨雨还晴，晚日才昏昏复明。
<br>&nbsp;&nbsp;&nbsp;&nbsp;屋角乍闻乌鹊喜，林间又听勃姑鸣。
<br>&nbsp;&nbsp;&nbsp;&nbsp;鸡豚已负邻翁社，诗酒尚欣吾辈盟。
<br>&nbsp;&nbsp;&nbsp;&nbsp;笑我难忘澹生活，因君重忆旧风情。
<br>
<br>赵蕃?再登愚卿无尽藏时已重修
<br>&nbsp;&nbsp;&nbsp;&nbsp;凉风檐外入，皎月坐中流。
<br>&nbsp;&nbsp;&nbsp;&nbsp;白首无新句，青山非旧楼。
<br>&nbsp;&nbsp;&nbsp;&nbsp;一杯宁惜醉，万事入搔头。
<br>&nbsp;&nbsp;&nbsp;&nbsp;勿向栏干拍，恐惊江上鸥。
<br>
<br>赵蕃?再过斯远
<br>&nbsp;&nbsp;&nbsp;&nbsp;雨暗湖堤没，藤交树色深。
<br>&nbsp;&nbsp;&nbsp;&nbsp;两来因问疾，每至亦幽寻。
<br>&nbsp;&nbsp;&nbsp;&nbsp;勿谓的方壮，须知老故侵。
<br>&nbsp;&nbsp;&nbsp;&nbsp;暄寒多变节，调护盍关心。
<br>
<br>赵蕃?再和诸公
<br>&nbsp;&nbsp;&nbsp;&nbsp;官故玄尚白，山能青又黄。
<br>&nbsp;&nbsp;&nbsp;&nbsp;娵隅学蛮咏，歡乃和渔乡。
<br>&nbsp;&nbsp;&nbsp;&nbsp;世用有公等，我才无日长。
<br>&nbsp;&nbsp;&nbsp;&nbsp;盍簪休间阔，回首易悲凉。
<br>
<br>赵蕃?再简元衡
<br>&nbsp;&nbsp;&nbsp;&nbsp;积雨朝收础，清阴昼满庭。
<br>&nbsp;&nbsp;&nbsp;&nbsp;骤乾无雨候，忽动有风轻。
<br>&nbsp;&nbsp;&nbsp;&nbsp;药裹长羸疾，茶鸥蹔一醒。
<br>&nbsp;&nbsp;&nbsp;&nbsp;故人才咫尺，愿见兀如扃。
<br>
<br>赵蕃?再见晦庵既行有怀
<br>&nbsp;&nbsp;&nbsp;&nbsp;已别重成见，重来那得长。
<br>&nbsp;&nbsp;&nbsp;&nbsp;顺流听虢虢，冷日对荒荒。
<br>&nbsp;&nbsp;&nbsp;&nbsp;既历冰霜至，还忧雨露至，
<br>&nbsp;&nbsp;&nbsp;&nbsp;还忧寸露雱。去留俱有念，
<br>&nbsp;&nbsp;&nbsp;&nbsp;搔首漫彷程。
<br>
<br>赵蕃?再见王进之于潭王即有岳鄂之行赠之四首
<br>&nbsp;&nbsp;&nbsp;&nbsp;我客犹湖外，君行返汉中。
<br>&nbsp;&nbsp;&nbsp;&nbsp;乖离从此异，邂逅复兹同。
<br>&nbsp;&nbsp;&nbsp;&nbsp;始见忘曾识，徐言乃渐通。
<br>&nbsp;&nbsp;&nbsp;&nbsp;怪来颜重渥，深感鬓成蓬。
<br>
<br>赵蕃?再见王进之于潭王即有岳鄂之行赠之四首
<br>&nbsp;&nbsp;&nbsp;&nbsp;别日故已久，愿言今则多。
<br>&nbsp;&nbsp;&nbsp;&nbsp;寒温一劳苦，身世两蹉跎。
<br>&nbsp;&nbsp;&nbsp;&nbsp;在己须当勉，其余莫问他。
<br>&nbsp;&nbsp;&nbsp;&nbsp;昔贤虽已矣，吾辈合如何。
<br>
<br>赵蕃?再见王进之于潭王即有岳鄂之行赠之四首
<br>&nbsp;&nbsp;&nbsp;&nbsp;既见虽云喜，语离仍复悲。
<br>&nbsp;&nbsp;&nbsp;&nbsp;未知今日别，还是几年期。
<br>&nbsp;&nbsp;&nbsp;&nbsp;风雨方频日，波涛绝壮时。
<br>&nbsp;&nbsp;&nbsp;&nbsp;长途久已迫，苦语遂成诗。
<br>
<br>赵蕃?再见王进之于潭王即有岳鄂之行赠之四首
<br>&nbsp;&nbsp;&nbsp;&nbsp;君发未可白，亲颜元自红。
<br>&nbsp;&nbsp;&nbsp;&nbsp;旨甘知有子，婚嫁趣成翁。
<br>&nbsp;&nbsp;&nbsp;&nbsp;世岂无高义，途宁叹久穷。
<br>&nbsp;&nbsp;&nbsp;&nbsp;但当言计拙，不可怨诗工。
<br>
<br>赵蕃?再来常州昭礼出示虞山往来诗卷先是昭礼与予共载昭礼上虞山予过溧
<br>&nbsp;&nbsp;&nbsp;&nbsp;舟人厌牵挽，我辈乐萦纡。
<br>&nbsp;&nbsp;&nbsp;&nbsp;晨起愁分背，逢人屡问涂。
<br>&nbsp;&nbsp;&nbsp;&nbsp;看君着屐进，雅胜折腰趋。
<br>&nbsp;&nbsp;&nbsp;&nbsp;此段真高迈，诗中不可无。
<br>
<br>赵蕃?再来江下示成父
<br>&nbsp;&nbsp;&nbsp;&nbsp;七郎堂下渡船开，岂料今晨又再来。
<br>&nbsp;&nbsp;&nbsp;&nbsp;吴水越山看未足，未妨兄弟与衔杯。
<br>
<br>赵蕃?再蒙签判丈惠示惜花三绝句因次韵
<br>&nbsp;&nbsp;&nbsp;&nbsp;花飞忽忽减芳菲，欺我新来诗思迟。
<br>&nbsp;&nbsp;&nbsp;&nbsp;笔底羡君能捷敏，好词频许坐中披。
<br>
<br>赵蕃?再蒙签判丈惠示惜花三绝句因次韵
<br>&nbsp;&nbsp;&nbsp;&nbsp;佛屋支撑仅可间，过门无客客非残。
<br>&nbsp;&nbsp;&nbsp;&nbsp;公能有意重来否，竹涧松门暖不寒。
<br>
<br>赵蕃?再蒙签判丈惠示惜花三绝句因次韵
<br>&nbsp;&nbsp;&nbsp;&nbsp;兰馨岂亦竞春狂，不为无人废不芳。
<br>&nbsp;&nbsp;&nbsp;&nbsp;长使幽居在空谷，也胜半额趁时妆。
<br>
<br>赵蕃?再宿合龙山
<br>&nbsp;&nbsp;&nbsp;&nbsp;山僧虽居山，山岂山僧有。
<br>&nbsp;&nbsp;&nbsp;&nbsp;政如多藏家，黄金为谁守。
<br>&nbsp;&nbsp;&nbsp;&nbsp;我虽不居山，随至辄有取。
<br>&nbsp;&nbsp;&nbsp;&nbsp;未嗤无田人，饭薄亦昏昼。
<br>&nbsp;&nbsp;&nbsp;&nbsp;生平所经历，胜处十八九。
<br>&nbsp;&nbsp;&nbsp;&nbsp;要当考于诗，未易谈诸口。
<br>&nbsp;&nbsp;&nbsp;&nbsp;合龙近始至，游访兹亦偶。
<br>&nbsp;&nbsp;&nbsp;&nbsp;爱其四回合，中乃开户牖。
<br>&nbsp;&nbsp;&nbsp;&nbsp;欣然遂留宿，日早未及酉。
<br>&nbsp;&nbsp;&nbsp;&nbsp;壁间右丞句，岁月蔽尘垢。
<br>&nbsp;&nbsp;&nbsp;&nbsp;摩挲追和之，武夫继琼玖。
<br>&nbsp;&nbsp;&nbsp;&nbsp;及今再来过，如客还旧亩。
<br>&nbsp;&nbsp;&nbsp;&nbsp;往泉但涓涓，今作雷音吼。
<br>&nbsp;&nbsp;&nbsp;&nbsp;往箂尚戢戢，今已长过母。
<br>&nbsp;&nbsp;&nbsp;&nbsp;长夏当更佳，我住秒得久。
<br>&nbsp;&nbsp;&nbsp;&nbsp;绕竹听泉鸣，悠然屡搔首。
<br>
<br>赵蕃?再题
<br>&nbsp;&nbsp;&nbsp;&nbsp;既悟当寒雨，乃知雾乃晴。
<br>&nbsp;&nbsp;&nbsp;&nbsp;病躯聊自适，閒望亦增明。
<br>&nbsp;&nbsp;&nbsp;&nbsp;絮落还将化，荷新且解擎。
<br>&nbsp;&nbsp;&nbsp;&nbsp;怀哉老将至，没世曷为名。
<br>
<br>赵蕃?再题
<br>&nbsp;&nbsp;&nbsp;&nbsp;旧岁只五日，晚梅能机枝。
<br>&nbsp;&nbsp;&nbsp;&nbsp;婆娑一尊酒，陶冶数篇诗。
<br>&nbsp;&nbsp;&nbsp;&nbsp;窗静游蜂寂，檐深立雀窥。
<br>&nbsp;&nbsp;&nbsp;&nbsp;书斋寂寞里，藉尔对支颐。
<br>
<br>赵蕃?再用前韵
<br>&nbsp;&nbsp;&nbsp;&nbsp;田家虽贱劳，丰岁饱餐粥。
<br>&nbsp;&nbsp;&nbsp;&nbsp;儒士笔以耕，相形无食肉。
<br>&nbsp;&nbsp;&nbsp;&nbsp;我生文字盟，向日交友卜。
<br>&nbsp;&nbsp;&nbsp;&nbsp;自从此邦来，得君一夔足。
<br>&nbsp;&nbsp;&nbsp;&nbsp;作诗非野格，悟坡更参谷。
<br>&nbsp;&nbsp;&nbsp;&nbsp;字法皆有师，翩翩信超俗。
<br>&nbsp;&nbsp;&nbsp;&nbsp;谁云前辈远，解使神观复。
<br>&nbsp;&nbsp;&nbsp;&nbsp;鸾乃凤之徒，蕙乃兰之族。
<br>&nbsp;&nbsp;&nbsp;&nbsp;惟我甚亡赖，于何能见辱。
<br>&nbsp;&nbsp;&nbsp;&nbsp;又何与于人，嗔君否则在目。
<br>&nbsp;&nbsp;&nbsp;&nbsp;寒窗夜沉沉，灯烬落金粟。
<br>&nbsp;&nbsp;&nbsp;&nbsp;刍薪价益高，窘状穖然菽。
<br>&nbsp;&nbsp;&nbsp;&nbsp;相看一何有，有子所送菊。
<br>&nbsp;&nbsp;&nbsp;&nbsp;何以得今夕，把君诗过读。
<br>
<br>赵蕃?再用前韵并寄孙推官四首
<br>&nbsp;&nbsp;&nbsp;&nbsp;试觅图经看，宜章路几多。
<br>&nbsp;&nbsp;&nbsp;&nbsp;彼谋宁去穴，吾备且横戈。
<br>&nbsp;&nbsp;&nbsp;&nbsp;累土生平地，安流起丈波。
<br>&nbsp;&nbsp;&nbsp;&nbsp;计愚无可采，敢复问云何。
<br>
<br>赵蕃?再用前韵并寄孙推官四首
<br>&nbsp;&nbsp;&nbsp;&nbsp;恍惚迷来际，周章失去傍。
<br>&nbsp;&nbsp;&nbsp;&nbsp;怕闻行戍远，愁听哭田荒。
<br>&nbsp;&nbsp;&nbsp;&nbsp;要挽天河水，方焚玉帐香。
<br>&nbsp;&nbsp;&nbsp;&nbsp;夷吾政分阃，吾党讵应忙。
<br>
<br>赵蕃?再用前韵并寄孙推官四首
<br>&nbsp;&nbsp;&nbsp;&nbsp;青云怀趣逸，黄绶屈官卑。
<br>&nbsp;&nbsp;&nbsp;&nbsp;屡捧将军檄，一哦从事诗。
<br>&nbsp;&nbsp;&nbsp;&nbsp;少陵忧有在，充国事多宜。
<br>&nbsp;&nbsp;&nbsp;&nbsp;傥上休兵议，因人愿早知。
<br>
<br>赵蕃?再用前韵并寄孙推官四首
<br>&nbsp;&nbsp;&nbsp;&nbsp;我亦端渠似，图中见此坳。
<br>&nbsp;&nbsp;&nbsp;&nbsp;一身非惮巑，十日未穷郊。
<br>&nbsp;&nbsp;&nbsp;&nbsp;问水水源绝，逢山山石硗。
<br>&nbsp;&nbsp;&nbsp;&nbsp;政便安蹇足，敢说负萧梢。
<br>
<br>赵蕃?再用韵呈斯远
<br>&nbsp;&nbsp;&nbsp;&nbsp;与其纷纷评月旦，孰知黄妳寄疲倦。
<br>&nbsp;&nbsp;&nbsp;&nbsp;夫君忽来语不休，政使风吹吹不断。
<br>&nbsp;&nbsp;&nbsp;&nbsp;我归政泊水之南，君往适当溪北岸。
<br>&nbsp;&nbsp;&nbsp;&nbsp;有时浩歌送激烈，却恨中流鹅鸭乱。
<br>&nbsp;&nbsp;&nbsp;&nbsp;看君鹄举且鸿飞，而我孤奔仍鼠窜。
<br>&nbsp;&nbsp;&nbsp;&nbsp;终焉岂有尺布缝，其价可值锦绣段。
<br>
<br>赵蕃?再赠
<br>&nbsp;&nbsp;&nbsp;&nbsp;众醉纷纷忌独醒，也思放意遣沈冥。
<br>&nbsp;&nbsp;&nbsp;&nbsp;斗牛用事无庸问，为问可年用酒星。
<br>
<br>赵蕃?在伯见招观雪因同贵溪尉曹登邻寺之经楼且云晨起境物殊胜再用林字
<br>&nbsp;&nbsp;&nbsp;&nbsp;篮舆轧轧度成阴，鹭起冲波鹊噪林。
<br>&nbsp;&nbsp;&nbsp;&nbsp;当子倚阑成句警，政余拥褐坐檐深。
<br>&nbsp;&nbsp;&nbsp;&nbsp;裴回更尽高楼览，空阔思收远壑音。
<br>&nbsp;&nbsp;&nbsp;&nbsp;笑谢主人能命酒，不然寒甚不能吟。
<br>
<br>赵蕃?在伯教授为考试之行不知其地漫成五诗送之
<br>&nbsp;&nbsp;&nbsp;&nbsp;雨后翛然遂欲秋，登临正尔要诗流。
<br>&nbsp;&nbsp;&nbsp;&nbsp;君行端复何所往，但道东之一舸游。
<br>
<br>赵蕃?在伯教授为考试之行不知其地漫成五诗送之
<br>&nbsp;&nbsp;&nbsp;&nbsp;已孤万古中秋月，为约黄花九日杯。
<br>&nbsp;&nbsp;&nbsp;&nbsp;但得交情常旧雨，不辞尊酒理新醅。
<br>
<br>赵蕃?在伯教授为考试之行不知其地漫成五诗送之
<br>&nbsp;&nbsp;&nbsp;&nbsp;君行不到武昌下，别驾西京刘更生。
<br>&nbsp;&nbsp;&nbsp;&nbsp;但想新知作倾倒，莫闻高论吐峥嵘。
<br>
<br>赵蕃?在伯教授为考试之行不知其地漫成五诗送之
<br>&nbsp;&nbsp;&nbsp;&nbsp;平生未识荆州牧，诗卷记评王进之。
<br>&nbsp;&nbsp;&nbsp;&nbsp;铃阁纵谈询保社，幸无过语恐遭嗤。
<br>
<br>赵蕃?在伯教授为考试之行不知其地漫成五诗送之
<br>&nbsp;&nbsp;&nbsp;&nbsp;峡州使君我所亲，书去犹新报未闻。
<br>&nbsp;&nbsp;&nbsp;&nbsp;此士如今为第一，见之烦为致殷勤。
<br>
<br>赵蕃?在伯考试未归有怀
<br>&nbsp;&nbsp;&nbsp;&nbsp;木落山空君未归，我行江山几依依。
<br>&nbsp;&nbsp;&nbsp;&nbsp;山空木落有佳处，政尔待君相发挥。
<br>
<br>赵蕃?在伯考试未归有怀
<br>&nbsp;&nbsp;&nbsp;&nbsp;相逢共问别来诗，作计君能似我痴。
<br>&nbsp;&nbsp;&nbsp;&nbsp;佳月中秋已无及，菊花十月未为迟。
<br>
<br>赵蕃?在伯考试未归有怀
<br>&nbsp;&nbsp;&nbsp;&nbsp;行路悠悠自有诗，君行况乃暮秋时。
<br>&nbsp;&nbsp;&nbsp;&nbsp;复萌鄙吝疏黄宪，都尽利名亲紫芝。
<br>
<br>赵蕃?在伯用巴字韵垂示次韵以报
<br>&nbsp;&nbsp;&nbsp;&nbsp;我诗音节变巫巴，君向风流守故家。
<br>&nbsp;&nbsp;&nbsp;&nbsp;剥啄未嫌惊梦蝶，吟哦惟恐到昏鸦。
<br>&nbsp;&nbsp;&nbsp;&nbsp;沅湘自昔皆因适，蛮左于今况杂华。
<br>&nbsp;&nbsp;&nbsp;&nbsp;岂不怀归归未遂，水痕还落岸头沙。
<br>
<br>赵蕃?在伯用铜字韵作诗复次韵二首
<br>&nbsp;&nbsp;&nbsp;&nbsp;闭门怜我欠新功，下笔奇君有古风。
<br>&nbsp;&nbsp;&nbsp;&nbsp;岂但众多穷草木，更能琐细及鱼虫。
<br>&nbsp;&nbsp;&nbsp;&nbsp;昔人要作有为者，后世多归亡是公。
<br>&nbsp;&nbsp;&nbsp;&nbsp;叹息知堪几寒暑，此身宁异物为铜。
<br>
<br>赵蕃?在伯用铜字韵作诗复次韵二首
<br>&nbsp;&nbsp;&nbsp;&nbsp;冻笔题诗我故穷，怜君嗜好有同风。
<br>&nbsp;&nbsp;&nbsp;&nbsp;政如之越资章甫，何异当冰语夏虫。
<br>&nbsp;&nbsp;&nbsp;&nbsp;既欲纷纷视儿子，可须衮衮羡诸公。
<br>&nbsp;&nbsp;&nbsp;&nbsp;虽然心气无多废，冰旱犹闻咎取铜。
<br>
<br>赵蕃?在伯用沅陵韵见贻次韵
<br>&nbsp;&nbsp;&nbsp;&nbsp;一代数人君有传，九原可作我无缘。
<br>&nbsp;&nbsp;&nbsp;&nbsp;颇思灯火亲余暇，却恨江湖枉过年。
<br>&nbsp;&nbsp;&nbsp;&nbsp;载辱新诗为永好，绝知高义有哀怜。
<br>&nbsp;&nbsp;&nbsp;&nbsp;官闲借问忙何事，日日经营作和篇。
<br>
<br>赵蕃?在伯欲见洪龟父夏均文诗因逸归玉山取之自常德先寄以来偶得长句遣
<br>&nbsp;&nbsp;&nbsp;&nbsp;疾风不雪翻成雨，甚欲相过愁出门。
<br>&nbsp;&nbsp;&nbsp;&nbsp;短日已曛灯未上，曲身难直坐如蹲。
<br>&nbsp;&nbsp;&nbsp;&nbsp;儿归尚作他州隔，书到能开病眼昏。
<br>&nbsp;&nbsp;&nbsp;&nbsp;并致江西洪夏集，一樽径欲与君论。
<br>
<br>赵蕃?在伯沅陵俱和前诗复次韵五首
<br>&nbsp;&nbsp;&nbsp;&nbsp;暇能频相过，间或终岁阙。
<br>&nbsp;&nbsp;&nbsp;&nbsp;宁将数疏论，自有绸缪结。
<br>&nbsp;&nbsp;&nbsp;&nbsp;高山与流水，清风及朗月。
<br>&nbsp;&nbsp;&nbsp;&nbsp;花且事深期，人能废明节。
<br>
<br>赵蕃?在伯沅陵俱和前诗复次韵五首
<br>&nbsp;&nbsp;&nbsp;&nbsp;梅兮何等花，意似幽人作。
<br>&nbsp;&nbsp;&nbsp;&nbsp;芳不待三熏，胜自专一壑。
<br>&nbsp;&nbsp;&nbsp;&nbsp;屈原语醉醒，孺子歌清浊。
<br>&nbsp;&nbsp;&nbsp;&nbsp;醉如糟可餵，清亦足可濯，
<br>
<br>赵蕃?在伯沅陵俱和前诗复次韵五首
<br>&nbsp;&nbsp;&nbsp;&nbsp;班左昔成书，幽秘或未呈。
<br>&nbsp;&nbsp;&nbsp;&nbsp;孟坚得师古，征南传丘明。
<br>&nbsp;&nbsp;&nbsp;&nbsp;维昔西湖花，人孰知其贞。
<br>&nbsp;&nbsp;&nbsp;&nbsp;自非处士句，世亦安得名。
<br>
<br>赵蕃?在伯沅陵俱和前诗复次韵五首
<br>&nbsp;&nbsp;&nbsp;&nbsp;爱山驴倒骑，爱竹种借宅。
<br>&nbsp;&nbsp;&nbsp;&nbsp;是能寓吾神，夫岂有断脉。
<br>&nbsp;&nbsp;&nbsp;&nbsp;平生江南春，老去荆州客。
<br>&nbsp;&nbsp;&nbsp;&nbsp;生徙叹飘萍，死乃悲墓柏。
<br>
<br>赵蕃?在伯沅陵俱和前诗复次韵五首
<br>&nbsp;&nbsp;&nbsp;&nbsp;二君思飘飘，独我意落落。
<br>&nbsp;&nbsp;&nbsp;&nbsp;博乎犹贤已，谑兮不为虐。
<br>&nbsp;&nbsp;&nbsp;&nbsp;是中有关键，未易轻启钥。
<br>&nbsp;&nbsp;&nbsp;&nbsp;至味匪盐梅，舍古复奚酌。
<br>
<br>赵蕃?臧正卿示旧所唱酬秋字韵诗轴要季承同用韵赠之
<br>&nbsp;&nbsp;&nbsp;&nbsp;平生人物论，自谓富阳秋。
<br>&nbsp;&nbsp;&nbsp;&nbsp;满世多遗恨，相逢足破愁。
<br>&nbsp;&nbsp;&nbsp;&nbsp;独怜金错罄，虚负木瓜投。
<br>&nbsp;&nbsp;&nbsp;&nbsp;风节他年事，期君折槛游。
<br>
<br>赵蕃?凿磨岭
<br>&nbsp;&nbsp;&nbsp;&nbsp;复岭重冈向背迷，瘦筇深与病夫宜。
<br>&nbsp;&nbsp;&nbsp;&nbsp;早禾未割尤艰食，过午人家犹未炊。
<br>
<br>赵蕃?早出
<br>&nbsp;&nbsp;&nbsp;&nbsp;平明策蹇出，遇雨且归休。
<br>&nbsp;&nbsp;&nbsp;&nbsp;树树花藏雾，田田水漫流。
<br>&nbsp;&nbsp;&nbsp;&nbsp;徙居还客寓，败意阻春游。
<br>&nbsp;&nbsp;&nbsp;&nbsp;赖有题诗兴，聊当一以酬。
<br>
<br>赵蕃?早出城
<br>&nbsp;&nbsp;&nbsp;&nbsp;夜雨细无声，朝光快作晴。
<br>&nbsp;&nbsp;&nbsp;&nbsp;空庭芳草合，远树鹁鸠鸣。
<br>&nbsp;&nbsp;&nbsp;&nbsp;无复知春处，閒来看水生。
<br>&nbsp;&nbsp;&nbsp;&nbsp;不唯身暂适，更觉眼增明。
<br>
<br>赵蕃?早出小北门
<br>&nbsp;&nbsp;&nbsp;&nbsp;闻道灊皖下，杂然仙佛居。
<br>&nbsp;&nbsp;&nbsp;&nbsp;心期穷杖屦，宿昔戒车舆。
<br>&nbsp;&nbsp;&nbsp;&nbsp;晨起先僧磬，逢人尽趁虚。
<br>&nbsp;&nbsp;&nbsp;&nbsp;烟霏欣在望，风露尽侵裾。
<br>
<br>赵蕃?早到超果寺示成父且约归日携家来游
<br>&nbsp;&nbsp;&nbsp;&nbsp;雾里看花喜未昏，竹园啼鸟爱频言。
<br>&nbsp;&nbsp;&nbsp;&nbsp;土膏稚麦如争长，水脉清流却变浑。
<br>&nbsp;&nbsp;&nbsp;&nbsp;负郭无如此山寺，携家更拟泛溪村。
<br>&nbsp;&nbsp;&nbsp;&nbsp;卜居苦欲规佳处，佳处都归只树园。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
