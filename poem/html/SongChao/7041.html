<HTML>
<HEAD>
<TITLE>全宋诗 卷482 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/TangHou/">唐后诗选</a> <font color=4C4C4C>&gt;&gt; </font><a href="../../html/SongChao/">宋朝诗选</a> <FONT color=#BCB6A0>&gt;&gt;</font> 全宋诗 卷482</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>全宋诗 卷482</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-20&nbsp;&nbsp;文章类别:宋朝诗选&nbsp;&nbsp;阅读次数:<script language=javascript src="../../hits.php?articleid=7041"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'全宋诗 卷482')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[全宋诗 卷482]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 赵蕃?寄赵著作
<br>&nbsp;&nbsp;&nbsp;&nbsp;有客东来为我言，诏书传已下修门。
<br>&nbsp;&nbsp;&nbsp;&nbsp;幡然要识朝廷意，易此方明父子恩。
<br>&nbsp;&nbsp;&nbsp;&nbsp;物望只今谁得似，道行宁负夙心存。
<br>&nbsp;&nbsp;&nbsp;&nbsp;公其大作斯民庇，我亦耕桑安故园。
<br>
<br>赵蕃?寄郑伯元
<br>&nbsp;&nbsp;&nbsp;&nbsp;文学崔斯立，才名郑广文。
<br>&nbsp;&nbsp;&nbsp;&nbsp;传闻定省暇，不废簿书勤。
<br>&nbsp;&nbsp;&nbsp;&nbsp;流落谁如我，交亲更念君。
<br>&nbsp;&nbsp;&nbsp;&nbsp;水西佳绝处，诗就想超群。
<br>
<br>赵蕃?寄郑秘校
<br>&nbsp;&nbsp;&nbsp;&nbsp;吾邦豪杰未多闻，义薄云天独数君。
<br>&nbsp;&nbsp;&nbsp;&nbsp;遇兼登仓真甚惠，当郊置驿信徒勤。
<br>&nbsp;&nbsp;&nbsp;&nbsp;目前米价未为贵，我自囊空先有云。
<br>&nbsp;&nbsp;&nbsp;&nbsp;食粥敢言今数月，更忧无粥但羹芹。
<br>
<br>赵蕃?寄郑舜举
<br>&nbsp;&nbsp;&nbsp;&nbsp;吾友欧阳生，诗律杂郊岛。
<br>&nbsp;&nbsp;&nbsp;&nbsp;相逢每谈君，必谓诗太好。
<br>&nbsp;&nbsp;&nbsp;&nbsp;送行许长句，兼复书小草。
<br>&nbsp;&nbsp;&nbsp;&nbsp;鸿雁傥不来，何由慰怀抱。
<br>
<br>赵蕃?寄周内翰
<br>&nbsp;&nbsp;&nbsp;&nbsp;一自春风辱报书，后来安否定何如。
<br>&nbsp;&nbsp;&nbsp;&nbsp;江山我敢涪翁后，事业公真六一余。
<br>&nbsp;&nbsp;&nbsp;&nbsp;百年半途过九十，千间大厦岂无庐。
<br>&nbsp;&nbsp;&nbsp;&nbsp;不知蹀躞天街马，孰愈崎岖经壑车。
<br>
<br>赵蕃?寄周畏知
<br>&nbsp;&nbsp;&nbsp;&nbsp;书疏虽能数，飘零可奈何。
<br>&nbsp;&nbsp;&nbsp;&nbsp;每怀谈绪远，更益鬓丝多。
<br>&nbsp;&nbsp;&nbsp;&nbsp;治行今难及，声名保不磨。
<br>&nbsp;&nbsp;&nbsp;&nbsp;公宁免腾踏，我乃愿婆娑。
<br>
<br>赵蕃?寄周文显二首
<br>&nbsp;&nbsp;&nbsp;&nbsp;我敬周夫子，安贫得士常。
<br>&nbsp;&nbsp;&nbsp;&nbsp;眇然居陋巷，隐若卧襄阳。
<br>&nbsp;&nbsp;&nbsp;&nbsp;应对昔为役，滞濡今阻方。
<br>&nbsp;&nbsp;&nbsp;&nbsp;虽惭寿陵步，犹拟旧君傍。
<br>
<br>赵蕃?寄周文显二首
<br>&nbsp;&nbsp;&nbsp;&nbsp;白雪郢中少，青蝇楚国多。
<br>&nbsp;&nbsp;&nbsp;&nbsp;知音自古尔，谗口奈渠何。
<br>&nbsp;&nbsp;&nbsp;&nbsp;皎皎宁遭污，冥冥岂畏罗。
<br>&nbsp;&nbsp;&nbsp;&nbsp;秋风下庭叶，乃见贯时柯。
<br>
<br>赵蕃?寄周愚卿
<br>&nbsp;&nbsp;&nbsp;&nbsp;买得武夷毛竹杖，忽思江外友于人。
<br>&nbsp;&nbsp;&nbsp;&nbsp;青原若访常荷屋，助尔扶携觅句新。
<br>
<br>赵蕃?寄周愚卿昆仲
<br>&nbsp;&nbsp;&nbsp;&nbsp;四时佳节惟重九，况接君家鸿雁行。
<br>&nbsp;&nbsp;&nbsp;&nbsp;乃以病躯亲药石，坐妨山屐共壶觞。
<br>&nbsp;&nbsp;&nbsp;&nbsp;别来忽忽春逾仲，望极悠悠昼莫常。
<br>&nbsp;&nbsp;&nbsp;&nbsp;想见回头登眺地，清源云合鹭洲长。
<br>
<br>赵蕃?寄周愚卿兄弟
<br>&nbsp;&nbsp;&nbsp;&nbsp;渚花飘锦已残春，几对江山思故人。
<br>&nbsp;&nbsp;&nbsp;&nbsp;邂逅欲书书不得，醒狂于此见天真。
<br>
<br>赵蕃?寄周允升
<br>&nbsp;&nbsp;&nbsp;&nbsp;竟孤春碧醉梅前，犹喜囊中有和篇。
<br>&nbsp;&nbsp;&nbsp;&nbsp;雪后晚风衡岳路，雨余秋色五溪边。
<br>&nbsp;&nbsp;&nbsp;&nbsp;一书寥阔忘重寄，小别侵寻过半年。
<br>&nbsp;&nbsp;&nbsp;&nbsp;赖是时从安道逸，有时共说伯仁贤。
<br>
<br>赵蕃?寄周昭礼
<br>&nbsp;&nbsp;&nbsp;&nbsp;都城饮别四年余，寥阔无因问起居。
<br>&nbsp;&nbsp;&nbsp;&nbsp;闻道客游犹往昔，不知生理比何如。
<br>&nbsp;&nbsp;&nbsp;&nbsp;谩从诗卷追还往，肯向书筒计密疏。
<br>&nbsp;&nbsp;&nbsp;&nbsp;折得梅花睇江水，驿程千万渺愁予。
<br>
<br>赵蕃?寄主管舅二首
<br>&nbsp;&nbsp;&nbsp;&nbsp;少公上黄扉，长公思玉局。
<br>&nbsp;&nbsp;&nbsp;&nbsp;恭惟我舅氏，出处似前躅。
<br>&nbsp;&nbsp;&nbsp;&nbsp;浔阳开三径，镜湖赐一曲。
<br>&nbsp;&nbsp;&nbsp;&nbsp;是为千载人，何有万钟禄。
<br>&nbsp;&nbsp;&nbsp;&nbsp;新诗久不诵，妙墨时在目。
<br>&nbsp;&nbsp;&nbsp;&nbsp;黄落又秋风，林空见松竹。
<br>
<br>赵蕃?寄主管舅二首
<br>&nbsp;&nbsp;&nbsp;&nbsp;甥官楚西南，舅住天尺五。
<br>&nbsp;&nbsp;&nbsp;&nbsp;安否候何如，岁月旷如许。
<br>&nbsp;&nbsp;&nbsp;&nbsp;阿兄有书来，报道安舆举。
<br>&nbsp;&nbsp;&nbsp;&nbsp;东阁故莫留，西湖要为主。
<br>&nbsp;&nbsp;&nbsp;&nbsp;寥寥和靖君，遗迹堕榛莽。
<br>&nbsp;&nbsp;&nbsp;&nbsp;咫尺到梅花，追随怅修阻。
<br>
<br>赵蕃?寄子畅文显兼问佥判丈起居
<br>&nbsp;&nbsp;&nbsp;&nbsp;昨忆长歌与君属，嗟尔明月悲黄菊。
<br>&nbsp;&nbsp;&nbsp;&nbsp;问君得归今几日，我乃还家期未卜。
<br>&nbsp;&nbsp;&nbsp;&nbsp;人生会合不可常，何止有类参与商。
<br>&nbsp;&nbsp;&nbsp;&nbsp;月明固可共清影，菊开安得同幽香。
<br>&nbsp;&nbsp;&nbsp;&nbsp;安舆历想来自越，贺以羊酒生暖热。
<br>&nbsp;&nbsp;&nbsp;&nbsp;小人缪忝通家子，不获亲陪上寿列。
<br>&nbsp;&nbsp;&nbsp;&nbsp;羡君斑衣有余欢，怜我縜袍无乃单。
<br>&nbsp;&nbsp;&nbsp;&nbsp;何当卒岁从周子，陋巷箪瓢忘馁寒。
<br>
<br>赵蕃?蛱蝶
<br>&nbsp;&nbsp;&nbsp;&nbsp;不逐春风去，仍当夏日长。
<br>&nbsp;&nbsp;&nbsp;&nbsp;一双还一只，能白或能黄。
<br>&nbsp;&nbsp;&nbsp;&nbsp;恋恋不自已，翩翩空复狂。
<br>&nbsp;&nbsp;&nbsp;&nbsp;计功归实用，终日愧蜂房。
<br>
<br>赵蕃?贾丈用昂字韵作诗中有见及复用韵奉呈并简徐谢二丈
<br>&nbsp;&nbsp;&nbsp;&nbsp;人谓先生老，诗坛近一昂。
<br>&nbsp;&nbsp;&nbsp;&nbsp;共知文力健，何有鬓毛霜。
<br>&nbsp;&nbsp;&nbsp;&nbsp;自料才非敌，从今气减狂。
<br>&nbsp;&nbsp;&nbsp;&nbsp;同宗有徐谢，我亦漫窥墙。
<br>
<br>赵蕃?假宿总持寺从僧如应借读高僧诗法钦所编无为子所叙者
<br>&nbsp;&nbsp;&nbsp;&nbsp;携衾林下寺，借读碧云间。
<br>&nbsp;&nbsp;&nbsp;&nbsp;窗迥月资白，林疏风起悲。
<br>&nbsp;&nbsp;&nbsp;&nbsp;生平故耽此，坐久觉忘疲。
<br>&nbsp;&nbsp;&nbsp;&nbsp;造请非吾事，幽期不在兹。
<br>
<br>赵蕃?检校竹隐竹数三首
<br>&nbsp;&nbsp;&nbsp;&nbsp;忆昔山中居，朝莫惟脱粟。
<br>&nbsp;&nbsp;&nbsp;&nbsp;何以居之安，赖此猗猗绿。
<br>&nbsp;&nbsp;&nbsp;&nbsp;一朝顾舍去，梦寐劳心目。
<br>&nbsp;&nbsp;&nbsp;&nbsp;今晨忽在眼，如客得归宿。
<br>
<br>赵蕃?检校竹隐竹数三首
<br>&nbsp;&nbsp;&nbsp;&nbsp;竹虽不解语，风能为之言。
<br>&nbsp;&nbsp;&nbsp;&nbsp;斧斤伐我本，畜牧践我孙。
<br>&nbsp;&nbsp;&nbsp;&nbsp;戕者可以堤，践者可以藩。
<br>&nbsp;&nbsp;&nbsp;&nbsp;我顾不忘汝，汝言毋重烦。
<br>
<br>赵蕃?检校竹隐竹数三首
<br>&nbsp;&nbsp;&nbsp;&nbsp;钱多论以屋，畜多论以谷。
<br>&nbsp;&nbsp;&nbsp;&nbsp;我独何为者，个个数修竹。
<br>&nbsp;&nbsp;&nbsp;&nbsp;竹个虽不多，是亦我所欲。
<br>&nbsp;&nbsp;&nbsp;&nbsp;于以盗之防，盗防宁此足。
<br>
<br>赵蕃?简陈择之索诗
<br>&nbsp;&nbsp;&nbsp;&nbsp;游山闻说多诗句，久已传抄听小胥。
<br>&nbsp;&nbsp;&nbsp;&nbsp;屡戒譯门老马走，门前驿弟不为疏。
<br>
<br>赵蕃?简黄子耕
<br>&nbsp;&nbsp;&nbsp;&nbsp;不见吾叔度，侵寻将六年。
<br>&nbsp;&nbsp;&nbsp;&nbsp;林间迂子步，江上望余船。
<br>&nbsp;&nbsp;&nbsp;&nbsp;会合信不易，往来成屡愆。
<br>&nbsp;&nbsp;&nbsp;&nbsp;孤山梅未老，曷日访三贤。
<br>
<br>赵蕃?简季纯去非
<br>&nbsp;&nbsp;&nbsp;&nbsp;寒食今年两日晴，已焉疏雨洗清明。
<br>&nbsp;&nbsp;&nbsp;&nbsp;酴醾自后牡丹发，反舌乃先鶗鴃鸣。
<br>&nbsp;&nbsp;&nbsp;&nbsp;多病未能疏酒盏，畏閒聊复近诗盟。
<br>&nbsp;&nbsp;&nbsp;&nbsp;相看政尔间何阔，异日书题空叙情。
<br>
<br>赵蕃?简寄潘恭叔
<br>&nbsp;&nbsp;&nbsp;&nbsp;物生惧焦枯，吾身困蒸煮。
<br>&nbsp;&nbsp;&nbsp;&nbsp;起占天外云，坐隔空中雨。
<br>&nbsp;&nbsp;&nbsp;&nbsp;故人住吴越，一别几寒暑。
<br>&nbsp;&nbsp;&nbsp;&nbsp;今焉在咫尺，何事复间阻。
<br>&nbsp;&nbsp;&nbsp;&nbsp;缅思冰雪容，重想金玉玉器。
<br>&nbsp;&nbsp;&nbsp;&nbsp;可但发其蒙，端能病斯愈。
<br>
<br>赵蕃?简贾新之
<br>&nbsp;&nbsp;&nbsp;&nbsp;君诗耻作痕仙瘦，颇厌飘零其故何。
<br>&nbsp;&nbsp;&nbsp;&nbsp;求士近闻劳仄席，斯人未用岂悬科。
<br>&nbsp;&nbsp;&nbsp;&nbsp;交情满眼尽今雨，世态由来俱一波。
<br>&nbsp;&nbsp;&nbsp;&nbsp;所愿深持后凋节，传书独行不为地。
<br>
<br>赵蕃?简见可觅画三首
<br>&nbsp;&nbsp;&nbsp;&nbsp;我居何有惟修竹，一日真成不可无。
<br>&nbsp;&nbsp;&nbsp;&nbsp;别后平安久无报，为予十日写成图。
<br>
<br>赵蕃?简见可觅画三首
<br>&nbsp;&nbsp;&nbsp;&nbsp;白头流落离骚国，香草虽多独嗜兰。
<br>&nbsp;&nbsp;&nbsp;&nbsp;犹恨芳时有衰歇，要须貌取四时看。
<br>
<br>赵蕃?简见可觅画三首
<br>&nbsp;&nbsp;&nbsp;&nbsp;少文忘却行山脚，收拾经行入坐中。
<br>&nbsp;&nbsp;&nbsp;&nbsp;我亦江山欲归去，自无画手得君工。
<br>
<br>赵蕃?简李伯仁节甫
<br>&nbsp;&nbsp;&nbsp;&nbsp;溧水忽再到，清明无隔晨。
<br>&nbsp;&nbsp;&nbsp;&nbsp;一翁方上府，二季曲留宾。
<br>&nbsp;&nbsp;&nbsp;&nbsp;诗律叹仍旧，鬓霜惊渐新。
<br>&nbsp;&nbsp;&nbsp;&nbsp;君家直李杜，我乃愧黄陈。
<br>
<br>赵蕃?简梁叔昭觅香
<br>&nbsp;&nbsp;&nbsp;&nbsp;雨住山岚更郁深，病夫晨起畏岑岑。
<br>&nbsp;&nbsp;&nbsp;&nbsp;可能乞我蓬莱炷，要遣衣襟润不侵。
<br>
<br>赵蕃?简莫令求茶
<br>&nbsp;&nbsp;&nbsp;&nbsp;万安近说神潭茶，颇似文当屈宋衙。
<br>&nbsp;&nbsp;&nbsp;&nbsp;山中索居睡不足，碾寄盍令舒眼花。
<br>
<br>赵蕃?简倪秘校觅香
<br>&nbsp;&nbsp;&nbsp;&nbsp;雨合筠窗书满床，坐来颇觉欠炉香。
<br>&nbsp;&nbsp;&nbsp;&nbsp;卒然欲买何繇得，问遒倪家有异藏。
<br>
<br>赵蕃?简全真
<br>&nbsp;&nbsp;&nbsp;&nbsp;方喧思独坐，当静想清言。
<br>&nbsp;&nbsp;&nbsp;&nbsp;我扫庭前树，君凭江上轩。
<br>&nbsp;&nbsp;&nbsp;&nbsp;有诗烦共赋，无酒与重论。
<br>&nbsp;&nbsp;&nbsp;&nbsp;既乏公田秫，仍孤老瓦盆。
<br>
<br>赵蕃?简全真二首
<br>&nbsp;&nbsp;&nbsp;&nbsp;捐弃悲歌咏白团，未忘卫霍内金盘。
<br>&nbsp;&nbsp;&nbsp;&nbsp;要知公子貂裘暖，孰若山人短褐寒。
<br>
<br>赵蕃?简全真二首
<br>&nbsp;&nbsp;&nbsp;&nbsp;我诗每觉就匆匆，君句由来咏叹中。
<br>&nbsp;&nbsp;&nbsp;&nbsp;爱我更能怜我友，谁云南北马牛风。
<br>
<br>赵蕃?简沈元陵求潮州韩文公庙碑并抄山谷碑诗二首
<br>&nbsp;&nbsp;&nbsp;&nbsp;公曾数载潮阳掾，笔力怪来韩与苏。
<br>&nbsp;&nbsp;&nbsp;&nbsp;璧上庙碑当乞我，庶求涓滴润焦枯。
<br>
<br>赵蕃?简沈元陵求潮州韩文公庙碑并抄山谷碑诗二首
<br>&nbsp;&nbsp;&nbsp;&nbsp;涪翁昔在黔戎贬，逸翰遗章久更多。
<br>&nbsp;&nbsp;&nbsp;&nbsp;字画公今元佑脚，拟烦妙手定如何。
<br>
<br>赵蕃?简施文叔绝句四首
<br>&nbsp;&nbsp;&nbsp;&nbsp;草树阴阴一径开，饥乌閒下啄莓苔。
<br>&nbsp;&nbsp;&nbsp;&nbsp;清风无事自还往，时送官池荷气来。
<br>
<br>赵蕃?简施文叔绝句四首
<br>&nbsp;&nbsp;&nbsp;&nbsp;今日之热不可触，闭门养疴适所欲。
<br>&nbsp;&nbsp;&nbsp;&nbsp;振衣策杖一欣然，凉风为我生修竹。
<br>
<br>赵蕃?简施文叔绝句四首
<br>&nbsp;&nbsp;&nbsp;&nbsp;营营青蝇挥不去，为问适从何处来。
<br>&nbsp;&nbsp;&nbsp;&nbsp;病人埃郁思一洗，沈李浮瓜亦快哉。
<br>
<br>赵蕃?简施文叔绝句四首
<br>&nbsp;&nbsp;&nbsp;&nbsp;世上小儿迷黑白，此翁胸中泾渭殊。
<br>&nbsp;&nbsp;&nbsp;&nbsp;少卑高论近流俗，恐妨要路肩安舆。
<br>
<br>赵蕃?简斯远兼怀成父
<br>&nbsp;&nbsp;&nbsp;&nbsp;闻道篮舆出行田，归来药裹手亲煎。
<br>&nbsp;&nbsp;&nbsp;&nbsp;旱而不雨热尤剧，节且立秋凉未便。
<br>&nbsp;&nbsp;&nbsp;&nbsp;我亦南山成卧疾，弟犹北阙未乃船。
<br>&nbsp;&nbsp;&nbsp;&nbsp;江南已自伤流落，何况湖南路渺然。
<br>
<br>赵蕃?简斯远兄
<br>&nbsp;&nbsp;&nbsp;&nbsp;已办入城府，尚留缘雨阴。
<br>&nbsp;&nbsp;&nbsp;&nbsp;相期著屐过，空想掉头吟。
<br>&nbsp;&nbsp;&nbsp;&nbsp;子故因贫出，余宁叹老侵。
<br>&nbsp;&nbsp;&nbsp;&nbsp;鵷鸾满台阁，麋鹿自山林。
<br>
<br>赵蕃?简王元宗
<br>&nbsp;&nbsp;&nbsp;&nbsp;相望两招提，林深路不迷。
<br>&nbsp;&nbsp;&nbsp;&nbsp;微躯敢高卧，借屋且幽栖。
<br>&nbsp;&nbsp;&nbsp;&nbsp;问讯聊题句，经过阻杖藜。
<br>&nbsp;&nbsp;&nbsp;&nbsp;良由日日雨，山径亦成泥。
<br>
<br>赵蕃?简文显
<br>&nbsp;&nbsp;&nbsp;&nbsp;敬问周夫子，端居又半春。
<br>&nbsp;&nbsp;&nbsp;&nbsp;初无酒作崇，合有句如神。
<br>&nbsp;&nbsp;&nbsp;&nbsp;桃李已陈迹，豨山同故人。
<br>&nbsp;&nbsp;&nbsp;&nbsp;何能过茅宇，谈笑奉清真。
<br>
<br>赵蕃?简谢张王臣
<br>&nbsp;&nbsp;&nbsp;&nbsp;病过春风二月时，不知春已到酴醾。
<br>&nbsp;&nbsp;&nbsp;&nbsp;当公置酒招新社，念我因诗辱旧知。
<br>&nbsp;&nbsp;&nbsp;&nbsp;岂但讙言慰羇旅，更容醉墨对淋漓。
<br>&nbsp;&nbsp;&nbsp;&nbsp;寒窗卧想夜来乐，门外卒然风雨驰。
<br>
<br>赵蕃?简邢公昭丈
<br>&nbsp;&nbsp;&nbsp;&nbsp;梅园想见绿增深，竹迳遥知箂出林。
<br>&nbsp;&nbsp;&nbsp;&nbsp;坐底未能成一出，只缘多病与多阴。
<br>
<br>赵蕃?简徐季益
<br>&nbsp;&nbsp;&nbsp;&nbsp;月台台上几经过，白发重登奈我何。
<br>&nbsp;&nbsp;&nbsp;&nbsp;树影漫能参独立，溪声无复乱长哦。
<br>
<br>赵蕃?简徐季益
<br>&nbsp;&nbsp;&nbsp;&nbsp;不到西湖又五年，况当风雪探梅天。
<br>&nbsp;&nbsp;&nbsp;&nbsp;出门有愧登山屦，寻友空回访戴船。
<br>
<br>赵蕃?简徐季益
<br>&nbsp;&nbsp;&nbsp;&nbsp;我诗虽老竟无工，君句能佳更不穷。
<br>&nbsp;&nbsp;&nbsp;&nbsp;立论曾闻紫微老，赠篇期见习轩公。
<br>
<br>赵蕃?简徐季益
<br>&nbsp;&nbsp;&nbsp;&nbsp;问讯西湖旧隐庐，水边雪后又何如。
<br>&nbsp;&nbsp;&nbsp;&nbsp;只今付与谁人手，籍甚诗名白社徐。
<br>
<br>赵蕃?简徐季益
<br>&nbsp;&nbsp;&nbsp;&nbsp;南山最数月台高，曾著能诗何水曹。
<br>&nbsp;&nbsp;&nbsp;&nbsp;略计出山今几载，生令梅赋阙风骚。
<br>
<br>赵蕃?简徐季益
<br>&nbsp;&nbsp;&nbsp;&nbsp;自从传得婺州诗，南北飘零阙后期。
<br>&nbsp;&nbsp;&nbsp;&nbsp;一纸忽来湖上信，恍然堕我水仙祠。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷16】
<br>
<br>赵蕃?简徐季益
<br>&nbsp;&nbsp;&nbsp;&nbsp;故人索我近题诗，何处如今更有之。
<br>&nbsp;&nbsp;&nbsp;&nbsp;十载未论前日梦，一枝还动昔人思。
<br>
<br>赵蕃?简徐季益二首
<br>&nbsp;&nbsp;&nbsp;&nbsp;野寺钟鸣后，溪桥雨合时。
<br>&nbsp;&nbsp;&nbsp;&nbsp;杖藜能过我，酌酒更论诗。
<br>&nbsp;&nbsp;&nbsp;&nbsp;意作匆匆别，仍愆得得期。
<br>&nbsp;&nbsp;&nbsp;&nbsp;近知痚问讯，不那费怀思。
<br>
<br>赵蕃?简徐季益二首
<br>&nbsp;&nbsp;&nbsp;&nbsp;好士今谁是，怜才亦漫云。
<br>&nbsp;&nbsp;&nbsp;&nbsp;讵须随进士，直似慕徵君。
<br>&nbsp;&nbsp;&nbsp;&nbsp;确论终当有，浮言断莫闻。
<br>&nbsp;&nbsp;&nbsp;&nbsp;儿曹与余子，录录更纷纷。
<br>
<br>赵蕃?简严承务二首
<br>&nbsp;&nbsp;&nbsp;&nbsp;玉梅遭旱颇萧然，清润思逢得水仙。
<br>&nbsp;&nbsp;&nbsp;&nbsp;出门一笑不易致，许送茅斋端可怜。
<br>
<br>赵蕃?简严承务二首
<br>&nbsp;&nbsp;&nbsp;&nbsp;霜髭不摘老可憎，迹虽未然忙已僧。
<br>&nbsp;&nbsp;&nbsp;&nbsp;舌根鼻观习气在，茗椀策勋香事仍。
<br>
<br>赵蕃?简严先辈
<br>&nbsp;&nbsp;&nbsp;&nbsp;闻道君家绿萼梅，韵胜绛袂拥冰肌。
<br>&nbsp;&nbsp;&nbsp;&nbsp;夜来一雨应堪折，好寄尘窗伴觅诗。
<br>
<br>赵蕃?简彦博
<br>&nbsp;&nbsp;&nbsp;&nbsp;忆作连郛住，犹为解榻期。
<br>&nbsp;&nbsp;&nbsp;&nbsp;古书相是正，余事剧娱嬉。
<br>&nbsp;&nbsp;&nbsp;&nbsp;近者间何阔，怀哉我所思。
<br>&nbsp;&nbsp;&nbsp;&nbsp;如闻获稻毕，当是入山时。
<br>
<br>赵蕃?简彦博审知
<br>&nbsp;&nbsp;&nbsp;&nbsp;朝昏困薪水，寒暑念裘葛。
<br>&nbsp;&nbsp;&nbsp;&nbsp;度日少复佳，此岁又已卒。
<br>&nbsp;&nbsp;&nbsp;&nbsp;崎岖向行旅，蹭蹬遭羁絷。
<br>&nbsp;&nbsp;&nbsp;&nbsp;故人肯留连，客况免羞涩。
<br>&nbsp;&nbsp;&nbsp;&nbsp;阴天苦错莫，梅事去飘忽。
<br>&nbsp;&nbsp;&nbsp;&nbsp;要寻幽遐地，共作须臾集。
<br>&nbsp;&nbsp;&nbsp;&nbsp;徐陵峻诗坛，王衍深理窟。
<br>&nbsp;&nbsp;&nbsp;&nbsp;我独愧其家，徒穷赖如壹。
<br>
<br>赵蕃?简俞尉
<br>&nbsp;&nbsp;&nbsp;&nbsp;世人往往嗜甘言，正味多嫌橄榄严。
<br>&nbsp;&nbsp;&nbsp;&nbsp;寄我要须并海物，花猪顿顿饭难厌。
<br>
<br>赵蕃?简元衡
<br>&nbsp;&nbsp;&nbsp;&nbsp;鸠唤林深拥，蛙鸣草乱科。
<br>&nbsp;&nbsp;&nbsp;&nbsp;群生为疵疠，着夏失清和。
<br>&nbsp;&nbsp;&nbsp;&nbsp;谢病游故倦，尊天问可何。
<br>&nbsp;&nbsp;&nbsp;&nbsp;政须闻妙语，一为洗烦疴。
<br>
<br>赵蕃?简赠欧阳伯威二绝句
<br>&nbsp;&nbsp;&nbsp;&nbsp;江西人物况欧阳，少有诗名老更昌。
<br>&nbsp;&nbsp;&nbsp;&nbsp;左辖虽能诵佳句，子虚胡不荐君王。
<br>
<br>赵蕃?简赠欧阳伯威二绝句
<br>&nbsp;&nbsp;&nbsp;&nbsp;三年身不到穷冈，诗友飘零半在亡。
<br>&nbsp;&nbsp;&nbsp;&nbsp;杯里纵能谈砽砽，镜中无复鬓苍苍。
<br>
<br>赵蕃?简赠吴仲权镒
<br>&nbsp;&nbsp;&nbsp;&nbsp;江西名士多所识，尽道延陵有异孙。
<br>&nbsp;&nbsp;&nbsp;&nbsp;赋就早能传学子，诗成晚更彻宗门。
<br>&nbsp;&nbsp;&nbsp;&nbsp;经过县郭办相觅，邂逅心期欲暂论。
<br>&nbsp;&nbsp;&nbsp;&nbsp;禁省催君咏红药，江湖要我撷芳荪。
<br>
<br>赵蕃?简赠祖高上人
<br>&nbsp;&nbsp;&nbsp;&nbsp;黄山别久阻再披，青山路远终未窥。
<br>&nbsp;&nbsp;&nbsp;&nbsp;忽逢隐静高监寺，不但学禅仍学诗。
<br>&nbsp;&nbsp;&nbsp;&nbsp;禅机最上吾不会，诗笔少亲今老退。
<br>&nbsp;&nbsp;&nbsp;&nbsp;青山卧冢谪仙才，功名孰愈凌歳台。
<br>
<br>赵蕃?简张王臣借观纪行诗卷
<br>&nbsp;&nbsp;&nbsp;&nbsp;问讯骑鲸已莫追，池塘生草但传诗。
<br>&nbsp;&nbsp;&nbsp;&nbsp;与公综说江湖隔，有弟解谈京洛期。
<br>&nbsp;&nbsp;&nbsp;&nbsp;政尔飘流落蛮徼，偶然邂逅识天涯。
<br>&nbsp;&nbsp;&nbsp;&nbsp;论交于此夫何敢，行纪相从得借窥。
<br>
<br>赵蕃?简周文显借王有道集二首
<br>&nbsp;&nbsp;&nbsp;&nbsp;乡人不识王有道，抔土空传唐校书。
<br>&nbsp;&nbsp;&nbsp;&nbsp;闻道遗诗尚多有，典型不似晚唐余。
<br>
<br>赵蕃?简周文显借王有道集二首
<br>&nbsp;&nbsp;&nbsp;&nbsp;先生风节昔人似，白发箪瓢犹嗜书。
<br>&nbsp;&nbsp;&nbsp;&nbsp;家有校书诗百首，可能乞我助三余。
<br>
<br>赵蕃?简周允升三首
<br>&nbsp;&nbsp;&nbsp;&nbsp;相逢亡恙外，第一问书堂。
<br>&nbsp;&nbsp;&nbsp;&nbsp;为说当年树，如人出屋长。
<br>
<br>赵蕃?简周允升三首
<br>&nbsp;&nbsp;&nbsp;&nbsp;春来多睡思，茗椀亦时须。
<br>&nbsp;&nbsp;&nbsp;&nbsp;不敢家园乞，芭蕉有剩无。
<br>
<br>赵蕃?简周允升三首
<br>&nbsp;&nbsp;&nbsp;&nbsp;君为乡校长，我政旅人居。
<br>&nbsp;&nbsp;&nbsp;&nbsp;借屋元相近，相过莫放疏。
<br>
<br>赵蕃?简子崧时丞建德
<br>&nbsp;&nbsp;&nbsp;&nbsp;石田渡口钲鼓鸣，忆同居民送君行。
<br>&nbsp;&nbsp;&nbsp;&nbsp;至今是邦数廉吏，君与韦陆俱其名。
<br>&nbsp;&nbsp;&nbsp;&nbsp;别来忆君已腾趠，故人无复思渔钓。
<br>&nbsp;&nbsp;&nbsp;&nbsp;岂知更作畿县丞，未免流俗轻嘲傲。
<br>&nbsp;&nbsp;&nbsp;&nbsp;如君为学未易论，渊源固自知所尊。
<br>&nbsp;&nbsp;&nbsp;&nbsp;使其策足上台省，憸人吉士当以分。
<br>&nbsp;&nbsp;&nbsp;&nbsp;韬藏自是玉之美，奈何有道贫贱耻。
<br>&nbsp;&nbsp;&nbsp;&nbsp;汉宣且识东海萧，吾君聪明岂不尔。
<br>&nbsp;&nbsp;&nbsp;&nbsp;顾君强饭力自持，九十半百古语之。
<br>&nbsp;&nbsp;&nbsp;&nbsp;扁舟仅可顷刻住，便风催人当语离。
<br>
<br>赵蕃?见负梅趋都城者甚夥作卖花行
<br>&nbsp;&nbsp;&nbsp;&nbsp;昔人种田不种花，有花只数西湖家。
<br>&nbsp;&nbsp;&nbsp;&nbsp;只今西湖属官去，卖花乃亦遍户户。
<br>&nbsp;&nbsp;&nbsp;&nbsp;种田年年水旱伤，种花岁岁天时禳。
<br>&nbsp;&nbsp;&nbsp;&nbsp;安得家家弃籴米，尘甑炊香胜旖旎。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;文力纵横昔未窥，每闻二子说襟期。
<br>&nbsp;&nbsp;&nbsp;&nbsp;来朝借得新诗卷，起我閒窗病酒时。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;醉眠欹侧似乘舠，飒飒溪风吹鬓毛。
<br>&nbsp;&nbsp;&nbsp;&nbsp;颇念乘流觅归路，兀然惊起遇滩高。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;修眉画就莫求工，自昔常闻妒入宫。
<br>&nbsp;&nbsp;&nbsp;&nbsp;不为无人芳自吐，也胜能白又能红。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;汉诏元从漏网宽，可将数罟作惊澜。
<br>&nbsp;&nbsp;&nbsp;&nbsp;幕中有此贤从事，我亦他时逭免冠。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;山行难得上天梯，舟泛还忧水路迷。
<br>&nbsp;&nbsp;&nbsp;&nbsp;忆我故栖何许在，玉为山下是冰溪。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;辞好曾闻喻色丝。那知妙处本天姿。
<br>&nbsp;&nbsp;&nbsp;&nbsp;若穷句法源流远，曾见梅山唱和诗。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;中圣流风久未寒，渺然何但酒肠宽。
<br>&nbsp;&nbsp;&nbsp;&nbsp;渠诗下笔如山峡，我思攀危上七盘。
<br>
<br>赵蕃?见梁检法书怀八绝句于广文尉曹处次韵
<br>&nbsp;&nbsp;&nbsp;&nbsp;傥欲昌身诗莫时，折腰也莫叹凄凉。
<br>&nbsp;&nbsp;&nbsp;&nbsp;上书假传非无例，慷慨相期入皂囊。
<br>
<br>赵蕃?见榴花寄周丈
<br>&nbsp;&nbsp;&nbsp;&nbsp;安石榴花照眼明，去年四月在都城。
<br>&nbsp;&nbsp;&nbsp;&nbsp;曾于古锦窥书帖，更以香醪酌兕觥。
<br>&nbsp;&nbsp;&nbsp;&nbsp;照耀屡嗟红最盛，宠光今想绿增荣。
<br>&nbsp;&nbsp;&nbsp;&nbsp;定王旧国重看处，门第违离岁已更。
<br>
<br>赵蕃?见马奉先宁祖诗于伯言处题其后
<br>&nbsp;&nbsp;&nbsp;&nbsp;闻说湘中马奉先，数诗初喜见流传。
<br>&nbsp;&nbsp;&nbsp;&nbsp;何处家州勿多薄，金华曾识老诗仙。
<br>
<br>赵蕃?见卖梅花者作卖花行
<br>&nbsp;&nbsp;&nbsp;&nbsp;来时才卖木犀花，卖到梅花未返家。
<br>&nbsp;&nbsp;&nbsp;&nbsp;作客悠悠有何好，定应诗兴在天涯。
<br>
<br>赵蕃?见卖梅花者作卖花行
<br>&nbsp;&nbsp;&nbsp;&nbsp;连日阴风作许寒，晚来妍暖似春阑。
<br>&nbsp;&nbsp;&nbsp;&nbsp;十分待放梅花否，留我数枝归到看。
<br>
<br>赵蕃?见月有怀
<br>&nbsp;&nbsp;&nbsp;&nbsp;中秋不数日，明月未频看。
<br>&nbsp;&nbsp;&nbsp;&nbsp;向晚去无滓，初宵露未团。
<br>&nbsp;&nbsp;&nbsp;&nbsp;幽幽但庭内，渺渺属河干。
<br>&nbsp;&nbsp;&nbsp;&nbsp;地迥空无蔽，滩长静不湍。
<br>&nbsp;&nbsp;&nbsp;&nbsp;巴童拿小艇，渔父举长竿。
<br>&nbsp;&nbsp;&nbsp;&nbsp;墨本句中画，诗工珠在盘。
<br>&nbsp;&nbsp;&nbsp;&nbsp;莫亲谈砽砽，空复夜漫漫。
<br>&nbsp;&nbsp;&nbsp;&nbsp;客枕成疲卧，书窗记读残。
<br>
<br>赵蕃?见紫荆有怀成父
<br>&nbsp;&nbsp;&nbsp;&nbsp;一树幽花见紫荆，杜陵诗句属吾情。
<br>&nbsp;&nbsp;&nbsp;&nbsp;江东消息关河阔，况我平生寡弟兄。
<br>
<br>赵蕃?建德道间
<br>&nbsp;&nbsp;&nbsp;&nbsp;妇并蚕筐候蚕浴，儿眠牛背趁牛行。
<br>&nbsp;&nbsp;&nbsp;&nbsp;要知比屋俱无事，看取人家尽乐生。
<br>&nbsp;&nbsp;&nbsp;&nbsp;麦畦就熟黄云委，秧垅初齐绿浪生。
<br>&nbsp;&nbsp;&nbsp;&nbsp;快活收声闻布谷，可怜鸟语近人情。
<br>
<br>赵蕃?建康回使寄范帅从求诗帖许而未至
<br>&nbsp;&nbsp;&nbsp;&nbsp;作意投公好赋诗，无盐竟自突西施。
<br>&nbsp;&nbsp;&nbsp;&nbsp;生憎逼仄饥寒态，不尽从容质问时。
<br>&nbsp;&nbsp;&nbsp;&nbsp;已办过江还败兴，要期重谒愧无辞。
<br>&nbsp;&nbsp;&nbsp;&nbsp;夜光明月虽防暗，白日青天不碍知。
<br>
<br>赵蕃?涧舖岭
<br>&nbsp;&nbsp;&nbsp;&nbsp;登山自不恶，飞雪况相仍。
<br>&nbsp;&nbsp;&nbsp;&nbsp;照映惭非璧，攀援笑引绳。
<br>&nbsp;&nbsp;&nbsp;&nbsp;向来闻砽砽，今日上层层。
<br>&nbsp;&nbsp;&nbsp;&nbsp;可但长安道，骑驴觅句能。
<br>
<br>赵蕃?涧舖岭道中四首
<br>&nbsp;&nbsp;&nbsp;&nbsp;近岫披晴雾，遥山纵雨云。
<br>&nbsp;&nbsp;&nbsp;&nbsp;皑皑疑雪积，莽莽若江分。
<br>
<br>赵蕃?涧舖岭道中四首
<br>&nbsp;&nbsp;&nbsp;&nbsp;岭路萦纡合，泉流诘曲通。
<br>&nbsp;&nbsp;&nbsp;&nbsp;田毛无岁旱，山课与耕同。
<br>
<br>赵蕃?涧舖岭道中四首
<br>&nbsp;&nbsp;&nbsp;&nbsp;芋亩疑如蜀，山田更似闽。
<br>&nbsp;&nbsp;&nbsp;&nbsp;只看无废地，宁复有閒民。
<br>
<br>赵蕃?涧舖岭道中四首
<br>&nbsp;&nbsp;&nbsp;&nbsp;钜竹差差合，青杉袅袅长。
<br>&nbsp;&nbsp;&nbsp;&nbsp;人多表池槛，此乃亘山冈。
<br>
<br>赵蕃?鉴山主以天圣宣赐行道者五百金装罗汉青瓷香炉为示复用韵
<br>&nbsp;&nbsp;&nbsp;&nbsp;高林杲杲日欲出，却视诸山云自入。
<br>&nbsp;&nbsp;&nbsp;&nbsp;道人导我启圆龛，五百金仙争突兀。
<br>&nbsp;&nbsp;&nbsp;&nbsp;耀州烧瓷朴不巧，狮子座中莲叶绕。
<br>&nbsp;&nbsp;&nbsp;&nbsp;乱余得此镇山灵，莫恨当时赐田少。
<br>&nbsp;&nbsp;&nbsp;&nbsp;世人变灭随空云，至人来往繇念根。
<br>&nbsp;&nbsp;&nbsp;&nbsp;长眉下生会有辰，摩挱笑视默与论。
<br>
<br>赵蕃?江山道中
<br>&nbsp;&nbsp;&nbsp;&nbsp;萧萧风雨急还休，无数仓官立道同。
<br>&nbsp;&nbsp;&nbsp;&nbsp;多少诗情浑漫兴，烟云不隔四山秋。
<br>
<br>赵蕃?江天暮雪
<br>&nbsp;&nbsp;&nbsp;&nbsp;超绝柳州句，粗疏郑谷诗。
<br>&nbsp;&nbsp;&nbsp;&nbsp;扁舟钓台下，曾见雪初时。
<br>
<br>赵蕃?江月
<br>&nbsp;&nbsp;&nbsp;&nbsp;江月照将夕，江风吹欲霜。
<br>&nbsp;&nbsp;&nbsp;&nbsp;残书看莫尽，病骨凛难当。
<br>&nbsp;&nbsp;&nbsp;&nbsp;俯仰年龄迈，飘零道路长。
<br>&nbsp;&nbsp;&nbsp;&nbsp;丰年易图饱，何乃又殊方。
<br>
<br>赵蕃?将宿天心寺以失路遂止野人家
<br>&nbsp;&nbsp;&nbsp;&nbsp;一出有百阻，吾生何太艰。
<br>&nbsp;&nbsp;&nbsp;&nbsp;问途迷野寺，积淖落前山。
<br>&nbsp;&nbsp;&nbsp;&nbsp;势以鸡晨待，聊安虎落间。
<br>&nbsp;&nbsp;&nbsp;&nbsp;浊醪无路觅，破衲与渠关。
<br>
<br>赵蕃?将行示远父秉文四八弟
<br>&nbsp;&nbsp;&nbsp;&nbsp;鸡啼午方停，蝉噪暑未秋。
<br>&nbsp;&nbsp;&nbsp;&nbsp;寓居虽市近，适意如林投。
<br>&nbsp;&nbsp;&nbsp;&nbsp;可人谁能来，王徐真胜流。
<br>&nbsp;&nbsp;&nbsp;&nbsp;王居近官道，树林间田畴。
<br>&nbsp;&nbsp;&nbsp;&nbsp;徐居复何如，老木荫浊沟。
<br>&nbsp;&nbsp;&nbsp;&nbsp;我往必竟日，不为有鱼留。
<br>&nbsp;&nbsp;&nbsp;&nbsp;我有长安行，食谋非道谋。
<br>&nbsp;&nbsp;&nbsp;&nbsp;王郎上冢去，决焉问吴舟。
<br>&nbsp;&nbsp;&nbsp;&nbsp;令弟饥所驱，迤逦从此由。
<br>&nbsp;&nbsp;&nbsp;&nbsp;徐郎独不出，于世罕所求。
<br>&nbsp;&nbsp;&nbsp;&nbsp;念当为此别，要历山寺幽。
<br>&nbsp;&nbsp;&nbsp;&nbsp;令弟既泣女，我亦病未瘳。
<br>&nbsp;&nbsp;&nbsp;&nbsp;是事且若此，其他当罢休。
<br>&nbsp;&nbsp;&nbsp;&nbsp;中秋与重九，预作离阔忧。
<br>
<br>赵蕃?将谒介庵以诗先之
<br>&nbsp;&nbsp;&nbsp;&nbsp;溪山故无尽，随取随以足。
<br>&nbsp;&nbsp;&nbsp;&nbsp;平生笑贺监，敕赐镜湖曲。
<br>&nbsp;&nbsp;&nbsp;&nbsp;今代介庵老，未归先筑屋。
<br>&nbsp;&nbsp;&nbsp;&nbsp;一区占何地，琵琶欣在目。
<br>&nbsp;&nbsp;&nbsp;&nbsp;是洲出谁氏，诗自随州续。
<br>&nbsp;&nbsp;&nbsp;&nbsp;当年名绝唱，今也安可独。
<br>&nbsp;&nbsp;&nbsp;&nbsp;溪如益弯环，山为增隐伏。
<br>&nbsp;&nbsp;&nbsp;&nbsp;以知得所托，水润由韫玉。
<br>&nbsp;&nbsp;&nbsp;&nbsp;一朝起乘传，屡疏乞祠禄。
<br>&nbsp;&nbsp;&nbsp;&nbsp;俞音落天上，装行不待束。
<br>&nbsp;&nbsp;&nbsp;&nbsp;还家谢溪山，拄杖巾一幅。
<br>&nbsp;&nbsp;&nbsp;&nbsp;开堂会宾友，快语泻酃醲。
<br>&nbsp;&nbsp;&nbsp;&nbsp;我时得得来，奉屦期追逐。
<br>&nbsp;&nbsp;&nbsp;&nbsp;维摩适示病，对客倦冠服。
<br>&nbsp;&nbsp;&nbsp;&nbsp;悠然失前瞻，重诣规再卜。
<br>&nbsp;&nbsp;&nbsp;&nbsp;尺书往问讯，劳公手亲复。
<br>&nbsp;&nbsp;&nbsp;&nbsp;爱我诲我至，敬拜不敢渎。
<br>&nbsp;&nbsp;&nbsp;&nbsp;自怜生无资，是役尤仆仆。
<br>&nbsp;&nbsp;&nbsp;&nbsp;辕驹岂忘远，归棹戒已宿。
<br>&nbsp;&nbsp;&nbsp;&nbsp;但乞老先生，一言壮空麓。
<br>
<br>赵蕃?将谒延庐州行至板桥忽病而止复还建康以五诗寄之
<br>&nbsp;&nbsp;&nbsp;&nbsp;驱车晓蹋板桥霜，头为岑岑势莫当。
<br>&nbsp;&nbsp;&nbsp;&nbsp;颇念索衣为御具，可怜行李只空囊。
<br>
<br>赵蕃?将谒延庐州行至板桥忽病而止复还建康以五诗寄之
<br>&nbsp;&nbsp;&nbsp;&nbsp;数载炎州不惯寒，并江已怯瘦栾栾。
<br>&nbsp;&nbsp;&nbsp;&nbsp;旧识淮南今更老，绝知于此亦良难。
<br>
<br>赵蕃?将谒延庐州行至板桥忽病而止复还建康以五诗寄之
<br>&nbsp;&nbsp;&nbsp;&nbsp;欲前复却路成迷，冷日悲风为惨凄。
<br>&nbsp;&nbsp;&nbsp;&nbsp;以口语心千万种，可能一一见书题。
<br>
<br>赵蕃?将谒延庐州行至板桥忽病而止复还建康以五诗寄之
<br>&nbsp;&nbsp;&nbsp;&nbsp;袖诗已失天津面，路返新林病岂期。
<br>&nbsp;&nbsp;&nbsp;&nbsp;一见可能难若此，定繇或使岂人为。
<br>
<br>赵蕃?将谒延庐州行至板桥忽病而止复还建康以五诗寄之
<br>&nbsp;&nbsp;&nbsp;&nbsp;甑倒悬知解死饥，故殊道路永为嗤。
<br>&nbsp;&nbsp;&nbsp;&nbsp;我今恃有彭州牧，二柄宁当复误疑。
<br>
<br>赵蕃?将至辰州走笔寄在伯教授二首
<br>&nbsp;&nbsp;&nbsp;&nbsp;去年十月君行此，今岁兹时我继君。
<br>&nbsp;&nbsp;&nbsp;&nbsp;黄花赤叶虽如昨，所恨诗坛欠策勋。
<br>
<br>赵蕃?将至辰州走笔寄在伯教授二首
<br>&nbsp;&nbsp;&nbsp;&nbsp;庭前甘菊都开否，记得去年同把觞。
<br>&nbsp;&nbsp;&nbsp;&nbsp;相逢劳苦定愁绝，我哭途穷君悼亡。
<br>
<br>赵蕃?将至溧阳示宗父
<br>&nbsp;&nbsp;&nbsp;&nbsp;玉聚梅花殊未开，不妨烟雨雪飞来。
<br>&nbsp;&nbsp;&nbsp;&nbsp;仆夫怪我行何速，要趁佳时同一杯。
<br>
<br>赵蕃?将至邬子
<br>&nbsp;&nbsp;&nbsp;&nbsp;湖水冬犹壮，林烟晚更孤。
<br>&nbsp;&nbsp;&nbsp;&nbsp;荒凉诗莫状，零落雁成图。
<br>&nbsp;&nbsp;&nbsp;&nbsp;历历旧行路，萧萧新鬓须。
<br>&nbsp;&nbsp;&nbsp;&nbsp;不知造物意，投老又何如。
<br>
<br>赵蕃?将至信州呈季承
<br>&nbsp;&nbsp;&nbsp;&nbsp;行役将穷兴未穷，百篇酬唱与君同。
<br>&nbsp;&nbsp;&nbsp;&nbsp;人间此乐胡能再，何处江西更古融。
<br>
<br>赵蕃?将至信州二首
<br>&nbsp;&nbsp;&nbsp;&nbsp;长年遇百艰，十步九逢滩。
<br>&nbsp;&nbsp;&nbsp;&nbsp;龙湫平渊蓄，灵山列岫寒。
<br>&nbsp;&nbsp;&nbsp;&nbsp;庖厨朝饭薄，絺綌晚衣单。
<br>&nbsp;&nbsp;&nbsp;&nbsp;独抱高深意，知音谁为弹。
<br>
<br>赵蕃?将至信州二首
<br>&nbsp;&nbsp;&nbsp;&nbsp;溪日照人明，溪风著鬓清。
<br>&nbsp;&nbsp;&nbsp;&nbsp;一生长是客，半日讵留程。
<br>&nbsp;&nbsp;&nbsp;&nbsp;绿水浮梁贴，青林古塔擎。
<br>&nbsp;&nbsp;&nbsp;&nbsp;虽然异乡国，聊尔寄归情。
<br>
<br>赵蕃?将至豫章
<br>&nbsp;&nbsp;&nbsp;&nbsp;棹落归云底，帆飞夕照间。
<br>&nbsp;&nbsp;&nbsp;&nbsp;趣予为白社，极目是西山。
<br>&nbsp;&nbsp;&nbsp;&nbsp;芦雪新须鬓，枫丹昔面颜。
<br>&nbsp;&nbsp;&nbsp;&nbsp;炊迟饿已惯，酒贵醉能悭。
<br>
<br>赵蕃?郊居秋晚五首
<br>&nbsp;&nbsp;&nbsp;&nbsp;旧岁旱为虐，今年雨以时。
<br>&nbsp;&nbsp;&nbsp;&nbsp;如闻诸郡国，可脱半寒饥。
<br>&nbsp;&nbsp;&nbsp;&nbsp;我自无田者，空成乐岁诗。
<br>&nbsp;&nbsp;&nbsp;&nbsp;谁官太史氏，直笔要无遗。
<br>
<br>赵蕃?郊居秋晚五首
<br>&nbsp;&nbsp;&nbsp;&nbsp;只道秋萧索，木犀能再开。
<br>&nbsp;&nbsp;&nbsp;&nbsp;惊看倚修竹，便恐满苍苔。
<br>&nbsp;&nbsp;&nbsp;&nbsp;花瘦非畴昔，香深有自来。
<br>&nbsp;&nbsp;&nbsp;&nbsp;微吟真浪尔，细折为谁哉。
<br>
<br>赵蕃?郊居秋晚五首
<br>&nbsp;&nbsp;&nbsp;&nbsp;庭菊种匪晚，秋风开尔迟。
<br>&nbsp;&nbsp;&nbsp;&nbsp;人嗟地力薄，我有岁寒期。
<br>&nbsp;&nbsp;&nbsp;&nbsp;兰芷元同类，藁莱敢肆欺。
<br>&nbsp;&nbsp;&nbsp;&nbsp;怀哉非失所，社老谩衔悲。
<br>
<br>赵蕃?郊居秋晚五首
<br>&nbsp;&nbsp;&nbsp;&nbsp;松柏有正性，风霜无横侵。
<br>&nbsp;&nbsp;&nbsp;&nbsp;南方异摇落，众木共青森。
<br>&nbsp;&nbsp;&nbsp;&nbsp;曲士应怀悦，我曹尝感心。
<br>&nbsp;&nbsp;&nbsp;&nbsp;诗成谁和者，弦绝未忘琴。
<br>
<br>赵蕃?郊居秋晚五首
<br>&nbsp;&nbsp;&nbsp;&nbsp;霜雨飞何密，穷秋易作悲。
<br>&nbsp;&nbsp;&nbsp;&nbsp;长身竹孤瘦，短发草黄萎。
<br>&nbsp;&nbsp;&nbsp;&nbsp;渐迩风霜近，谁无裘褐思。
<br>&nbsp;&nbsp;&nbsp;&nbsp;向惟逃夏日，今已念朝?|。
<br>
<br>赵蕃?郊居书事
<br>&nbsp;&nbsp;&nbsp;&nbsp;物意因人喜，人情与物和。
<br>&nbsp;&nbsp;&nbsp;&nbsp;家家缲茧火，处处插秧歌。
<br>&nbsp;&nbsp;&nbsp;&nbsp;麦熟黄疑委，桑余路尚多。
<br>&nbsp;&nbsp;&nbsp;&nbsp;我居虽逼仄，度日亦婆娑。
<br>
<br>赵蕃?郊居晚行呈章令四首
<br>&nbsp;&nbsp;&nbsp;&nbsp;斜阳渺渺下前陂，牛自安眠儿得嬉。
<br>&nbsp;&nbsp;&nbsp;&nbsp;行过中林却回顾，眼边依约有新诗。
<br>
<br>赵蕃?郊居晚行呈章令四首
<br>&nbsp;&nbsp;&nbsp;&nbsp;早禾打谷归高廪，槀秸堆场尚若云。
<br>&nbsp;&nbsp;&nbsp;&nbsp;目见田庐无此比，劝耕知自令君勤。
<br>
<br>赵蕃?郊居晚行呈章令四首
<br>&nbsp;&nbsp;&nbsp;&nbsp;人言乐岁好催科，吾今方知自拊摩。
<br>&nbsp;&nbsp;&nbsp;&nbsp;要识田家略无事，杀鸡为黍自相过。
<br>
<br>赵蕃?郊居晚行呈章令四首
<br>&nbsp;&nbsp;&nbsp;&nbsp;渊明薪水忧儿子，玉川送米烦邻僧。
<br>&nbsp;&nbsp;&nbsp;&nbsp;我今穷状不可道，减忧得米忧年登。
<br>
<br>赵蕃?教授以忆梅韵赋雪诗蕃同之五首
<br>&nbsp;&nbsp;&nbsp;&nbsp;穷巷朝仍拥，寒厅午未开。
<br>&nbsp;&nbsp;&nbsp;&nbsp;人谁送酒直，鸦为致薪材。
<br>&nbsp;&nbsp;&nbsp;&nbsp;已倦除头垢，宁能拭砚埃。
<br>&nbsp;&nbsp;&nbsp;&nbsp;高情蒙枉记，好句数能来。
<br>
<br>赵蕃?教授以忆梅韵赋雪诗蕃同之五首
<br>&nbsp;&nbsp;&nbsp;&nbsp;平地疑无地，知时复过时。
<br>&nbsp;&nbsp;&nbsp;&nbsp;梅花遍南峤，雪岭亘西陲。
<br>&nbsp;&nbsp;&nbsp;&nbsp;兔狡犹迷窟，禽逼讵立枝。
<br>&nbsp;&nbsp;&nbsp;&nbsp;摧颓如我者，萧瑟欲胡为。
<br>
<br>赵蕃?教授以忆梅韵赋雪诗蕃同之五首
<br>&nbsp;&nbsp;&nbsp;&nbsp;俸薄愁斯立，鑱长困拾遗。
<br>&nbsp;&nbsp;&nbsp;&nbsp;经营将有赋，零落不成思。
<br>&nbsp;&nbsp;&nbsp;&nbsp;冻结须频折，烟凝袂半缁。
<br>&nbsp;&nbsp;&nbsp;&nbsp;阳春竟何在，卒岁以为期。
<br>
<br>赵蕃?教授以忆梅韵赋雪诗蕃同之五首
<br>&nbsp;&nbsp;&nbsp;&nbsp;窈窕缘江路，幽深隔岸祠。
<br>&nbsp;&nbsp;&nbsp;&nbsp;为梅期载酒，因雪重赓诗。
<br>&nbsp;&nbsp;&nbsp;&nbsp;傥匪相娱乐，畴能遣岁时。
<br>&nbsp;&nbsp;&nbsp;&nbsp;出门方积冻，散策待晴曦。
<br>
<br>赵蕃?教授以忆梅韵赋雪诗蕃同之五首
<br>&nbsp;&nbsp;&nbsp;&nbsp;剩有骑驴兴，终成闭户居。
<br>&nbsp;&nbsp;&nbsp;&nbsp;江山峙书阁，松竹隐僧庐。
<br>&nbsp;&nbsp;&nbsp;&nbsp;但遣官成集，莫言丞负余。
<br>&nbsp;&nbsp;&nbsp;&nbsp;可于风雪际，顿使唱酬疏。
<br>
<br>赵蕃?教授丈作黄字韵诗十首愈出愈奇而有作法孰为凉之句何耶因次韵以见
<br>&nbsp;&nbsp;&nbsp;&nbsp;苦思髭催白，交驰耳困黄。
<br>&nbsp;&nbsp;&nbsp;&nbsp;欣欣贪得侣，落落异殊乡。
<br>&nbsp;&nbsp;&nbsp;&nbsp;顾欲穷余短，安能敌众长。
<br>&nbsp;&nbsp;&nbsp;&nbsp;蒹葭倚玉树，华衮照庞凉。
<br>
<br>赵蕃?教授知县以释奠宿于学宫辄尔奉简
<br>&nbsp;&nbsp;&nbsp;&nbsp;秋色肃已甚，斋居清可知。
<br>&nbsp;&nbsp;&nbsp;&nbsp;无由一夜话，漫兴五言诗。
<br>&nbsp;&nbsp;&nbsp;&nbsp;祀有同王者，居无陋九夷。
<br>&nbsp;&nbsp;&nbsp;&nbsp;校官俱长吏，不比判司卑。
<br>
<br>赵蕃?金凤花
<br>&nbsp;&nbsp;&nbsp;&nbsp;既知梧留凤，宁令凤在笯。
<br>&nbsp;&nbsp;&nbsp;&nbsp;胡为五色羽，散作一庭花。
<br>
<br>赵蕃?筋竹这新居僧居邠录寄寺中留题次孙温叟所用赵南雄韵寄邠
<br>&nbsp;&nbsp;&nbsp;&nbsp;梦向清江不见涯，觉来身乃太行车。
<br>&nbsp;&nbsp;&nbsp;&nbsp;新居寄我山中集，倦枕浑忘午后茶。
<br>&nbsp;&nbsp;&nbsp;&nbsp;爱此好风当北牖，待来明月望西斜。
<br>&nbsp;&nbsp;&nbsp;&nbsp;但怜独鹤归何晚，不问满林先暝鸦。
<br>
<br>赵蕃?近乏笔托二张求之于市殊不堪也作长句以资一笑
<br>&nbsp;&nbsp;&nbsp;&nbsp;诗老作诗穷欲死，序诗乃得欧阳氏。
<br>&nbsp;&nbsp;&nbsp;&nbsp;序言人穷诗乃工，此语不疑如信史。
<br>&nbsp;&nbsp;&nbsp;&nbsp;少陵流落白也窜，郊岛摧埋终不起。
<br>&nbsp;&nbsp;&nbsp;&nbsp;是知造物恶镌鑱，故遣饥寒被其体。
<br>&nbsp;&nbsp;&nbsp;&nbsp;嗟我少小不解事，失身偶落翰墨里。
<br>&nbsp;&nbsp;&nbsp;&nbsp;年来百念已灰灭，只有宿心犹在此。
<br>&nbsp;&nbsp;&nbsp;&nbsp;后来不作诸老亡，冥行恐堕涧谷底。
<br>&nbsp;&nbsp;&nbsp;&nbsp;虽云黄卷可尚友，糟粕讵能臻妙理。
<br>&nbsp;&nbsp;&nbsp;&nbsp;率然有作每自厌，一纸真成再三毁。
<br>&nbsp;&nbsp;&nbsp;&nbsp;庶机穮蔲望丰年，亦学乘流到涯涘。
<br>&nbsp;&nbsp;&nbsp;&nbsp;那知事乃有大缪，艺未及成穷已至。
<br>&nbsp;&nbsp;&nbsp;&nbsp;皆言诗工固可俟，穷为先兆自应尔。
<br>&nbsp;&nbsp;&nbsp;&nbsp;坐兹不复置追梅，志在温饱诚足鄙。
<br>&nbsp;&nbsp;&nbsp;&nbsp;玄泓管楮日相从，固异人小甘若醴。
<br>&nbsp;&nbsp;&nbsp;&nbsp;朼来中书忽告老，一朝左右手俱废。
<br>&nbsp;&nbsp;&nbsp;&nbsp;嘲风咏月不耐閒，按图姑听求诸市。
<br>&nbsp;&nbsp;&nbsp;&nbsp;我诗纵不称犀象，苇管鸡毛那惯使。
<br>&nbsp;&nbsp;&nbsp;&nbsp;纷纷著墨与水浮，势如丝乱安得治。
<br>&nbsp;&nbsp;&nbsp;&nbsp;戏题满几辄大笑，翻忆儿诗污窗纸。
<br>&nbsp;&nbsp;&nbsp;&nbsp;操舟无长病河纡，我诗固说当罪己。
<br>&nbsp;&nbsp;&nbsp;&nbsp;又闻工欲善乃事，未有不先资利器。
<br>&nbsp;&nbsp;&nbsp;&nbsp;作笺搜乞累朋友，往往犹吾叹崔子。
<br>&nbsp;&nbsp;&nbsp;&nbsp;锦囊藤箧世不乏，鼠齧虫攻谁料理。
<br>&nbsp;&nbsp;&nbsp;&nbsp;那知我辈有百艰，此事且然他可比。
<br>
<br>赵蕃?进之复有湘潭之役二诗见惜别意
<br>&nbsp;&nbsp;&nbsp;&nbsp;岁尽君当又一归，开正我亦具征衣。
<br>&nbsp;&nbsp;&nbsp;&nbsp;只今湖北地非远，异日江东书恐稀。
<br>&nbsp;&nbsp;&nbsp;&nbsp;酬唱未能相数数，别离于此再依依。
<br>&nbsp;&nbsp;&nbsp;&nbsp;到家无事还宜早，柳弄色时梅片飞。
<br>
<br>赵蕃?进之复有湘潭之役二诗见惜别意
<br>&nbsp;&nbsp;&nbsp;&nbsp;君诗悟入已多年，信手拈来总自然。
<br>&nbsp;&nbsp;&nbsp;&nbsp;静似幽人居在谷，勇如壮士起临边。
<br>&nbsp;&nbsp;&nbsp;&nbsp;波澜收卷虽余地，光艳发舒终属天。
<br>&nbsp;&nbsp;&nbsp;&nbsp;笑我饥吟空白首，乱蛩衰草晚风蝉。
<br>
<br>赵蕃?进之雪中见过明日归湘潭再用前韵二首
<br>&nbsp;&nbsp;&nbsp;&nbsp;诗材满眼不能收，忽报君来为举头。
<br>&nbsp;&nbsp;&nbsp;&nbsp;寸铁不持难白战，污渠何敢映清沟。
<br>&nbsp;&nbsp;&nbsp;&nbsp;飞飞望绝千山鸟，浩浩心驰万里鸥。
<br>&nbsp;&nbsp;&nbsp;&nbsp;市远家贫乏供给，愧烦张日肯淹留。
<br>
<br>赵蕃?进之雪中见过明日归湘潭再用前韵二首
<br>&nbsp;&nbsp;&nbsp;&nbsp;但见纷纷势莫收，要穷衮衮若为头。
<br>&nbsp;&nbsp;&nbsp;&nbsp;路迷界眼疑无地，水失汀洲仅比沟。
<br>&nbsp;&nbsp;&nbsp;&nbsp;我欲出郊思借蹇，君归乘艇喜冲鸥。
<br>&nbsp;&nbsp;&nbsp;&nbsp;畏寒自缩真衰矣，绝境明朝不更留。
<br>
<br>赵蕃?经孺子亭观龙井
<br>&nbsp;&nbsp;&nbsp;&nbsp;寒泉百尺几秋春，祠祷流传信若神。
<br>&nbsp;&nbsp;&nbsp;&nbsp;何事古先殊昧此，为霖顾取筑岩人。
<br>
<br>赵蕃?经旬不作诗今日霜晴可喜问梅沈园得两绝句此坡所谓痼疾逢虾蟹也
<br>&nbsp;&nbsp;&nbsp;&nbsp;自从篱菊报香衰，便说南枝与北枝。
<br>&nbsp;&nbsp;&nbsp;&nbsp;底事频来问消息，山翁近日绝无诗。
<br>
<br>赵蕃?经旬不作诗今日霜晴可喜问梅沈园得两绝句此坡所谓痼疾逢虾蟹也
<br>&nbsp;&nbsp;&nbsp;&nbsp;莫问今年与去年，只应贫病两依然。
<br>&nbsp;&nbsp;&nbsp;&nbsp;故人满眼今谁在，且赋梅花第一篇。
<br>
<br>赵蕃?经旬不作诗示明叔
<br>&nbsp;&nbsp;&nbsp;&nbsp;春风著物已熙熙，枯木无心亦自知。
<br>&nbsp;&nbsp;&nbsp;&nbsp;径欲殷勤辞故絮，却怜窘束欠新诗。
<br>&nbsp;&nbsp;&nbsp;&nbsp;老来政怯花经眼，游倦翻成鸟绕枝。
<br>&nbsp;&nbsp;&nbsp;&nbsp;同病同忧有如子，更堪相对两霜髭。
<br>
<br>赵蕃?静春堂
<br>&nbsp;&nbsp;&nbsp;&nbsp;游子如蜂蝶，纷纷讵识春。
<br>&nbsp;&nbsp;&nbsp;&nbsp;先生静中观，物物寓吾仁。
<br>
<br>赵蕃?九日
<br>&nbsp;&nbsp;&nbsp;&nbsp;今年重九日，舟楫次兰豨。
<br>&nbsp;&nbsp;&nbsp;&nbsp;怀古心虽壮，登高思却迷。
<br>&nbsp;&nbsp;&nbsp;&nbsp;山空分向背，木落尽高低。
<br>&nbsp;&nbsp;&nbsp;&nbsp;多少覉栖恨，寒猿断续啼。
<br>
<br>赵蕃?九日
<br>&nbsp;&nbsp;&nbsp;&nbsp;尝评节物佳，无出九日上。
<br>&nbsp;&nbsp;&nbsp;&nbsp;岂独为黄花，端由有元亮。
<br>
<br>赵蕃?九日
<br>&nbsp;&nbsp;&nbsp;&nbsp;涧落峰寒似住时，重阳面目许谁知。
<br>&nbsp;&nbsp;&nbsp;&nbsp;摇摇枫叶未全赤，草草菊花成后期。
<br>&nbsp;&nbsp;&nbsp;&nbsp;酒量稍增愁渴肺，诗材顿减费衰髭。
<br>&nbsp;&nbsp;&nbsp;&nbsp;一年节物财如此，太息空形老大悲。
<br>
<br>赵蕃?九日病中无酒无菊寄王信州老谢丈
<br>&nbsp;&nbsp;&nbsp;&nbsp;有身那识禁酒国，何乃飘零堕其域。
<br>&nbsp;&nbsp;&nbsp;&nbsp;儿曹强欲觅市酤，颇畏饮灰仍饮湿。
<br>&nbsp;&nbsp;&nbsp;&nbsp;重令寻菊菊未芳，飞蓬野蔓交加长。
<br>&nbsp;&nbsp;&nbsp;&nbsp;是知此物贵晚节，无意无俗充杯觞。
<br>&nbsp;&nbsp;&nbsp;&nbsp;生平浪说爱重九，今年无菊还无酒。
<br>&nbsp;&nbsp;&nbsp;&nbsp;要携藜杖作登临，病不如人空竚首。
<br>&nbsp;&nbsp;&nbsp;&nbsp;使君闻说同王弘，半道邀公绝送迎。
<br>&nbsp;&nbsp;&nbsp;&nbsp;要见一时宾与主，舆篮侍坐俱门生。
<br>
<br>赵蕃?九日次韵斯远去年是日同成父登半山亭见怀之什寄斯远兼示成父
<br>&nbsp;&nbsp;&nbsp;&nbsp;去岁修途度此晨，今年抱疾更漳滨。
<br>&nbsp;&nbsp;&nbsp;&nbsp;官壶可醉难多致，城菊未开空屡巡。
<br>&nbsp;&nbsp;&nbsp;&nbsp;忆我有诗朝在手，思君何处暮伤神。
<br>&nbsp;&nbsp;&nbsp;&nbsp;遥知置酒登高者，回首西南只两人。
<br>
<br>赵蕃?九日怀在伯
<br>&nbsp;&nbsp;&nbsp;&nbsp;雨过中秋明月时，病孤九日菊花期。
<br>&nbsp;&nbsp;&nbsp;&nbsp;绝怜佳处有如此，亦劝斯人共和之。
<br>
<br>赵蕃?九日怀周仲材
<br>&nbsp;&nbsp;&nbsp;&nbsp;吹帽今朝是，登高旧俗同。
<br>&nbsp;&nbsp;&nbsp;&nbsp;穷乡怕逢节，病骨怯临风。
<br>&nbsp;&nbsp;&nbsp;&nbsp;此日千忧里，他时一梦中。
<br>&nbsp;&nbsp;&nbsp;&nbsp;白衣殊不至，空绕菊篱东。
<br>
<br>赵蕃?九日晦日雨忽杂霰
<br>&nbsp;&nbsp;&nbsp;&nbsp;九月霰维集，南方见未曾。
<br>&nbsp;&nbsp;&nbsp;&nbsp;马寒添瑟缩，我瘦益崚嶒。
<br>&nbsp;&nbsp;&nbsp;&nbsp;穷相有如此，昔人谁似能。
<br>&nbsp;&nbsp;&nbsp;&nbsp;树深鸦屡落，滩远雁相譯。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷17】
<br>
<br>赵蕃?九日寄和父弟
<br>&nbsp;&nbsp;&nbsp;&nbsp;走马忆登江上台，闻知兴废使人哀。
<br>&nbsp;&nbsp;&nbsp;&nbsp;遥怜冷澹黄花节，远对飘零白雁来。
<br>&nbsp;&nbsp;&nbsp;&nbsp;念尔不堪怀为恶，思余应是首频回。
<br>&nbsp;&nbsp;&nbsp;&nbsp;诗成寄与憨申诵，句累难教心孔开。
<br>
<br>赵蕃?九日莫令置酒县斋余以病不饮作诗呈坐客
<br>&nbsp;&nbsp;&nbsp;&nbsp;孰使庭花未肯黄，政应知我鬓新霜。
<br>&nbsp;&nbsp;&nbsp;&nbsp;茫茫永夜无时旦，索索穷愁曾断肠。
<br>&nbsp;&nbsp;&nbsp;&nbsp;坐久支吾催煮药，饮豪络驿看传觞。
<br>&nbsp;&nbsp;&nbsp;&nbsp;废游不但因公事，风雨连朝故觉妨。
<br>
<br>赵蕃?九日题越州光孝观壁
<br>&nbsp;&nbsp;&nbsp;&nbsp;小槛丛花未肯香，客中我亦忘重阳。
<br>&nbsp;&nbsp;&nbsp;&nbsp;要酬风雨满城句，旱合四郊尘政黄。
<br>
<br>赵蕃?九日王越卿司法置酒要客始约登武安之塔为游人所先已过圆通晚更集
<br>&nbsp;&nbsp;&nbsp;&nbsp;登高有约乃相违，故遣村船逆上溪。
<br>&nbsp;&nbsp;&nbsp;&nbsp;寺与松篁元不隔，路经蓬萑却成迷。
<br>&nbsp;&nbsp;&nbsp;&nbsp;数君放逸仍怀古，老我悲凉况哭妻。
<br>&nbsp;&nbsp;&nbsp;&nbsp;郑重莫逃鸡黍社，又随新月共扶藜。
<br>
<br>赵蕃?九日王越卿司法置酒要客始约登武安之塔为游人所先已过圆通晚更集
<br>&nbsp;&nbsp;&nbsp;&nbsp;王家父子竹林期，谈笑初无世俗姿。
<br>&nbsp;&nbsp;&nbsp;&nbsp;戏搦败毫成冻羽，醉回老力出枯枝。
<br>&nbsp;&nbsp;&nbsp;&nbsp;解吟秀句寰区满，不拟常称老画师。
<br>&nbsp;&nbsp;&nbsp;&nbsp;大令右军疑只尔，外人笑怪若能知。
<br>
<br>赵蕃?九日宜春道中
<br>&nbsp;&nbsp;&nbsp;&nbsp;勿云秋意漫生悲，可欠重阳一首诗。
<br>&nbsp;&nbsp;&nbsp;&nbsp;瘦马嘶风红叶树，村帘沽酒菊花枝。
<br>&nbsp;&nbsp;&nbsp;&nbsp;壶觞徵逐纷皆是，人物风流眇莫追。
<br>&nbsp;&nbsp;&nbsp;&nbsp;独立斜阳屡搔首，未妨乌帢鬓线垂。
<br>
<br>赵蕃?九日用靖节己酉岁韵
<br>&nbsp;&nbsp;&nbsp;&nbsp;宿雨晓未止，纷纷云气交。
<br>&nbsp;&nbsp;&nbsp;&nbsp;秋令迫凄厉，草木无多凋。
<br>&nbsp;&nbsp;&nbsp;&nbsp;去年当兹晨，采菊逾山高。
<br>&nbsp;&nbsp;&nbsp;&nbsp;晚上宝公塔，徘徊意干霄。
<br>&nbsp;&nbsp;&nbsp;&nbsp;今年此幽居，粗免出入劳。
<br>&nbsp;&nbsp;&nbsp;&nbsp;茅檐纵逼仄，亦类蜗庐焦。
<br>&nbsp;&nbsp;&nbsp;&nbsp;旧醅更可漉，幽愤期能陶。
<br>&nbsp;&nbsp;&nbsp;&nbsp;莫问无穷事，人生如露朝。
<br>
<br>赵蕃?九日游马祖岩
<br>&nbsp;&nbsp;&nbsp;&nbsp;环城往往尽高峰，更欲登高底可同。
<br>&nbsp;&nbsp;&nbsp;&nbsp;马祖自今成故实，龙山翻觉堕虚空。
<br>&nbsp;&nbsp;&nbsp;&nbsp;当公迭唱青霄上，政我孤吟返照中。
<br>&nbsp;&nbsp;&nbsp;&nbsp;要是不孤吹帽节，孰云真隔马牛风。
<br>
<br>赵蕃?九日有感
<br>&nbsp;&nbsp;&nbsp;&nbsp;寥落渊明后，凄凉九日期。
<br>&nbsp;&nbsp;&nbsp;&nbsp;寻花漫青蕊，对酒只空卮。
<br>&nbsp;&nbsp;&nbsp;&nbsp;林密栖鸦早，江寒泊雁迟。
<br>&nbsp;&nbsp;&nbsp;&nbsp;楼高无那倚，弦绝有谁知。
<br>
<br>赵蕃?九日欲行宜之兄见留赋诗一首
<br>&nbsp;&nbsp;&nbsp;&nbsp;节里留覉客，愁边识此心。
<br>&nbsp;&nbsp;&nbsp;&nbsp;台高午时暖，斋静晚来阴。
<br>&nbsp;&nbsp;&nbsp;&nbsp;白发有衰盛，黄花无古今。
<br>&nbsp;&nbsp;&nbsp;&nbsp;君其赐茱会，我乃见山吟。
<br>
<br>赵蕃?九月二日发舟快阁下
<br>&nbsp;&nbsp;&nbsp;&nbsp;开船风打头，举棹水分流。
<br>&nbsp;&nbsp;&nbsp;&nbsp;到处皆成客，今年未识秋。
<br>&nbsp;&nbsp;&nbsp;&nbsp;意哀吟蟋蟀，声苦乱飕飕。
<br>&nbsp;&nbsp;&nbsp;&nbsp;拊枕仍推枕，谁知梦觉优。
<br>
<br>赵蕃?九月二十七日题桂溪铺
<br>&nbsp;&nbsp;&nbsp;&nbsp;昨日方摇扇，今朝可拥裘。
<br>&nbsp;&nbsp;&nbsp;&nbsp;顿能惊北客，方觉是南州。
<br>&nbsp;&nbsp;&nbsp;&nbsp;岁傥不逢闰，时今宁复秋。
<br>&nbsp;&nbsp;&nbsp;&nbsp;无庸叹痚漏，聊得避飕飕。
<br>
<br>赵蕃?九月晦日
<br>&nbsp;&nbsp;&nbsp;&nbsp;经旬不饮仍废诗，不唯多故病使之。
<br>&nbsp;&nbsp;&nbsp;&nbsp;黄花潦倒乌桕赤，穷边物色分付谁。
<br>&nbsp;&nbsp;&nbsp;&nbsp;空庭索索枯叶吹，气象如我且羸。
<br>&nbsp;&nbsp;&nbsp;&nbsp;强思把笔与摹写，安得豪壮生毛锥。
<br>&nbsp;&nbsp;&nbsp;&nbsp;秋冬之间获稻时，日脚苦翳雨脚垂。
<br>&nbsp;&nbsp;&nbsp;&nbsp;鸠鸣远树蛙吠坎，宜我病骨病支持。
<br>
<br>赵蕃?九月晦日舣舟浴于昭真既罢同方元直成父弟儿侄游徐岩南禅之新亭已
<br>&nbsp;&nbsp;&nbsp;&nbsp;客子下水船，幽士登山屐。
<br>&nbsp;&nbsp;&nbsp;&nbsp;二事莫与谋，聊复尽此日。
<br>&nbsp;&nbsp;&nbsp;&nbsp;山房富薪水，泥墐仍纸羃。
<br>&nbsp;&nbsp;&nbsp;&nbsp;沈疴快一洗，清吹生两腋。
<br>&nbsp;&nbsp;&nbsp;&nbsp;徐岩旧所访，举步能历历。
<br>&nbsp;&nbsp;&nbsp;&nbsp;树树虽剪伐，苔藓更襞积。
<br>&nbsp;&nbsp;&nbsp;&nbsp;盖可买以居，惜哉无巨力。
<br>&nbsp;&nbsp;&nbsp;&nbsp;旁谁斫幽径，复道精庐立。
<br>&nbsp;&nbsp;&nbsp;&nbsp;新亭踞其上，远水山四壁。
<br>&nbsp;&nbsp;&nbsp;&nbsp;骤来落日挂，忽去昏鸦集。
<br>&nbsp;&nbsp;&nbsp;&nbsp;不惟我友俱，携子仍弟侄。
<br>&nbsp;&nbsp;&nbsp;&nbsp;民生固常苦。此适未易得。
<br>&nbsp;&nbsp;&nbsp;&nbsp;物役不可留，溪流还汰击。
<br>
<br>赵蕃?九月廿一日雪书呈进之
<br>&nbsp;&nbsp;&nbsp;&nbsp;一夜悲风晓辄收，布衾如铁强扶头。
<br>&nbsp;&nbsp;&nbsp;&nbsp;乍惊皎皎明窗纸，稍见疏疏集瓦沟。
<br>&nbsp;&nbsp;&nbsp;&nbsp;失怪竞闻村巷犬，乱行难觅远汀鸥。
<br>&nbsp;&nbsp;&nbsp;&nbsp;欣然欲作临流看，却恨凛乎难久留。
<br>
<br>赵蕃?九月十六日文兴折赠绿萼梅数枝花多而甚香非寻常梅花比也
<br>&nbsp;&nbsp;&nbsp;&nbsp;旧闻良月似春时，真有梅花如许枝。
<br>&nbsp;&nbsp;&nbsp;&nbsp;绿萼深宜翠羽宿，静香独许蜜蜂知。
<br>&nbsp;&nbsp;&nbsp;&nbsp;木犀莫道开能再，庭菊无嗟晚乃移。
<br>&nbsp;&nbsp;&nbsp;&nbsp;不是南方地偏暖，宠光潜已落天涯。
<br>
<br>赵蕃?九月十三日雪
<br>&nbsp;&nbsp;&nbsp;&nbsp;稍稍云初集，泠泠风未停。
<br>&nbsp;&nbsp;&nbsp;&nbsp;粗能成点缀，还是学飘零。
<br>&nbsp;&nbsp;&nbsp;&nbsp;径路高低滑，炊烟远近青。
<br>&nbsp;&nbsp;&nbsp;&nbsp;篮舆所经历，诗语费平亭。
<br>
<br>赵蕃?九月十一日雪二首
<br>&nbsp;&nbsp;&nbsp;&nbsp;九月天雨雪，何曾见南方。
<br>&nbsp;&nbsp;&nbsp;&nbsp;我行蒋山来，解辔菩提坊。
<br>&nbsp;&nbsp;&nbsp;&nbsp;一饭谁为设，百钱倒空囊。
<br>&nbsp;&nbsp;&nbsp;&nbsp;平生远游意，到此增彷徨。
<br>&nbsp;&nbsp;&nbsp;&nbsp;勿厌在家贫，轻行更离乡。
<br>
<br>赵蕃?九月十一日雪二首
<br>&nbsp;&nbsp;&nbsp;&nbsp;寒风动地至，有如穷冬时。
<br>&nbsp;&nbsp;&nbsp;&nbsp;居人不知感，客子深怀悲。
<br>&nbsp;&nbsp;&nbsp;&nbsp;故山邈保许，倏忽半岁辞。
<br>&nbsp;&nbsp;&nbsp;&nbsp;行脚债未了，悠悠遂臻兹。
<br>&nbsp;&nbsp;&nbsp;&nbsp;刍薪且弗给，更问裘褐为。
<br>
<br>赵蕃?九月十一夜雨中读吴梦与诗书以示之
<br>&nbsp;&nbsp;&nbsp;&nbsp;疾风吹雨过江干，老屋阙床无处乾。
<br>&nbsp;&nbsp;&nbsp;&nbsp;切切冷蛩深撼壁，累累饥鼠下窥箪。
<br>&nbsp;&nbsp;&nbsp;&nbsp;枕衾屡抚眼难著，灯火重呼诗细看。
<br>&nbsp;&nbsp;&nbsp;&nbsp;谩说为官犹我似，念君怀抱若何宽。
<br>
<br>赵蕃?九月五日具草酌同彦博审知成父集于普宁山半之亭作诗二首
<br>&nbsp;&nbsp;&nbsp;&nbsp;探支重九日，试手菊花斟。
<br>&nbsp;&nbsp;&nbsp;&nbsp;论置人繁寡，觞行自浅深。
<br>&nbsp;&nbsp;&nbsp;&nbsp;风能度林杪，月亦吐山阴。
<br>&nbsp;&nbsp;&nbsp;&nbsp;四听虫仍起，中还蓍我吟。
<br>
<br>赵蕃?九月五日具草酌同彦博审知成父集于普宁山半之亭作诗二首
<br>&nbsp;&nbsp;&nbsp;&nbsp;平生羞狗监，何啻失羊斟。
<br>&nbsp;&nbsp;&nbsp;&nbsp;与子风期尚，相要林壑深。
<br>&nbsp;&nbsp;&nbsp;&nbsp;分甘驹在谷，宁事鹤鸣阴。
<br>&nbsp;&nbsp;&nbsp;&nbsp;此日胡为乐，诗成改又吟。
<br>
<br>赵蕃?九月一日晨起风物凄然不胜怀远之思作五首寄和父憨申并烦转致湖池
<br>&nbsp;&nbsp;&nbsp;&nbsp;作别已半百，得书无二三。
<br>&nbsp;&nbsp;&nbsp;&nbsp;飘零各天外，摇落共江南。
<br>&nbsp;&nbsp;&nbsp;&nbsp;此去仍加远，相思转不堪。
<br>&nbsp;&nbsp;&nbsp;&nbsp;怀哉对床约，老矣折腰惭。
<br>
<br>赵蕃?九月一日晨起风物凄然不胜怀远之思作五首寄和父憨申并烦转致湖池
<br>&nbsp;&nbsp;&nbsp;&nbsp;节佳重九近，风急授衣初。
<br>&nbsp;&nbsp;&nbsp;&nbsp;茱菊年龄迈，枫柽日夜疏。
<br>&nbsp;&nbsp;&nbsp;&nbsp;欲题怀远句，频展寄来书。
<br>&nbsp;&nbsp;&nbsp;&nbsp;憨子能思我，申儿更忆渠。
<br>
<br>赵蕃?九月一日晨起风物凄然不胜怀远之思作五首寄和父憨申并烦转致湖池
<br>&nbsp;&nbsp;&nbsp;&nbsp;秋气故悲哉，连阴况不开。
<br>&nbsp;&nbsp;&nbsp;&nbsp;黄花九日近，白发数茎催。
<br>&nbsp;&nbsp;&nbsp;&nbsp;山际擎新塔，江边峙旧台。
<br>&nbsp;&nbsp;&nbsp;&nbsp;谩看云日暮，安得雁同来。
<br>
<br>赵蕃?九月一日晨起风物凄然不胜怀远之思作五首寄和父憨申并烦转致湖池
<br>&nbsp;&nbsp;&nbsp;&nbsp;姨母比苦胫，涉秋今若何。
<br>&nbsp;&nbsp;&nbsp;&nbsp;音书君定密，离苦我何多。
<br>&nbsp;&nbsp;&nbsp;&nbsp;凫舄思文瑞，灯窗想骥和。
<br>&nbsp;&nbsp;&nbsp;&nbsp;何以俱款集，未厌数经过。
<br>
<br>赵蕃?九月一日晨起风物凄然不胜怀远之思作五首寄和父憨申并烦转致湖池
<br>&nbsp;&nbsp;&nbsp;&nbsp;秋浦新为别，秋风阙寄书。
<br>&nbsp;&nbsp;&nbsp;&nbsp;虽然声问阔，未觉梦魂疏。
<br>&nbsp;&nbsp;&nbsp;&nbsp;杜牧登临后，宛陵吟咏余。
<br>&nbsp;&nbsp;&nbsp;&nbsp;三冬如有暇，五字不妨渠。
<br>
<br>赵蕃?久不看镜须之白者众矣得数语寄成父兼示儿侄
<br>&nbsp;&nbsp;&nbsp;&nbsp;始白才二三，今白乃四五。
<br>&nbsp;&nbsp;&nbsp;&nbsp;萧萧十数茎，底用更缕数。
<br>&nbsp;&nbsp;&nbsp;&nbsp;年来悼亡悲，老至作诗苦。
<br>&nbsp;&nbsp;&nbsp;&nbsp;外形虽由中，不应遽如许。
<br>&nbsp;&nbsp;&nbsp;&nbsp;叹息计此身，几何不埋土。
<br>&nbsp;&nbsp;&nbsp;&nbsp;而此尚低回，悄悄受群侮。
<br>&nbsp;&nbsp;&nbsp;&nbsp;弟能教儿书，儿足事吾圃。
<br>&nbsp;&nbsp;&nbsp;&nbsp;吾岂不可归，兹为寄门户。
<br>
<br>赵蕃?久不领衡州舅氏书以长句问动静
<br>&nbsp;&nbsp;&nbsp;&nbsp;寥阔书题久不闻，可怜鱼雁动成群。
<br>&nbsp;&nbsp;&nbsp;&nbsp;未传春兴衡阳纸，长忆江东日暮云。
<br>&nbsp;&nbsp;&nbsp;&nbsp;见说风帆京口泊，又云山色敬亭分。
<br>&nbsp;&nbsp;&nbsp;&nbsp;莫言翰墨绕游戏，看取毛锥解致君。
<br>
<br>赵蕃?久不闻表叔张平子安否觅使寄此
<br>&nbsp;&nbsp;&nbsp;&nbsp;一自书题阙寄将，不知今度几飞霜。
<br>&nbsp;&nbsp;&nbsp;&nbsp;空云梅岭有驿使，可奈衡阳无雁行。
<br>&nbsp;&nbsp;&nbsp;&nbsp;好趁荐章求北阙，莫因文价滞南荒。
<br>&nbsp;&nbsp;&nbsp;&nbsp;已今快阁治诗板，准拟归舟略系傍。
<br>
<br>赵蕃?久不作诗诗思甚涸春物日盛漫兴三章用常德枣心笔书本不工重复加弱
<br>&nbsp;&nbsp;&nbsp;&nbsp;威严退冰霜，清润归梅柳。
<br>&nbsp;&nbsp;&nbsp;&nbsp;法时骋青春，老至伤白首。
<br>&nbsp;&nbsp;&nbsp;&nbsp;日长卷添书，病倦杯费酒。
<br>&nbsp;&nbsp;&nbsp;&nbsp;姑置雁鹜行，顾惭牛马走。
<br>
<br>赵蕃?久不作诗诗思甚涸春物日盛漫兴三章用常德枣心笔书本不工重复加弱
<br>&nbsp;&nbsp;&nbsp;&nbsp;庭行看萌芽，檐立听呼应。
<br>&nbsp;&nbsp;&nbsp;&nbsp;在物且云然，于我可不竞。
<br>&nbsp;&nbsp;&nbsp;&nbsp;青衫恋五斗，白发间三径。
<br>&nbsp;&nbsp;&nbsp;&nbsp;是岂人之为，绝知吾有命。
<br>
<br>赵蕃?久不作诗诗思甚涸春物日盛漫兴三章用常德枣心笔书本不工重复加弱
<br>&nbsp;&nbsp;&nbsp;&nbsp;春回溪山姿，候趣农桑务。
<br>&nbsp;&nbsp;&nbsp;&nbsp;自知盍归来，人叹推不去。
<br>&nbsp;&nbsp;&nbsp;&nbsp;顺心岂故违，宿诺宁久负。
<br>&nbsp;&nbsp;&nbsp;&nbsp;既已愧渊明，又应惭季路。
<br>
<br>赵蕃?旧悬道中二首
<br>&nbsp;&nbsp;&nbsp;&nbsp;昨日风既止，今晨风未收。
<br>&nbsp;&nbsp;&nbsp;&nbsp;浮波羡幽鸟，唤雨怕鸣鸠。
<br>&nbsp;&nbsp;&nbsp;&nbsp;遗寺荒村里，贞祠古渡头。
<br>&nbsp;&nbsp;&nbsp;&nbsp;登高谢能赋，物色漫分留。
<br>
<br>赵蕃?旧悬道中二首
<br>&nbsp;&nbsp;&nbsp;&nbsp;绿树依平岸，平波映绿芜。
<br>&nbsp;&nbsp;&nbsp;&nbsp;中分虽有路，四极却成湖。
<br>&nbsp;&nbsp;&nbsp;&nbsp;艇子时三两，渔村定有无。
<br>&nbsp;&nbsp;&nbsp;&nbsp;谁其为题作，东野觅诗图。
<br>
<br>赵蕃?菊
<br>&nbsp;&nbsp;&nbsp;&nbsp;蔓菊伶俜不自持，细香仍著野风吹。
<br>&nbsp;&nbsp;&nbsp;&nbsp;少年踊跃岂复梦，明日萧条休更悲。
<br>&nbsp;&nbsp;&nbsp;&nbsp;潭水解令胡广寿，夕英何补屈原饥。
<br>&nbsp;&nbsp;&nbsp;&nbsp;我今漫学浔阳隐，晚立寄怀空有诗。
<br>
<br>赵蕃?菊残有感
<br>&nbsp;&nbsp;&nbsp;&nbsp;病骨支寒政觉难，莫惊蒲柳望秋残。
<br>&nbsp;&nbsp;&nbsp;&nbsp;凄凉不但叹荒菊，寂寞更堪伤败兰。
<br>&nbsp;&nbsp;&nbsp;&nbsp;有鬓已霜那得制，无英可落若为餐。
<br>&nbsp;&nbsp;&nbsp;&nbsp;玉山禾远竹迟实，天骥长饥愁凤鸾。
<br>
<br>赵蕃?举世美奉诏旨分督决狱甲戌判袂之武阳壬午还宿中兴寺而得世美自延
<br>&nbsp;&nbsp;&nbsp;&nbsp;盛暑宵忧动邃旒，敕催诸道决累囚。
<br>&nbsp;&nbsp;&nbsp;&nbsp;承流宣泽弥兢惕，履险航湍敢滞留。
<br>&nbsp;&nbsp;&nbsp;&nbsp;南北分驰才数夕，重轻释系已三州。
<br>&nbsp;&nbsp;&nbsp;&nbsp;高材想尽哀矜意，美痬从勿药瘳。
<br>
<br>赵蕃?句
<br>&nbsp;&nbsp;&nbsp;&nbsp;青云道远龙媒老，白雪词高鬼胆寒。
<br>
<br>赵蕃?句
<br>&nbsp;&nbsp;&nbsp;&nbsp;王家碧香酿，刘尹建安诗。
<br>
<br>赵蕃?郡檄子肃检视旱田以诗寄之
<br>&nbsp;&nbsp;&nbsp;&nbsp;是邦且熟无多收，况于水旱相为忧。
<br>&nbsp;&nbsp;&nbsp;&nbsp;使君奏课避非实，檄公按视临田畴。
<br>&nbsp;&nbsp;&nbsp;&nbsp;民闻公来相告语，活国忧民公自许。
<br>&nbsp;&nbsp;&nbsp;&nbsp;平时爱我如恐伤，今胡不能为轻赋。
<br>&nbsp;&nbsp;&nbsp;&nbsp;人生衣食固有端，作苦宁敢求自安。
<br>&nbsp;&nbsp;&nbsp;&nbsp;分当戮力给公上，何意年岁逢艰难。
<br>&nbsp;&nbsp;&nbsp;&nbsp;吾君德盛过文景，诏书屡下民惟省。
<br>&nbsp;&nbsp;&nbsp;&nbsp;公其为我谢使君，考虽下下民安枕。
<br>
<br>赵蕃?克斋
<br>&nbsp;&nbsp;&nbsp;&nbsp;百川恣奔腾，底柱乃屹立。
<br>&nbsp;&nbsp;&nbsp;&nbsp;万物盖可流，畴能转金石。
<br>&nbsp;&nbsp;&nbsp;&nbsp;世纷峥嵘来，何啻一敌国。
<br>&nbsp;&nbsp;&nbsp;&nbsp;油然反吾斋，梦觉春冰释。
<br>
<br>赵蕃?客长沙邢园堂下梅花一萼先开有怀成父斯远二首
<br>&nbsp;&nbsp;&nbsp;&nbsp;老树发青枝，晴多雨亦奇。
<br>&nbsp;&nbsp;&nbsp;&nbsp;一花夸独破，病眼得先窥。
<br>&nbsp;&nbsp;&nbsp;&nbsp;又作殊方见，还成寄远诗。
<br>&nbsp;&nbsp;&nbsp;&nbsp;不知闽与渏，何处念乖离。
<br>
<br>赵蕃?客长沙邢园堂下梅花一萼先开有怀成父斯远二首
<br>&nbsp;&nbsp;&nbsp;&nbsp;亦到溪南否，还能念我不。
<br>&nbsp;&nbsp;&nbsp;&nbsp;梅花今次第，客子政飘浮。
<br>&nbsp;&nbsp;&nbsp;&nbsp;师法真难得，微官盍罢休。
<br>&nbsp;&nbsp;&nbsp;&nbsp;饥寒还累我，寤寐只关忧。
<br>
<br>赵蕃?客中遇雪不胜家山之思催晦庵写诗及书
<br>&nbsp;&nbsp;&nbsp;&nbsp;旅枕骤疑风彻屋，晓窗还见雪填渠。
<br>&nbsp;&nbsp;&nbsp;&nbsp;梅花未放腊前蕊，雁足浑无别后书。
<br>&nbsp;&nbsp;&nbsp;&nbsp;故意谁其哀范叔，倦游身自困相如。
<br>&nbsp;&nbsp;&nbsp;&nbsp;赠言故愈绨袍赐，载路何须驷马车。
<br>
<br>赵蕃?课诗
<br>&nbsp;&nbsp;&nbsp;&nbsp;滩长有余逸，滩迥不胜迟。
<br>&nbsp;&nbsp;&nbsp;&nbsp;山帽堆云絮，水纹飞雨丝。
<br>&nbsp;&nbsp;&nbsp;&nbsp;鸥鸣如避弋，鸟倦盍投枝。
<br>&nbsp;&nbsp;&nbsp;&nbsp;无计繁忧整，聊因课小诗。
<br>
<br>赵蕃?口占
<br>&nbsp;&nbsp;&nbsp;&nbsp;稍不作山行，山行眼界生。
<br>&nbsp;&nbsp;&nbsp;&nbsp;晚禾场已筑，宿麦地初耕。
<br>&nbsp;&nbsp;&nbsp;&nbsp;乷角收牛策，青裙负水畓。
<br>&nbsp;&nbsp;&nbsp;&nbsp;自安如有道，所乐是无营。
<br>&nbsp;&nbsp;&nbsp;&nbsp;我亦怀兹愿，胡为计莫成。
<br>
<br>赵蕃?口占简去非
<br>&nbsp;&nbsp;&nbsp;&nbsp;春风春雨急仍颠，闻道远劳从事贤。
<br>&nbsp;&nbsp;&nbsp;&nbsp;软脚不应惟命酒，池塘生草要新篇。
<br>
<br>赵蕃?口占三首
<br>&nbsp;&nbsp;&nbsp;&nbsp;殷勤语舟子，举棹莫匆匆。
<br>&nbsp;&nbsp;&nbsp;&nbsp;恐怕鸳鸯伴，飞息不得同。
<br>
<br>赵蕃?口占三首
<br>&nbsp;&nbsp;&nbsp;&nbsp;雁雁呼其群，饮宿不相放。
<br>&nbsp;&nbsp;&nbsp;&nbsp;春至且北归，秋来复南同。
<br>
<br>赵蕃?口占三首
<br>&nbsp;&nbsp;&nbsp;&nbsp;溪头柳依依，溪畔草离离。
<br>&nbsp;&nbsp;&nbsp;&nbsp;草木本何与，行人自愁思。
<br>
<br>赵蕃?口占示成父
<br>&nbsp;&nbsp;&nbsp;&nbsp;雨暴落何方，空成掣电光。
<br>&nbsp;&nbsp;&nbsp;&nbsp;凄凉风陡变，黯黮月微妨。
<br>&nbsp;&nbsp;&nbsp;&nbsp;就取征衣盖，共谈三径荒。
<br>&nbsp;&nbsp;&nbsp;&nbsp;蝉连几彻晓，有恨故悢悢。
<br>
<br>赵蕃?哭蔡西山
<br>&nbsp;&nbsp;&nbsp;&nbsp;鹃叫春林复递诗，雁回霜月忽传悲。
<br>&nbsp;&nbsp;&nbsp;&nbsp;兰枯蕙死迷三楚，雨暗云昏碍九疑。
<br>&nbsp;&nbsp;&nbsp;&nbsp;早岁力辞公府檄，暮年名与党人碑。
<br>&nbsp;&nbsp;&nbsp;&nbsp;呜呼季子延陵墓，不待鑱辞行可知。
<br>
<br>赵蕃?苦雨感叹而作
<br>&nbsp;&nbsp;&nbsp;&nbsp;不肯官岭海，颇畏瘴疠虞。
<br>&nbsp;&nbsp;&nbsp;&nbsp;谁知江西山尽处，亦有岚雾画若晡。
<br>&nbsp;&nbsp;&nbsp;&nbsp;五斗何所直，千金不保躯。
<br>&nbsp;&nbsp;&nbsp;&nbsp;司空城旦困刀笔，尺籍伍符愁钺鈇。
<br>&nbsp;&nbsp;&nbsp;&nbsp;吁嗟此贼衖如，飞烟一炬斯无余。
<br>&nbsp;&nbsp;&nbsp;&nbsp;奈何徵兵动州闾，纷然亦复劳转输。
<br>&nbsp;&nbsp;&nbsp;&nbsp;戍栅如栉犹恐痚，江徼一朝成塞隅。
<br>
<br>赵蕃?昆山兄惠笔乃周寿玉簪样试用其一已作秃翁犹耐驱使成绝句二首异日
<br>&nbsp;&nbsp;&nbsp;&nbsp;遂初赋就笔余铓，赠我蒙探古锦囊。
<br>&nbsp;&nbsp;&nbsp;&nbsp;耐久固殊流俗败，含情浑似故人长。
<br>
<br>赵蕃?昆山兄惠笔乃周寿玉簪样试用其一已作秃翁犹耐驱使成绝句二首异日
<br>&nbsp;&nbsp;&nbsp;&nbsp;遂初赋就笔余珍，赠多多君意甚真。
<br>&nbsp;&nbsp;&nbsp;&nbsp;累句尚能资借助，拙书犹得长精神。
<br>
<br>赵蕃?困坐穷山无以娱日用随斋问讯韵寄莘夫并呈随斋
<br>&nbsp;&nbsp;&nbsp;&nbsp;少陵苦忆将廉颇，才似淮阴亦奈何。
<br>&nbsp;&nbsp;&nbsp;&nbsp;岂待秋风方忆脍，不堪夏日况挥戈。
<br>&nbsp;&nbsp;&nbsp;&nbsp;分当鹿鹿终随后，言敢譫譫取屡诃。
<br>&nbsp;&nbsp;&nbsp;&nbsp;世事多虞未知免，鹅烹复坐不能歌。
<br>
<br>赵蕃?腊月二十四夜同成父对所传赣陈丞诗作此寄陈
<br>&nbsp;&nbsp;&nbsp;&nbsp;旁舍箠楚息，小斋灯火同。
<br>&nbsp;&nbsp;&nbsp;&nbsp;犹贪诵诗发，未暇问人穷。
<br>&nbsp;&nbsp;&nbsp;&nbsp;笑我尉方暇，忆渠丞不聋。
<br>&nbsp;&nbsp;&nbsp;&nbsp;移官故相近，得句可邮筒。
<br>
<br>赵蕃?腊月十九日饮于周氏无尽藏雪作
<br>&nbsp;&nbsp;&nbsp;&nbsp;卯饮君家江上楼，坐中风雪暗前洲。
<br>&nbsp;&nbsp;&nbsp;&nbsp;世间砫缴无空巧，我自归心没白鸥。
<br>
<br>赵蕃?兰溪溪岸梅花
<br>&nbsp;&nbsp;&nbsp;&nbsp;不用温家玉镜台，下临溪水静无埃。
<br>&nbsp;&nbsp;&nbsp;&nbsp;若非姑射冰肌至，即是罗浮缟袂来。
<br>
<br>赵蕃?老梅
<br>&nbsp;&nbsp;&nbsp;&nbsp;稚梅非不佳，颜色终敷腴。
<br>&nbsp;&nbsp;&nbsp;&nbsp;惟此老不枯，故能清且舑。
<br>
<br>赵蕃?老卿携诗三篇来复答一首
<br>&nbsp;&nbsp;&nbsp;&nbsp;闭门两日病不出，得句谁能就我哦。
<br>&nbsp;&nbsp;&nbsp;&nbsp;贫家尊酒可怜许，饮君宁得到无何。
<br>
<br>赵蕃?乐南金秀才求其先处士君挽诗追作
<br>&nbsp;&nbsp;&nbsp;&nbsp;此邦来已晚，人物欠冰清。
<br>&nbsp;&nbsp;&nbsp;&nbsp;要摭平生实，聊徵月旦评。
<br>&nbsp;&nbsp;&nbsp;&nbsp;有儿真不朽，求志得知名。
<br>&nbsp;&nbsp;&nbsp;&nbsp;更谷求吾语，吾言曷重轻。
<br>
<br>赵蕃?乐岁歌
<br>&nbsp;&nbsp;&nbsp;&nbsp;早禾登场无余粒，晚禾结穟俱全实。
<br>&nbsp;&nbsp;&nbsp;&nbsp;如闻自入夏秋来，十日一雨晴五日。
<br>&nbsp;&nbsp;&nbsp;&nbsp;去年夏旱秋与同，早禾半获晚禾空。
<br>&nbsp;&nbsp;&nbsp;&nbsp;未云收获告毕工，十家九家愁叹中。
<br>&nbsp;&nbsp;&nbsp;&nbsp;岂知今年有丰殖，父子相安妻反室。
<br>&nbsp;&nbsp;&nbsp;&nbsp;东坡先生故尝言，民自天民天定卹。
<br>&nbsp;&nbsp;&nbsp;&nbsp;我今千里方来归，释担先题乐岁诗。
<br>&nbsp;&nbsp;&nbsp;&nbsp;其谁传似闾里儿，乘时闭籴将安施。
<br>
<br>赵蕃?雷老欲退普宁二绝句
<br>&nbsp;&nbsp;&nbsp;&nbsp;借阁看山且半年，看山未饱此为迁。
<br>&nbsp;&nbsp;&nbsp;&nbsp;闻师亦欲抛山去，只恐山灵未许然。
<br>
<br>赵蕃?雷老欲退普宁二绝句
<br>&nbsp;&nbsp;&nbsp;&nbsp;怀玉山中旧住人，岁寒庵里坐禅身。
<br>&nbsp;&nbsp;&nbsp;&nbsp;当年未解来飞锡，今日何妨却问津。
<br>
<br>赵蕃?离家
<br>&nbsp;&nbsp;&nbsp;&nbsp;饥来驱我去何之，束担垂行却住时。
<br>&nbsp;&nbsp;&nbsp;&nbsp;幼女亦知离别感，挽衣端欲问归期。
<br>
<br>赵蕃?篱落间见凌霄偶书
<br>&nbsp;&nbsp;&nbsp;&nbsp;凌霄何自名，缘木与俱生。
<br>&nbsp;&nbsp;&nbsp;&nbsp;底事因蓬附，故为亦蔓荣。
<br>
<br>赵蕃?李大椿伯寿见示宝剑歌答之
<br>&nbsp;&nbsp;&nbsp;&nbsp;李子久不调，慷慨多雄辞。
<br>&nbsp;&nbsp;&nbsp;&nbsp;题为宝剑篇，赠我何足知。
<br>&nbsp;&nbsp;&nbsp;&nbsp;我为读数过，因之重嗟咨。
<br>&nbsp;&nbsp;&nbsp;&nbsp;尚方愿赐有朱云，櫑具带剑有不疑。
<br>&nbsp;&nbsp;&nbsp;&nbsp;云也安能斩张禹，曼倩脱或逢胜之。
<br>&nbsp;&nbsp;&nbsp;&nbsp;君才固有用，我病且复衰。
<br>&nbsp;&nbsp;&nbsp;&nbsp;谁能长佩矜陆离，但取短铗歌归来。
<br>
<br>赵蕃?李商叟传录临川与黎师侯唱酬怀曾文清公长句用韵作四首
<br>&nbsp;&nbsp;&nbsp;&nbsp;欲访临川苦恨迟，一官窘束费符移。
<br>&nbsp;&nbsp;&nbsp;&nbsp;台高纳日朝寻胜，蕉合生风夜语离。
<br>&nbsp;&nbsp;&nbsp;&nbsp;别后有怀长入梦，向来未识已传诗。
<br>&nbsp;&nbsp;&nbsp;&nbsp;信知习气难除洗，可怪深悲墨习丝。
<br>
<br>赵蕃?李商叟传录临川与黎师侯唱酬怀曾文清公长句用韵作四首
<br>&nbsp;&nbsp;&nbsp;&nbsp;生世胡为尔许迟，况经事变与时移。
<br>&nbsp;&nbsp;&nbsp;&nbsp;论文尚喜两公在，一见何胜隔岁离。
<br>&nbsp;&nbsp;&nbsp;&nbsp;落木长江天末恨，清风朗月卷中诗。
<br>&nbsp;&nbsp;&nbsp;&nbsp;有怀曾子今冥漠，雨泪真成满面丝。
<br>
<br>赵蕃?李商叟传录临川与黎师侯唱酬怀曾文清公长句用韵作四首
<br>&nbsp;&nbsp;&nbsp;&nbsp;向夕相寻昔步迟，坐残初月见阴移。
<br>&nbsp;&nbsp;&nbsp;&nbsp;关心去后几南北，倒指从前屡合离。
<br>&nbsp;&nbsp;&nbsp;&nbsp;君叹我贫犹为米，我怜君苦伹耽诗。
<br>&nbsp;&nbsp;&nbsp;&nbsp;三山堂下冰溪水，何日扁舟两钓丝。
<br>
<br>赵蕃?李商叟传录临川与黎师侯唱酬怀曾文清公长句用韵作四首
<br>&nbsp;&nbsp;&nbsp;&nbsp;叹息茶山识面迟，经过旧宅恨推移。
<br>&nbsp;&nbsp;&nbsp;&nbsp;听泉尚想甘瓢乐，抚竹如亲与物离。
<br>&nbsp;&nbsp;&nbsp;&nbsp;千首未多行世集，数篇才刻住山诗。
<br>&nbsp;&nbsp;&nbsp;&nbsp;属君勉力任兹事，吾道只今棼若丝。
<br>
<br>赵蕃?李商叟举似用南涧山字韵茶山星字韵数诗辄借韵呈商叟二首
<br>&nbsp;&nbsp;&nbsp;&nbsp;已悲傲吏失南山，尚喜王儦峙旧坛。
<br>&nbsp;&nbsp;&nbsp;&nbsp;感怆自应新发白，乖离可使旧盟寒。
<br>&nbsp;&nbsp;&nbsp;&nbsp;篙师径欲通宵发，我辈深嗟会面难。
<br>&nbsp;&nbsp;&nbsp;&nbsp;月底婆娑灯下语，恍然还是昔年看。
<br>
<br>赵蕃?李商叟举似用南涧山字韵茶山星字韵数诗辄借韵呈商叟二首
<br>&nbsp;&nbsp;&nbsp;&nbsp;吾州畴昔聚文星，我已后之君有声。
<br>&nbsp;&nbsp;&nbsp;&nbsp;丹笔未讎天禄阁，白头犹住锦官城。
<br>&nbsp;&nbsp;&nbsp;&nbsp;旧谙林麓深堪隐，今见溪山远更明。
<br>&nbsp;&nbsp;&nbsp;&nbsp;剩欲相投小盘礴，溪头亡好坏橹双鸣。
<br>
<br>赵蕃?李声父唐德舆程士和梁和仲过饮
<br>&nbsp;&nbsp;&nbsp;&nbsp;相期本林园，相厄乃霰雪。
<br>&nbsp;&nbsp;&nbsp;&nbsp;不难屐齿去，所怕巾角折。
<br>&nbsp;&nbsp;&nbsp;&nbsp;香烧古铜鼎，囊贮今墨帖。
<br>&nbsp;&nbsp;&nbsp;&nbsp;欲醉竟不能，匆匆谢车辙。
<br>
<br>赵蕃?李叔器方养源叔器之侄填载酒饯余于思敬亭
<br>&nbsp;&nbsp;&nbsp;&nbsp;倦客理舟楫，高情携酒肴。
<br>&nbsp;&nbsp;&nbsp;&nbsp;有亭当水澨，共步转江皋。
<br>&nbsp;&nbsp;&nbsp;&nbsp;我已乘流去，渠犹伫立劳。
<br>&nbsp;&nbsp;&nbsp;&nbsp;风前醉难倚，月照首频搔。
<br>
<br>赵蕃?李通判休日约僚属追凉于净因已复酌于芙蕖馆既题名于寺之壁为赋唐
<br>&nbsp;&nbsp;&nbsp;&nbsp;野寺依林木，官园带芰荷。
<br>&nbsp;&nbsp;&nbsp;&nbsp;饭蔬朝共集，尊酒晚成过。
<br>&nbsp;&nbsp;&nbsp;&nbsp;岁月记游胜，礼容宽俗苛。
<br>&nbsp;&nbsp;&nbsp;&nbsp;公能数倾倒，我得慰蹉跎。
<br>
<br>赵蕃?理菊
<br>&nbsp;&nbsp;&nbsp;&nbsp;携鉯乘夏雨，分菊待秋风。
<br>&nbsp;&nbsp;&nbsp;&nbsp;幽事常关我，闲居不负公。
<br>&nbsp;&nbsp;&nbsp;&nbsp;苔深连竹地，篱破接兰丛。
<br>&nbsp;&nbsp;&nbsp;&nbsp;更约儿童辈，须勤灌溉功。
<br>
<br>赵蕃?立春
<br>&nbsp;&nbsp;&nbsp;&nbsp;腊中要雪逢三白，春日还沾雨似膏。
<br>&nbsp;&nbsp;&nbsp;&nbsp;天意于农亦良厚，何须耒耜我家操。
<br>
<br>赵蕃?立春
<br>&nbsp;&nbsp;&nbsp;&nbsp;昨日元正今日春，佳辰并作一翻新。
<br>&nbsp;&nbsp;&nbsp;&nbsp;试看柳色遽如许，无耐梅花憔悴人。
<br>
<br>赵蕃?立春
<br>&nbsp;&nbsp;&nbsp;&nbsp;春日每颁宽大诏，天公意与圣人同。
<br>&nbsp;&nbsp;&nbsp;&nbsp;故于半载焦枯后，一雨聊资土脉通。
<br>
<br>赵蕃?立春前三日雪明日犹未已时简子进彦博昆仲示成父四首
<br>&nbsp;&nbsp;&nbsp;&nbsp;稍稍因风集，萧萧与霰俱。
<br>&nbsp;&nbsp;&nbsp;&nbsp;山明一笑粲，竹重折腰趋。
<br>&nbsp;&nbsp;&nbsp;&nbsp;白战惭非敌，清谭孰可娱。
<br>&nbsp;&nbsp;&nbsp;&nbsp;无庸杖方竹，随懒坐团蒲。
<br>
<br>赵蕃?立春前三日雪明日犹未已时简子进彦博昆仲示成父四首
<br>&nbsp;&nbsp;&nbsp;&nbsp;应候犹当腊，争先未得春。
<br>&nbsp;&nbsp;&nbsp;&nbsp;人贫只好旧，天意欲呈新。
<br>&nbsp;&nbsp;&nbsp;&nbsp;尽洗江南瘴，全消渭北尘。
<br>&nbsp;&nbsp;&nbsp;&nbsp;能逢中兴日，甘作未归民。
<br>
<br>赵蕃?立春前三日雪明日犹未已时简子进彦博昆仲示成父四首
<br>&nbsp;&nbsp;&nbsp;&nbsp;衾冷方高卧，窗明误揽衣。
<br>&nbsp;&nbsp;&nbsp;&nbsp;问梅穿破履，借米启柴扉。
<br>&nbsp;&nbsp;&nbsp;&nbsp;晓日犹藏密，和风盍解围。
<br>&nbsp;&nbsp;&nbsp;&nbsp;冬春俱正令，宁复病年饥。
<br>
<br>赵蕃?立春前三日雪明日犹未已时简子进彦博昆仲示成父四首
<br>&nbsp;&nbsp;&nbsp;&nbsp;待伴先春至，差明积夜初。
<br>&nbsp;&nbsp;&nbsp;&nbsp;空庭式无扫，冻笔屡成嘘。
<br>&nbsp;&nbsp;&nbsp;&nbsp;溪远应回棹，窗明好读书。
<br>&nbsp;&nbsp;&nbsp;&nbsp;惠连临此际，题赋复何如。
<br>
<br>赵蕃?立春日呈彦博并帖审知
<br>&nbsp;&nbsp;&nbsp;&nbsp;忆昔少陵身在蜀，遇春曾忆两京梅。
<br>&nbsp;&nbsp;&nbsp;&nbsp;我今久隔乡关念，病后徒惊节物催。
<br>&nbsp;&nbsp;&nbsp;&nbsp;不见过门长者辙，可怜到手故人杯。
<br>&nbsp;&nbsp;&nbsp;&nbsp;长亭与想东征路，柳色青青拂面来。
<br>
<br>赵蕃?立春日小饮
<br>&nbsp;&nbsp;&nbsp;&nbsp;今日青春立，今年白发多。
<br>&nbsp;&nbsp;&nbsp;&nbsp;酒杯欺我老，梅朵奈渠何。
<br>
<br>赵蕃?立春日邂逅周文显于子畅兄许饮酒论文欢有余也成二首
<br>&nbsp;&nbsp;&nbsp;&nbsp;文字追秦汉，箪瓢保贱贫。
<br>&nbsp;&nbsp;&nbsp;&nbsp;延英空侧席，下里老斯人。
<br>&nbsp;&nbsp;&nbsp;&nbsp;倾盖宁嗟晚，推门莫厌频。
<br>&nbsp;&nbsp;&nbsp;&nbsp;罢谈刍狗用，且看土牛春。
<br>
<br>赵蕃?立春日邂逅周文显于子畅兄许饮酒论文欢有余也成二首
<br>&nbsp;&nbsp;&nbsp;&nbsp;吾友南昌尉，典刑诸父风。
<br>&nbsp;&nbsp;&nbsp;&nbsp;元龙豪气在，东野古心同。
<br>&nbsp;&nbsp;&nbsp;&nbsp;置酒能招我，论文更许公。
<br>&nbsp;&nbsp;&nbsp;&nbsp;相从真益者，那复叹途穷。
<br>
<br>赵蕃?立春日自城还县道中作
<br>&nbsp;&nbsp;&nbsp;&nbsp;晴烟生野聚，冻雪被山田。
<br>&nbsp;&nbsp;&nbsp;&nbsp;树树梅花下，芊芊麦秀边。
<br>&nbsp;&nbsp;&nbsp;&nbsp;青春今日立，白发此身怜。
<br>&nbsp;&nbsp;&nbsp;&nbsp;更想痴儿女，悲啼忆去年。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;出门复入门，去来何悠悠。
<br>&nbsp;&nbsp;&nbsp;&nbsp;故人别有见，见乃不重留。
<br>&nbsp;&nbsp;&nbsp;&nbsp;居人宁念此，行者可胜不。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;今年非闰年，是月已腊月。
<br>&nbsp;&nbsp;&nbsp;&nbsp;北风勿渠嗔，汝自衣百结。
<br>&nbsp;&nbsp;&nbsp;&nbsp;永夜只愁阴，清晨吹作雪。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;僧房四立壁，淅沥夜吹风。
<br>&nbsp;&nbsp;&nbsp;&nbsp;破衲作探拥，其势乃若空。
<br>&nbsp;&nbsp;&nbsp;&nbsp;晨钟不能待，宿火拨通红。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;悲风吹篮舆，渺渺如孤舟。
<br>&nbsp;&nbsp;&nbsp;&nbsp;我亦作坐睡，兀兀随轻鸥。
<br>&nbsp;&nbsp;&nbsp;&nbsp;鸥翻梦亦觉，未绝叩舷讴。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;抱关故悠悠，挂壁仍駸駸。
<br>&nbsp;&nbsp;&nbsp;&nbsp;况此十日病，酒止诗废吟。
<br>&nbsp;&nbsp;&nbsp;&nbsp;别来定安否，千万关我心。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;借宅亦种竹，知子未忘此。
<br>&nbsp;&nbsp;&nbsp;&nbsp;竹间有余暇，尘事勿到耳。
<br>&nbsp;&nbsp;&nbsp;&nbsp;行年且半百，太息我与尔。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;怀绶新括州，乘驄前御史。
<br>&nbsp;&nbsp;&nbsp;&nbsp;一州与天下，先后宁同轨。
<br>&nbsp;&nbsp;&nbsp;&nbsp;纵云山水佳，何与于疮。
<br>
<br>赵蕃?溧水道中回寄子肃玉汝并属李晦庵八首
<br>&nbsp;&nbsp;&nbsp;&nbsp;李孙两词伯，我尔乃学子。
<br>&nbsp;&nbsp;&nbsp;&nbsp;辈行虽不同，趣操要相似。
<br>&nbsp;&nbsp;&nbsp;&nbsp;岁寒松柏知，春风谢桃李。
<br>
<br>赵蕃?溧阳别成父弟兼寄远父秉文
<br>&nbsp;&nbsp;&nbsp;&nbsp;策蹇同来秋始高，肃霜于此背征袍。
<br>&nbsp;&nbsp;&nbsp;&nbsp;别离摇落谁入句，险阻艰难卒岁劳。
<br>&nbsp;&nbsp;&nbsp;&nbsp;好在梅花千雪树，因思我友两文豪。
<br>&nbsp;&nbsp;&nbsp;&nbsp;莫道凶年政艰食，径须一醉办糜醪。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷18】
<br>
<br>赵蕃?溧阳道中怀秉文
<br>&nbsp;&nbsp;&nbsp;&nbsp;不见水南梅，春风已四回。
<br>&nbsp;&nbsp;&nbsp;&nbsp;纵传诗满纸，何似酒同杯。
<br>&nbsp;&nbsp;&nbsp;&nbsp;已与修涂背，还寻旧路来。
<br>&nbsp;&nbsp;&nbsp;&nbsp;计期犹促近，到处勿徘徊。
<br>
<br>赵蕃?溧阳书事
<br>&nbsp;&nbsp;&nbsp;&nbsp;风引仙舟去莫同，自知名愧郭林宗。
<br>&nbsp;&nbsp;&nbsp;&nbsp;倦游偶作连朝住，颇觉临邛费缪恭。
<br>
<br>赵蕃?溧阳邂逅胡安丰赴官送以二诗
<br>&nbsp;&nbsp;&nbsp;&nbsp;清江江上顺风船，大轴持来得纵观。
<br>&nbsp;&nbsp;&nbsp;&nbsp;几对江山忆谈笑，故怀书札欠平安。
<br>&nbsp;&nbsp;&nbsp;&nbsp;传闻召节趣归对，不信淮州劳跨鞍。
<br>&nbsp;&nbsp;&nbsp;&nbsp;我欲渡江因病返，岂期于此刺探漫。
<br>
<br>赵蕃?溧阳邂逅胡安丰赴官送以二诗
<br>&nbsp;&nbsp;&nbsp;&nbsp;丈人笔力老波澜，平处犹能敌建安。
<br>&nbsp;&nbsp;&nbsp;&nbsp;暂为时清掌边角，却来夜直上金銮。
<br>&nbsp;&nbsp;&nbsp;&nbsp;怅侬三径归来引，翻作五溪行路难。
<br>&nbsp;&nbsp;&nbsp;&nbsp;邂逅一欣还别去，雪泥连日未全乾。
<br>
<br>赵蕃?连日得顺风
<br>&nbsp;&nbsp;&nbsp;&nbsp;上水深虞费挽牵，顺风似得江神怜。
<br>&nbsp;&nbsp;&nbsp;&nbsp;云山好处留不得，纵望令人空惘然。
<br>
<br>赵蕃?连日风雨有怀沈仲良欧阳全真
<br>&nbsp;&nbsp;&nbsp;&nbsp;满城风雨重阳近，此句岂惟时节咏。
<br>&nbsp;&nbsp;&nbsp;&nbsp;古今凡历几诗人，独觉柯山有余韵。
<br>&nbsp;&nbsp;&nbsp;&nbsp;临川之谢东莱吕，往往怀潘用兹语。
<br>&nbsp;&nbsp;&nbsp;&nbsp;我尝评此七字句，政似江边乌臼树。
<br>&nbsp;&nbsp;&nbsp;&nbsp;去年此节虽凄凉，和诗有沈与欧阳。
<br>&nbsp;&nbsp;&nbsp;&nbsp;今年愁绝不可道，三人各在天一方。
<br>
<br>赵蕃?连日昏雾感怀
<br>&nbsp;&nbsp;&nbsp;&nbsp;穷山逼穷冬，苦雾作苦寒。
<br>&nbsp;&nbsp;&nbsp;&nbsp;举头不见日，况乃见长安。
<br>&nbsp;&nbsp;&nbsp;&nbsp;朝听谯鼓微，午听庭雀讙。
<br>&nbsp;&nbsp;&nbsp;&nbsp;占晴复畏雨，有抱那得宽。
<br>&nbsp;&nbsp;&nbsp;&nbsp;少日谬学诗，中年痴觅官。
<br>&nbsp;&nbsp;&nbsp;&nbsp;择术不自审，终焉堕艰难。
<br>&nbsp;&nbsp;&nbsp;&nbsp;妄营三径资，轻舍陋巷箪。
<br>&nbsp;&nbsp;&nbsp;&nbsp;胡不返故步，无为不邯郸。
<br>
<br>赵蕃?连日与邢伯方兄弟饮成四十字
<br>&nbsp;&nbsp;&nbsp;&nbsp;江上风虽横，林间月自新。
<br>&nbsp;&nbsp;&nbsp;&nbsp;探橐看墨妙，酌酒话情亲。
<br>&nbsp;&nbsp;&nbsp;&nbsp;感叹思前日，飘零愧此身。
<br>&nbsp;&nbsp;&nbsp;&nbsp;未妨频夕醉，初不污东茵。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;小雨洗清昼，幽花耀寒厅。
<br>&nbsp;&nbsp;&nbsp;&nbsp;云间返微照，风薄成细零。
<br>&nbsp;&nbsp;&nbsp;&nbsp;蝉凄如欲收，虫咽无暂停。
<br>&nbsp;&nbsp;&nbsp;&nbsp;渠将趣寒事，我自感颓龄。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;颓龄不可羁，寒事亦已迫。
<br>&nbsp;&nbsp;&nbsp;&nbsp;女褐破未纫，儿襦短仍窄。
<br>&nbsp;&nbsp;&nbsp;&nbsp;杜陵叹女痴，渊明更儿责。
<br>&nbsp;&nbsp;&nbsp;&nbsp;返念田有翁，囷禾与机帛。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;墙根数席地，聊尔遣耘治。
<br>&nbsp;&nbsp;&nbsp;&nbsp;年丰菜亦熟，采掇斯及时。
<br>&nbsp;&nbsp;&nbsp;&nbsp;拔葵愧公仪，学圃非樊迟。
<br>&nbsp;&nbsp;&nbsp;&nbsp;幸逃肉食鄙，用补带粟饥。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;渊明抱羸疾，犹复归田园。
<br>&nbsp;&nbsp;&nbsp;&nbsp;安能为五斗，折腰若拳拳。
<br>&nbsp;&nbsp;&nbsp;&nbsp;箪瓢非可乐，不改乃称贤。
<br>&nbsp;&nbsp;&nbsp;&nbsp;夫子故不死，仰鑽高且坚。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;我官虽云薄，廪粟犹有继。
<br>&nbsp;&nbsp;&nbsp;&nbsp;怀哉江东弟，糊口当何计。
<br>&nbsp;&nbsp;&nbsp;&nbsp;风悲陨高梧，雨叹凋碧蕙。
<br>&nbsp;&nbsp;&nbsp;&nbsp;富合与贫离，怛然抚身世。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;闻儿诵书声，两耳辄身明。
<br>&nbsp;&nbsp;&nbsp;&nbsp;青紫云乎哉，老我愧此生。
<br>&nbsp;&nbsp;&nbsp;&nbsp;家声寒如冰，奔走霜鬓盈。
<br>&nbsp;&nbsp;&nbsp;&nbsp;束书故好在，淹泊谅无成。
<br>
<br>赵蕃?连日雨作顿有秋意怀感之余得诗七首书呈教授知悬
<br>&nbsp;&nbsp;&nbsp;&nbsp;沈侯赋郊居，欧公赋鸣蝉。
<br>&nbsp;&nbsp;&nbsp;&nbsp;谁谓远莫继，有孙笔翩翩。
<br>&nbsp;&nbsp;&nbsp;&nbsp;我独歌肮脏，世憎还自怜。
<br>&nbsp;&nbsp;&nbsp;&nbsp;秋风鸣不已，如欲相和然。
<br>
<br>赵蕃?连日欲雨辄为风所败
<br>&nbsp;&nbsp;&nbsp;&nbsp;不雨又一月，望霓宽众心。
<br>&nbsp;&nbsp;&nbsp;&nbsp;雷师非敢怠，风伯故相侵。
<br>&nbsp;&nbsp;&nbsp;&nbsp;国祀居常典，天诛徯下临。
<br>&nbsp;&nbsp;&nbsp;&nbsp;谁能奋韩笔，并为丐商霖。
<br>
<br>赵蕃?连雪不已复作绝句咏之及六而止殆未免不愁冻杀之诮也
<br>&nbsp;&nbsp;&nbsp;&nbsp;粲粲初投米，飘飘旋落花。
<br>&nbsp;&nbsp;&nbsp;&nbsp;巷深迷吠犬，林合误归鸦。
<br>
<br>赵蕃?连雪不已复作绝句咏之及六而止殆未免不愁冻杀之诮也
<br>&nbsp;&nbsp;&nbsp;&nbsp;对岸初封屋，临流已蔽汀。
<br>&nbsp;&nbsp;&nbsp;&nbsp;长江停衮衮，去鸟失冥冥。
<br>
<br>赵蕃?连雪不已复作绝句咏之及六而止殆未免不愁冻杀之诮也
<br>&nbsp;&nbsp;&nbsp;&nbsp;勿谓虚明质，能成积厌威。
<br>&nbsp;&nbsp;&nbsp;&nbsp;由轻终及重，至著本从微。
<br>
<br>赵蕃?连雪不已复作绝句咏之及六而止殆未免不愁冻杀之诮也
<br>&nbsp;&nbsp;&nbsp;&nbsp;不假丹青手，居成水墨图。
<br>&nbsp;&nbsp;&nbsp;&nbsp;莫嗟玄尚白，靡叹粪难污。
<br>
<br>赵蕃?连雪不已复作绝句咏之及六而止殆未免不愁冻杀之诮也
<br>&nbsp;&nbsp;&nbsp;&nbsp;往记严陵岸，乔林挂乱孙。
<br>&nbsp;&nbsp;&nbsp;&nbsp;还思溧阳路，小艇触轻澌。
<br>
<br>赵蕃?连雪不已复作绝句咏之及六而止殆未免不愁冻杀之诮也
<br>&nbsp;&nbsp;&nbsp;&nbsp;背荫常先积，当明竟早消。
<br>&nbsp;&nbsp;&nbsp;&nbsp;草衰犹秀色，柳悴亦长条。
<br>
<br>赵蕃?连雪偶书
<br>&nbsp;&nbsp;&nbsp;&nbsp;初雪为欢谣，再雪犹喜视。
<br>&nbsp;&nbsp;&nbsp;&nbsp;三雪已恐多，四雪翻为异。
<br>&nbsp;&nbsp;&nbsp;&nbsp;坐栖漏明屋，卧拥如铁被。
<br>&nbsp;&nbsp;&nbsp;&nbsp;萧条市无行，寂寞门半闭。
<br>&nbsp;&nbsp;&nbsp;&nbsp;官居且云然，野处当何似。
<br>&nbsp;&nbsp;&nbsp;&nbsp;凶年略无储，度日唯旋计。
<br>&nbsp;&nbsp;&nbsp;&nbsp;糟粕有十百，糠覈匪一二。
<br>&nbsp;&nbsp;&nbsp;&nbsp;葛根藉长鑱，蓼草同滞穗。
<br>&nbsp;&nbsp;&nbsp;&nbsp;哀哉当此时，已矣良不易。
<br>&nbsp;&nbsp;&nbsp;&nbsp;仰头叩皇天，俯首踨厚地。
<br>&nbsp;&nbsp;&nbsp;&nbsp;天地岂不仁，冰雪行且霁。
<br>&nbsp;&nbsp;&nbsp;&nbsp;春膏动土脉，好雨趋岁事。
<br>&nbsp;&nbsp;&nbsp;&nbsp;但勤力田科，且下半租赐。
<br>&nbsp;&nbsp;&nbsp;&nbsp;当思硕鼠去，切勿厌狼戾。
<br>
<br>赵蕃?连雨
<br>&nbsp;&nbsp;&nbsp;&nbsp;夜窗连晓枕，城郭与山林。
<br>&nbsp;&nbsp;&nbsp;&nbsp;旱苦七八月，雨欣三日霖。
<br>&nbsp;&nbsp;&nbsp;&nbsp;殊胜建武谷，更愈栎阳金。
<br>&nbsp;&nbsp;&nbsp;&nbsp;斗食端可直，胡为久滞淫。
<br>
<br>赵蕃?连雨
<br>&nbsp;&nbsp;&nbsp;&nbsp;窗外檐绝雨，槛前山返云。
<br>&nbsp;&nbsp;&nbsp;&nbsp;细听还摵摵，触眼又纷纷。
<br>&nbsp;&nbsp;&nbsp;&nbsp;旱昔晨昏望，淫今昼夜闻。
<br>&nbsp;&nbsp;&nbsp;&nbsp;平生忧国愿，敢废野人芹。
<br>
<br>赵蕃?连雨独饮偶书四首
<br>&nbsp;&nbsp;&nbsp;&nbsp;缘山灌木长，绕舍芳草积。
<br>&nbsp;&nbsp;&nbsp;&nbsp;敢希陶渊明，自谓张仲蔚。
<br>&nbsp;&nbsp;&nbsp;&nbsp;出门无所诣，闭户聊自得。
<br>&nbsp;&nbsp;&nbsp;&nbsp;简编或倦，壶觞恣酣适。
<br>
<br>赵蕃?连雨独饮偶书四首
<br>&nbsp;&nbsp;&nbsp;&nbsp;自昔嗜酒徒，往往皆能诗。
<br>&nbsp;&nbsp;&nbsp;&nbsp;诗亦何与酒，胡为必相资。
<br>&nbsp;&nbsp;&nbsp;&nbsp;我诗既不工，我酒还复漓。
<br>&nbsp;&nbsp;&nbsp;&nbsp;颓然亦复醉，信笔辄书之。
<br>
<br>赵蕃?连雨独饮偶书四首
<br>&nbsp;&nbsp;&nbsp;&nbsp;人无送酒钱，官无种秫田。
<br>&nbsp;&nbsp;&nbsp;&nbsp;邻家赖可赊，醉过春风颠。
<br>&nbsp;&nbsp;&nbsp;&nbsp;春风急雨颠，梅黄更连连。
<br>&nbsp;&nbsp;&nbsp;&nbsp;不念陋巷士，其贫类颜渊。
<br>
<br>赵蕃?连雨独饮偶书四首
<br>&nbsp;&nbsp;&nbsp;&nbsp;伯伦无他文，一颂自不朽。
<br>&nbsp;&nbsp;&nbsp;&nbsp;渊明饮酒诗，乃至二十首。
<br>&nbsp;&nbsp;&nbsp;&nbsp;未易多寡论，俱能金石寿。
<br>&nbsp;&nbsp;&nbsp;&nbsp;我乏二子辞，徒然老耽酒。
<br>
<br>赵蕃?连雨即事
<br>&nbsp;&nbsp;&nbsp;&nbsp;官居如穴还如巢，数简编竹仍结茅。
<br>&nbsp;&nbsp;&nbsp;&nbsp;淫霖更值七八月，凉冷不待秋冬交。
<br>&nbsp;&nbsp;&nbsp;&nbsp;岂惟寒近感蟋蟀，更为役久悲蟏蛸。
<br>&nbsp;&nbsp;&nbsp;&nbsp;偶兹得句付排闷，懒复多言强解嘲。
<br>
<br>赵蕃?连雨书事
<br>&nbsp;&nbsp;&nbsp;&nbsp;麦熟蚕将老，晴须雨不宜。
<br>&nbsp;&nbsp;&nbsp;&nbsp;频年荒已甚，一饱此为期。
<br>&nbsp;&nbsp;&nbsp;&nbsp;陛下故勤理，尔民无怨咨。
<br>&nbsp;&nbsp;&nbsp;&nbsp;磨鎌亦装簇，晴日会当披。
<br>
<br>赵蕃?连雨有作
<br>&nbsp;&nbsp;&nbsp;&nbsp;往晴忧小旱，今雨慰深望。
<br>&nbsp;&nbsp;&nbsp;&nbsp;细听林园响，如闻粳稻香。
<br>&nbsp;&nbsp;&nbsp;&nbsp;客来无褦襶，兴可傲羲皇。
<br>&nbsp;&nbsp;&nbsp;&nbsp;恨我疡居体，孤渠醉作乡。
<br>
<br>赵蕃?莲荡
<br>&nbsp;&nbsp;&nbsp;&nbsp;舟涉越溪悲，梯攀玉井危。
<br>&nbsp;&nbsp;&nbsp;&nbsp;何如澹成映，更有绿相欹。
<br>&nbsp;&nbsp;&nbsp;&nbsp;不作骚人恨，频成谢客诗。
<br>&nbsp;&nbsp;&nbsp;&nbsp;钓船如许坐，蓑笠不辞披。
<br>
<br>赵蕃?两日不见在伯风雨中有怀因以简之
<br>&nbsp;&nbsp;&nbsp;&nbsp;卧闻急雨响林柯，想见江头声更多。
<br>&nbsp;&nbsp;&nbsp;&nbsp;两日不来百忧集，一杯犹忆醉时歌。
<br>&nbsp;&nbsp;&nbsp;&nbsp;已孤柿栗霜天熟，其奈衣裘卒岁何。
<br>&nbsp;&nbsp;&nbsp;&nbsp;掾奉酸寒古云叹，治时还重力田科。
<br>
<br>赵蕃?两日随钱丈放舟恬无风浪今日别归仍值逆风作长句寄钱丈
<br>&nbsp;&nbsp;&nbsp;&nbsp;大舸帆高掠浦飞，小舟笪短溯滩归。
<br>&nbsp;&nbsp;&nbsp;&nbsp;虽云来去难俱遂，自是神人相不违。
<br>&nbsp;&nbsp;&nbsp;&nbsp;赖得好山看要熟，不妨晚雨落仍微。
<br>&nbsp;&nbsp;&nbsp;&nbsp;迟回半日夫何叹，于此因知造物机。
<br>
<br>赵蕃?冽泉
<br>&nbsp;&nbsp;&nbsp;&nbsp;名士每名泉，一瓢宁取贤。
<br>&nbsp;&nbsp;&nbsp;&nbsp;道行期及物，为涧定为川。
<br>
<br>赵蕃?邻居送梅子朱樱
<br>&nbsp;&nbsp;&nbsp;&nbsp;山居蔬果少，口腹每劳人。
<br>&nbsp;&nbsp;&nbsp;&nbsp;梅子欣初食，樱桃并及新。
<br>&nbsp;&nbsp;&nbsp;&nbsp;供盐贫亦办，荐酪远无因。
<br>&nbsp;&nbsp;&nbsp;&nbsp;便可呼杯勺，数朝阴雨频。
<br>
<br>赵蕃?林湘乡出其先人诗卷题其后二首
<br>&nbsp;&nbsp;&nbsp;&nbsp;知公苦急簿书仍，留我閒窗语夜灯。
<br>&nbsp;&nbsp;&nbsp;&nbsp;更出此诗令细读，今宵有梦到松陵。
<br>
<br>赵蕃?林湘乡出其先人诗卷题其后二首
<br>&nbsp;&nbsp;&nbsp;&nbsp;松陵我亦屡曾经，几欲张帆过洞庭。
<br>&nbsp;&nbsp;&nbsp;&nbsp;顾借此诗传善本，教儿诵读醉时听。
<br>
<br>赵蕃?灵就道间
<br>&nbsp;&nbsp;&nbsp;&nbsp;霏霏小雨湿松株，疑是初成道士图。
<br>&nbsp;&nbsp;&nbsp;&nbsp;我亦搜诗要穷底，此时幽思不枝梧。
<br>
<br>赵蕃?岭路恶甚问章圣寺盖欲投宿也书寄周袁州
<br>&nbsp;&nbsp;&nbsp;&nbsp;举头易见天边日，属目难逢山下村。
<br>&nbsp;&nbsp;&nbsp;&nbsp;行尽土粗仍石恶，望穷雨黑与云昏。
<br>&nbsp;&nbsp;&nbsp;&nbsp;此身何可数兹役，薄宦有谁能见存。
<br>&nbsp;&nbsp;&nbsp;&nbsp;章圣明朝还曲睹，信知缘契在空门。
<br>
<br>赵蕃?令逸作岁寒知松柏题诗因作
<br>&nbsp;&nbsp;&nbsp;&nbsp;不有岁寒时，若为松柏知。
<br>&nbsp;&nbsp;&nbsp;&nbsp;南方故多暖，此物宁能奇。
<br>&nbsp;&nbsp;&nbsp;&nbsp;漫道同生植，何云盛衰齐。
<br>&nbsp;&nbsp;&nbsp;&nbsp;不臣真浪说，难用空增悲。
<br>&nbsp;&nbsp;&nbsp;&nbsp;匠石令孰是，明堂那觉迟。
<br>&nbsp;&nbsp;&nbsp;&nbsp;玄都种桃者，一笑已前期。
<br>
<br>赵蕃?刘伯山书来云有施主为造一亭刘子澄名曰竹溪索诗为赋二首
<br>&nbsp;&nbsp;&nbsp;&nbsp;竹外青原久不看，书来剩喜报平安。
<br>&nbsp;&nbsp;&nbsp;&nbsp;修筠流水故亦有，高士韵人良独难。
<br>&nbsp;&nbsp;&nbsp;&nbsp;杜老不应栖锦里，谪仙终合见金凿。
<br>&nbsp;&nbsp;&nbsp;&nbsp;兹亭便与图经载，何况制名繇孟韩。
<br>
<br>赵蕃?刘伯山书来云有施主为造一亭刘子澄名曰竹溪索诗为赋二首
<br>&nbsp;&nbsp;&nbsp;&nbsp;今人那有郗嘉宾，为子经营茅栋新。
<br>&nbsp;&nbsp;&nbsp;&nbsp;可待弦歌资乃具，讵须出郭始离尘。
<br>&nbsp;&nbsp;&nbsp;&nbsp;旧诗颇愿穷冈割，后约要容王翰邻。
<br>&nbsp;&nbsp;&nbsp;&nbsp;更唤能诗子欧子，不因对月自三人。
<br>
<br>赵蕃?刘茂实赴省袖澹庵旧赠见过索送行诗用韵
<br>&nbsp;&nbsp;&nbsp;&nbsp;蚤日已俊茂，高交仍老成。
<br>&nbsp;&nbsp;&nbsp;&nbsp;贯通虽七略，陶冶异长城。
<br>&nbsp;&nbsp;&nbsp;&nbsp;圣世患才少，忠言繇主明。
<br>&nbsp;&nbsp;&nbsp;&nbsp;平生捩眼看，得隽每知名。
<br>
<br>赵蕃?刘万二弟置酒与八九兄同饮
<br>&nbsp;&nbsp;&nbsp;&nbsp;每忆痚诗卷，何期共酒尊。
<br>&nbsp;&nbsp;&nbsp;&nbsp;高栖子苕霅，孤宦我湘沅。
<br>&nbsp;&nbsp;&nbsp;&nbsp;暮夜风仍吼，途穷志自存。
<br>&nbsp;&nbsp;&nbsp;&nbsp;悠悠几山岳，泛泛一乾坤。
<br>
<br>赵蕃?刘兄垂示同张兄游向园呈先生诗卷次韵
<br>&nbsp;&nbsp;&nbsp;&nbsp;闻道舆篮出，兴怀反棹时。
<br>&nbsp;&nbsp;&nbsp;&nbsp;身虽缚官簿，心岂忘筇枝。
<br>&nbsp;&nbsp;&nbsp;&nbsp;已后斜川集，方赓人日诗。
<br>&nbsp;&nbsp;&nbsp;&nbsp;因君竹林咏，动我故园思。
<br>
<br>赵蕃?留别陈明叔兼属胡仲威五首
<br>&nbsp;&nbsp;&nbsp;&nbsp;我去孰君友，君留谁我游。
<br>&nbsp;&nbsp;&nbsp;&nbsp;定应缘宿契，不待分今投。
<br>&nbsp;&nbsp;&nbsp;&nbsp;年事鬓俱白，时名诗独优。
<br>&nbsp;&nbsp;&nbsp;&nbsp;未知兹日别，重见又何由。
<br>
<br>赵蕃?留别陈明叔兼属胡仲威五首
<br>&nbsp;&nbsp;&nbsp;&nbsp;论事从违数，题诗窜定频。
<br>&nbsp;&nbsp;&nbsp;&nbsp;客君徒得重，爱我不言贫。
<br>&nbsp;&nbsp;&nbsp;&nbsp;薄俗无兄弟，我曹相主宾。
<br>&nbsp;&nbsp;&nbsp;&nbsp;别觞终作恶，别语要须真。
<br>
<br>赵蕃?留别陈明叔兼属胡仲威五首
<br>&nbsp;&nbsp;&nbsp;&nbsp;簿领三年吏，江天百里居。
<br>&nbsp;&nbsp;&nbsp;&nbsp;我非拘雁鹜，君乃傲樵渔。
<br>&nbsp;&nbsp;&nbsp;&nbsp;得誉且得谤，似高仍似痚。
<br>&nbsp;&nbsp;&nbsp;&nbsp;襄阳耆旧传，书子定联予。
<br>
<br>赵蕃?留别陈明叔兼属胡仲威五首
<br>&nbsp;&nbsp;&nbsp;&nbsp;我觅祠官俸，君携异县书。
<br>&nbsp;&nbsp;&nbsp;&nbsp;一穷直若此，五字果何如。
<br>&nbsp;&nbsp;&nbsp;&nbsp;底用频看镜，终当老荷锄。
<br>&nbsp;&nbsp;&nbsp;&nbsp;未知渠作计，颇亦似侬无。
<br>
<br>赵蕃?留别陈明叔兼属胡仲威五首
<br>&nbsp;&nbsp;&nbsp;&nbsp;汲汲求交友，良由不敏姿。
<br>&nbsp;&nbsp;&nbsp;&nbsp;风流伯始后，文献澹庵师。
<br>&nbsp;&nbsp;&nbsp;&nbsp;此士世亦寡，因君交不疑。
<br>&nbsp;&nbsp;&nbsp;&nbsp;倡酬凡几纸，别后慰相思。
<br>
<br>赵蕃?留别成父弟以贫贱亲戚离为韵五首
<br>&nbsp;&nbsp;&nbsp;&nbsp;秋日苦易暗，秋宵苦难晨。
<br>&nbsp;&nbsp;&nbsp;&nbsp;虫号鸡不已，我亦长吟呻。
<br>&nbsp;&nbsp;&nbsp;&nbsp;哀哉念何深，出处累一贫。
<br>&nbsp;&nbsp;&nbsp;&nbsp;在家庸可忍，行旅计愁人。
<br>
<br>赵蕃?留别成父弟以贫贱亲戚离为韵五首
<br>&nbsp;&nbsp;&nbsp;&nbsp;今年岁大熟，谷价率以贱。
<br>&nbsp;&nbsp;&nbsp;&nbsp;富家积囷仓，贫自无饱饭。
<br>&nbsp;&nbsp;&nbsp;&nbsp;悲哉五斗图，去矣千里远。
<br>&nbsp;&nbsp;&nbsp;&nbsp;四民士为先，今乃愧工贩。
<br>
<br>赵蕃?留别成父弟以贫贱亲戚离为韵五首
<br>&nbsp;&nbsp;&nbsp;&nbsp;木落山有骨，水落河有津。
<br>&nbsp;&nbsp;&nbsp;&nbsp;扁舟所常经，大半迹已陈。
<br>&nbsp;&nbsp;&nbsp;&nbsp;身非鸿鹄举，心乃鸥鹭亲。
<br>&nbsp;&nbsp;&nbsp;&nbsp;胜处自属我，尘事勿败人。
<br>
<br>赵蕃?留别成父弟以贫贱亲戚离为韵五首
<br>&nbsp;&nbsp;&nbsp;&nbsp;我家如陶舍，幼稚有盈室。
<br>&nbsp;&nbsp;&nbsp;&nbsp;汝家亦十口，持去何可得。
<br>&nbsp;&nbsp;&nbsp;&nbsp;嗟我寡兄弟，至此得无戚。
<br>&nbsp;&nbsp;&nbsp;&nbsp;虽尔敢或忘，呴濡期沫湿。
<br>
<br>赵蕃?留别成父弟以贫贱亲戚离为韵五首
<br>&nbsp;&nbsp;&nbsp;&nbsp;人事苦好乖，咫尺当语离。
<br>&nbsp;&nbsp;&nbsp;&nbsp;及乎中年后，畏与亲友辞。
<br>&nbsp;&nbsp;&nbsp;&nbsp;陶谢得道者，其言且如斯。
<br>&nbsp;&nbsp;&nbsp;&nbsp;况我乃畴人，呜呼得无悲。
<br>
<br>赵蕃?留别叔骥和叔
<br>&nbsp;&nbsp;&nbsp;&nbsp;一见梅花醒病昏，重逢双璧竞清温。
<br>&nbsp;&nbsp;&nbsp;&nbsp;占风占雨行未已，看水看山心故存。
<br>&nbsp;&nbsp;&nbsp;&nbsp;亹亹爱渠谈绪远，班班觉我髩丝繁。
<br>&nbsp;&nbsp;&nbsp;&nbsp;江天何处不须买，亩蕙畹兰期并门。
<br>
<br>赵蕃?留别邢大声昆仲
<br>&nbsp;&nbsp;&nbsp;&nbsp;再岁春风把酒杯，今年更觉倍迟回。
<br>&nbsp;&nbsp;&nbsp;&nbsp;海棠消息知渠负，杨柳风流笑我衰。
<br>&nbsp;&nbsp;&nbsp;&nbsp;舟过重湖定安否，书来一纸勿悠哉。
<br>&nbsp;&nbsp;&nbsp;&nbsp;是身老矣腰仍折，宁待田园归未来。
<br>
<br>赵蕃?留别徐季纯
<br>&nbsp;&nbsp;&nbsp;&nbsp;隐墅夙未到，扁舟空屡经。
<br>&nbsp;&nbsp;&nbsp;&nbsp;滩长石璧寺，洲绕縠波亭。
<br>&nbsp;&nbsp;&nbsp;&nbsp;厚禄头空白，新知眼倍青。
<br>&nbsp;&nbsp;&nbsp;&nbsp;虽云遽离阔，也足慰飘零。
<br>
<br>赵蕃?留别徐斯远时斯远将赴朱晦庵之约三首
<br>&nbsp;&nbsp;&nbsp;&nbsp;共有山林趣，相期问学功。
<br>&nbsp;&nbsp;&nbsp;&nbsp;一官重此去，三迳几时同。
<br>&nbsp;&nbsp;&nbsp;&nbsp;我鬓因诗白，君颜非酒红。
<br>&nbsp;&nbsp;&nbsp;&nbsp;从游纵有日，羸疾柰相攻。
<br>
<br>赵蕃?留别徐斯远时斯远将赴朱晦庵之约三首
<br>&nbsp;&nbsp;&nbsp;&nbsp;君质故甚美，加之仍得师。
<br>&nbsp;&nbsp;&nbsp;&nbsp;今为李君御，何后老人期。
<br>&nbsp;&nbsp;&nbsp;&nbsp;念欲通名姓，还忧辱弃遗。
<br>&nbsp;&nbsp;&nbsp;&nbsp;何当武夷下，与子共追随。
<br>
<br>赵蕃?留别徐斯远时斯远将赴朱晦庵之约三首
<br>&nbsp;&nbsp;&nbsp;&nbsp;事变将酬万，身分若化千。
<br>&nbsp;&nbsp;&nbsp;&nbsp;凄凉辞古寺，辛苦问江船。
<br>&nbsp;&nbsp;&nbsp;&nbsp;秋得村村雨，凉生树树蝉。
<br>&nbsp;&nbsp;&nbsp;&nbsp;重哦五七字，还约四三年。
<br>
<br>赵蕃?留别俞孝显孝扬
<br>&nbsp;&nbsp;&nbsp;&nbsp;生事平生非我谋，饥寒长是费君忧。
<br>&nbsp;&nbsp;&nbsp;&nbsp;相如自厌游成倦，曲逆人知老不侯。
<br>&nbsp;&nbsp;&nbsp;&nbsp;尽室经年曾未厌，一官千里去难留。
<br>&nbsp;&nbsp;&nbsp;&nbsp;异时安否如相忆，一问溪头上水舟。
<br>
<br>赵蕃?留别在伯
<br>&nbsp;&nbsp;&nbsp;&nbsp;准拟梅花共赋诗，那知人事有乖离。
<br>&nbsp;&nbsp;&nbsp;&nbsp;交情自谓惟君厚，世态于今犹我知。
<br>&nbsp;&nbsp;&nbsp;&nbsp;尽室飘飘虽匪计，此心炯炯幸无欺。
<br>&nbsp;&nbsp;&nbsp;&nbsp;一官谩浪端何以，从此归耕已自迟。
<br>
<br>赵蕃?留别赵南纪
<br>&nbsp;&nbsp;&nbsp;&nbsp;少时未识庐山好，老去知山却远山。
<br>&nbsp;&nbsp;&nbsp;&nbsp;白鹿何繇与弦诵，紫霄还复共跻攀。
<br>&nbsp;&nbsp;&nbsp;&nbsp;林峦有失君何意，松菊犹存我得还。
<br>&nbsp;&nbsp;&nbsp;&nbsp;俱是江东巡管内，异时书札愿无悭。
<br>
<br>赵蕃?留别折子明丈二首
<br>&nbsp;&nbsp;&nbsp;&nbsp;久作湘中客，数从林下游。
<br>&nbsp;&nbsp;&nbsp;&nbsp;契繇先世叙，谊向古人求。
<br>&nbsp;&nbsp;&nbsp;&nbsp;我敢逃黄绶，公宁卧白头。
<br>&nbsp;&nbsp;&nbsp;&nbsp;庙堂有北客，人物想中州。
<br>
<br>赵蕃?留别折子明丈二首
<br>&nbsp;&nbsp;&nbsp;&nbsp;行橐何轻重，新诗得卷藏。
<br>&nbsp;&nbsp;&nbsp;&nbsp;犹须与先集，并为补山房。
<br>&nbsp;&nbsp;&nbsp;&nbsp;更欲询言行，持将益废忘。
<br>&nbsp;&nbsp;&nbsp;&nbsp;匆匆语难尽，莽莽恨空长。
<br>
<br>赵蕃?留别周参政诗二首
<br>&nbsp;&nbsp;&nbsp;&nbsp;元佑登瀛盛古今，只今衰冷愧诸任。
<br>&nbsp;&nbsp;&nbsp;&nbsp;圣朝既有徐州相，得路仍知异日心。
<br>&nbsp;&nbsp;&nbsp;&nbsp;龌龊更无微价市，鹪鹩自爱一枝深。
<br>&nbsp;&nbsp;&nbsp;&nbsp;故同坎轲荆蛮徙，昔所悲歌今放吟。
<br>
<br>赵蕃?留别周参政诗二首
<br>&nbsp;&nbsp;&nbsp;&nbsp;故意还叨累十觞，诸家所历信逾常。
<br>&nbsp;&nbsp;&nbsp;&nbsp;黄尘倦马久非地，野水白鸥终是乡。
<br>&nbsp;&nbsp;&nbsp;&nbsp;勾漏不惟兼采药，长沙更欲访沉湘。
<br>&nbsp;&nbsp;&nbsp;&nbsp;凭虚便谓神仙近，却觉仕途真渺茫。
<br>
<br>赵蕃?留别周愚卿兄弟
<br>&nbsp;&nbsp;&nbsp;&nbsp;四海虽云皆弟昆，怅兹薄俗与谁论。
<br>&nbsp;&nbsp;&nbsp;&nbsp;平生泛爱老逾厌，独觉君家久更敦。
<br>&nbsp;&nbsp;&nbsp;&nbsp;百里阑干山作几，数家篱落竹为村。
<br>&nbsp;&nbsp;&nbsp;&nbsp;异时相忆相思处，明月清风同酒樽。
<br>
<br>赵蕃?留别子肃
<br>&nbsp;&nbsp;&nbsp;&nbsp;欲雪不雪云雨愁，将行未行心口谋。
<br>&nbsp;&nbsp;&nbsp;&nbsp;问胡不去良有由，故人伏枕关我忧。
<br>&nbsp;&nbsp;&nbsp;&nbsp;自心初识十年游，不作世人新白头。
<br>&nbsp;&nbsp;&nbsp;&nbsp;抱关非为辞挟搜，乃知自欲吾志求。
<br>&nbsp;&nbsp;&nbsp;&nbsp;适来遂作兼旬留，昔者公侯今日瘳。
<br>&nbsp;&nbsp;&nbsp;&nbsp;河山空能泣楚囚，不如窗几问不休。
<br>&nbsp;&nbsp;&nbsp;&nbsp;公如大道鸣骅骝，我乃蹇足历涧沟。
<br>&nbsp;&nbsp;&nbsp;&nbsp;弥明故足悲侯刘，淙淙讵识东之流。
<br>&nbsp;&nbsp;&nbsp;&nbsp;怀哉黄堰公先畴，章泉吾亦营菟裘。
<br>&nbsp;&nbsp;&nbsp;&nbsp;莫言相望风马牛，苇间会有延缘舟。
<br>
<br>赵蕃?留别子肃子仪三首
<br>&nbsp;&nbsp;&nbsp;&nbsp;度桥遵野径，夹树启篱门。
<br>&nbsp;&nbsp;&nbsp;&nbsp;剥啄传呼疾，周旋色笑温。
<br>&nbsp;&nbsp;&nbsp;&nbsp;万金才到几，一棹复过村。
<br>&nbsp;&nbsp;&nbsp;&nbsp;却恨侬来独，飘零说在原。
<br>
<br>赵蕃?留别子肃子仪三首
<br>&nbsp;&nbsp;&nbsp;&nbsp;长年梦黄堰，今日饮红灰。
<br>&nbsp;&nbsp;&nbsp;&nbsp;径绿无多草，庭阴半是梅。
<br>&nbsp;&nbsp;&nbsp;&nbsp;海棠留雨醉，杨柳傲风媒。
<br>&nbsp;&nbsp;&nbsp;&nbsp;对此浑无事，一杯重一杯。
<br>
<br>赵蕃?留别子肃子仪三首
<br>&nbsp;&nbsp;&nbsp;&nbsp;一别动五载，人生都几何。
<br>&nbsp;&nbsp;&nbsp;&nbsp;谈端方间起，行色又奔波。
<br>&nbsp;&nbsp;&nbsp;&nbsp;剩欲摅离语，不成翻醉歌。
<br>&nbsp;&nbsp;&nbsp;&nbsp;飞腾与流浪，已矣两无那。
<br>
<br>赵蕃?留清江蒙简兄寿玉徐兄思叔皆以文卷宠教愧未有以谢又承寿玉枉示古
<br>&nbsp;&nbsp;&nbsp;&nbsp;客亭何以祛暑溽，一时顿有此两玉。
<br>&nbsp;&nbsp;&nbsp;&nbsp;逃虚不用听跫然，医俗宁须更栽竹。
<br>&nbsp;&nbsp;&nbsp;&nbsp;平生韦布困蓝缕，敢并奇文森绮縠。
<br>&nbsp;&nbsp;&nbsp;&nbsp;爱而忘丑反誉我，惠以大篇仍短幅。
<br>&nbsp;&nbsp;&nbsp;&nbsp;颇思浃日相就谈，应对先生愧空腹。
<br>&nbsp;&nbsp;&nbsp;&nbsp;奈何别棹复催去，一日十日寒且暴。
<br>&nbsp;&nbsp;&nbsp;&nbsp;两君如此尚场屋，吞舟讵可寻常渎。
<br>&nbsp;&nbsp;&nbsp;&nbsp;怅子薄官亦碌碌，政坐家贫耕不足。
<br>
<br>赵蕃?留衢州王彦博周钦止徐审知
<br>&nbsp;&nbsp;&nbsp;&nbsp;漫道诗能陶冶，绝知酒可浮沉。
<br>&nbsp;&nbsp;&nbsp;&nbsp;行值田间积淖，住逢溪上愁阴。
<br>
<br>赵蕃?留衢州王彦博周钦止徐审知
<br>&nbsp;&nbsp;&nbsp;&nbsp;风前柳欲千尺，雨后梅才一斑。
<br>&nbsp;&nbsp;&nbsp;&nbsp;邂逅纷纷桃李，飘零在在溪山。
<br>
<br>赵蕃?留衢州王彦博周钦止徐审知
<br>&nbsp;&nbsp;&nbsp;&nbsp;风日端可举酒，溪山尽堪赋诗。
<br>&nbsp;&nbsp;&nbsp;&nbsp;有怀尔山中友，应念我天之涯。
<br>
<br>赵蕃?留题郑山人
<br>&nbsp;&nbsp;&nbsp;&nbsp;昔到曾看竹，兹来待酌茶。
<br>&nbsp;&nbsp;&nbsp;&nbsp;林深惊吠犬，路曲转修蛇。
<br>&nbsp;&nbsp;&nbsp;&nbsp;爱客自不恶，教儿仍足佳。
<br>&nbsp;&nbsp;&nbsp;&nbsp;半园如可买，欲种邵平瓜。
<br>
<br>赵蕃?留题竹隐
<br>&nbsp;&nbsp;&nbsp;&nbsp;逐日身频役，来归岁两徂。
<br>&nbsp;&nbsp;&nbsp;&nbsp;已悲松老大，更觉径荒芜。
<br>&nbsp;&nbsp;&nbsp;&nbsp;筑室期终隐，干时耻异图。
<br>&nbsp;&nbsp;&nbsp;&nbsp;因声里中老，为护竹边雏。
<br>
<br>赵蕃?留元衡须月上因抄贾元放旧词并怀季承
<br>&nbsp;&nbsp;&nbsp;&nbsp;北客飘零恨，南游邂逅情。
<br>&nbsp;&nbsp;&nbsp;&nbsp;几年悲赋鵩，万里想骑鲸。
<br>&nbsp;&nbsp;&nbsp;&nbsp;月已徐徐上，云能故帮生。
<br>&nbsp;&nbsp;&nbsp;&nbsp;吾曹重离合，可问欲三更。
<br>
<br>赵蕃?柳
<br>&nbsp;&nbsp;&nbsp;&nbsp;松菊犹存岁晚期，五株柳树复奚为。
<br>&nbsp;&nbsp;&nbsp;&nbsp;风流不在春风日，要看秋风摇落时。
<br>
<br>赵蕃?六日复饭于审家作长句并呈彦博
<br>&nbsp;&nbsp;&nbsp;&nbsp;门径萧萧乔木风，问君胡为此安穷。
<br>&nbsp;&nbsp;&nbsp;&nbsp;五言寓兴杂今古，一饭留人随俭丰。
<br>&nbsp;&nbsp;&nbsp;&nbsp;白雨已催兰楫浪，绿樽尚拟菊花丛。
<br>&nbsp;&nbsp;&nbsp;&nbsp;可人更约王郎子，共上山亭送远鸿。
<br>
<br>赵蕃?六日早途中见耕者
<br>&nbsp;&nbsp;&nbsp;&nbsp;夜雨未收脚，宿耕初起头。
<br>&nbsp;&nbsp;&nbsp;&nbsp;聊兹一日力，慰此半年愁。
<br>&nbsp;&nbsp;&nbsp;&nbsp;长路厌策蹇，还家思借牛。
<br>&nbsp;&nbsp;&nbsp;&nbsp;未须论旨蓄，端尔待来牟。
<br>
<br>赵蕃?六月初九日晚大雨简文显子畅
<br>&nbsp;&nbsp;&nbsp;&nbsp;千里归来病作劳，偶因好雨试挥毫。
<br>&nbsp;&nbsp;&nbsp;&nbsp;凉声何止到草木，秋意直将侵鬓毛。
<br>&nbsp;&nbsp;&nbsp;&nbsp;坐念司功狂欲叫，更怀元亮卧方高。
<br>&nbsp;&nbsp;&nbsp;&nbsp;何当过我茅檐底，不独谭诗亦具醪。
<br>
<br>赵蕃?六月二十二日病中得雨顿觉沈疴去体欣然起饮遂成一绝
<br>&nbsp;&nbsp;&nbsp;&nbsp;涉秋得雨便生凉，起我萧然病在床。
<br>&nbsp;&nbsp;&nbsp;&nbsp;径自典衣谋一醉，要令清梦略还乡。
<br>
<br>赵蕃?六月十七夜出寺门骤有所闻疑水与风即而观之雨也对面而横鹜焉已而
<br>&nbsp;&nbsp;&nbsp;&nbsp;骤得疑倾峡，徐行若泛潮。
<br>&nbsp;&nbsp;&nbsp;&nbsp;胡为隔田亩，而不度林椒。
<br>&nbsp;&nbsp;&nbsp;&nbsp;爽气虽能及，作波不可招。
<br>&nbsp;&nbsp;&nbsp;&nbsp;不眠如有待，冲口漫成谣。
<br>
<br>赵蕃?六月十七夜出寺门骤有所闻疑水与风即而观之雨也对面而横鹜焉已而
<br>&nbsp;&nbsp;&nbsp;&nbsp;昨日真聊尔，今宵颇快哉。
<br>&nbsp;&nbsp;&nbsp;&nbsp;无嫌雨脚短，故喜旱头开。
<br>&nbsp;&nbsp;&nbsp;&nbsp;一饱归天赐，群凶勿幸灾。
<br>&nbsp;&nbsp;&nbsp;&nbsp;谁驱霹雳驾，更起阿香雷。
<br>
<br>赵蕃?六月十七夜出寺门骤有所闻疑水与风即而观之雨也对面而横鹜焉已而
<br>&nbsp;&nbsp;&nbsp;&nbsp;中宵还浏浏，乞晓更萧萧。
<br>&nbsp;&nbsp;&nbsp;&nbsp;亟作溪头看，犹沾树杪飘。
<br>&nbsp;&nbsp;&nbsp;&nbsp;田家比屋喜，沴气十分消。
<br>&nbsp;&nbsp;&nbsp;&nbsp;我得扁舟去，江湖兴久摇。
<br>
<br>赵蕃?六月十三日四更登舟县岸迟明抵岁步宿雨犹湿昨夕近郭风而不雨不知
<br>&nbsp;&nbsp;&nbsp;&nbsp;月落橹咿哑，晓登江上家。
<br>&nbsp;&nbsp;&nbsp;&nbsp;冲田多偃稻，直岸有颓沙。
<br>&nbsp;&nbsp;&nbsp;&nbsp;始悟雨如许，更欣晴亦佳。
<br>&nbsp;&nbsp;&nbsp;&nbsp;林中尚余滴，不管垫乌纱。
<br>
<br>赵蕃?六月十五日时闵雨甚矣三乎
<br>&nbsp;&nbsp;&nbsp;&nbsp;一雨向何落，众蝉空此鸣。
<br>&nbsp;&nbsp;&nbsp;&nbsp;乍欣凉吹入，已复断霞横。
<br>&nbsp;&nbsp;&nbsp;&nbsp;尚拟通宵听，何妨碍月明。
<br>&nbsp;&nbsp;&nbsp;&nbsp;丰凶终有数，忧苦自相并。
<br>
<br>赵蕃?六月十五日时闵雨甚矣三乎
<br>&nbsp;&nbsp;&nbsp;&nbsp;万室望霓愿，千村车水歌。
<br>&nbsp;&nbsp;&nbsp;&nbsp;民劳已至此，天意定如何。
<br>&nbsp;&nbsp;&nbsp;&nbsp;朝听闻争米，宵传说借禾。
<br>&nbsp;&nbsp;&nbsp;&nbsp;始焉因食饭，终矣事干戈。
<br>
<br>赵蕃?六月十五日时闵雨甚矣三乎
<br>&nbsp;&nbsp;&nbsp;&nbsp;去此林篁蔽，出兹溪谷深。
<br>&nbsp;&nbsp;&nbsp;&nbsp;倍能明病眼，顿觉洗尘襟。
<br>&nbsp;&nbsp;&nbsp;&nbsp;问隐平生志，依僧夙昔心。
<br>&nbsp;&nbsp;&nbsp;&nbsp;危亭已无迹，断刻尚堪临。
<br>
<br>赵蕃?六月十一夜简孙子肃子仪
<br>&nbsp;&nbsp;&nbsp;&nbsp;暑气侵人百不堪，晚吹微喜鬓毵毵。
<br>&nbsp;&nbsp;&nbsp;&nbsp;手持白羽不胜倦，醉漱清泉欣尔甘。
<br>&nbsp;&nbsp;&nbsp;&nbsp;定夜数钟随谷应，临流几木与天参。
<br>&nbsp;&nbsp;&nbsp;&nbsp;况当风月佳如引，只欠两公相对谈。
<br>
<br>赵蕃?六月五夜斯远会宿西轩为赋七言四韵
<br>&nbsp;&nbsp;&nbsp;&nbsp;雨余信宿尚留凉，况是僧房对竹床。
<br>&nbsp;&nbsp;&nbsp;&nbsp;异日江湖成远隔，只今林壑可相忘。
<br>&nbsp;&nbsp;&nbsp;&nbsp;囊空未易苏贫极，酒薄聊能衍话长。
<br>&nbsp;&nbsp;&nbsp;&nbsp;竹树并檐虽尔密，不妨新月吐华光。
<br>
<br>赵蕃?六月一日始热二首
<br>&nbsp;&nbsp;&nbsp;&nbsp;雨后疑无暑，晴来乃若焚。
<br>&nbsp;&nbsp;&nbsp;&nbsp;污渠工聚蚋，闇室剩飞蚊。
<br>&nbsp;&nbsp;&nbsp;&nbsp;愦愦妨书看，岑岑似酒醺。
<br>&nbsp;&nbsp;&nbsp;&nbsp;不知三伏久，何以度朝曛。
<br>
<br>赵蕃?六月一日始热二首
<br>&nbsp;&nbsp;&nbsp;&nbsp;落日看篱脚，晚风占树头。
<br>&nbsp;&nbsp;&nbsp;&nbsp;庭荒虽惹咫，步绕亦频周。
<br>&nbsp;&nbsp;&nbsp;&nbsp;我老自投网，民愚还坐囚。
<br>&nbsp;&nbsp;&nbsp;&nbsp;相哀莫相释，点点更悠悠。
<br>
<br>赵蕃?龙游道中三首
<br>&nbsp;&nbsp;&nbsp;&nbsp;下水楫轻如鹜，溯流帆敏于鸿。
<br>&nbsp;&nbsp;&nbsp;&nbsp;人心愿祷欲遂，天意若将无同。
<br>
<br>赵蕃?龙游道中三首
<br>&nbsp;&nbsp;&nbsp;&nbsp;山连远近惨澹，水合东西渺瀰。
<br>&nbsp;&nbsp;&nbsp;&nbsp;旧说诗中有画，今成画里寻诗。
<br>&nbsp;&nbsp;&nbsp;&nbsp;
<br>&nbsp;&nbsp;&nbsp;&nbsp;【卷19】
<br>
<br>赵蕃?龙游道中三首
<br>&nbsp;&nbsp;&nbsp;&nbsp;晴山阴雪犹在，西下东风苦高。
<br>&nbsp;&nbsp;&nbsp;&nbsp;眼贪白鸟孤没，耳怕哀猿数号。
<br>
<br>赵蕃?隆兴城外作
<br>&nbsp;&nbsp;&nbsp;&nbsp;风动云昏月，橹鸣鸥避船。
<br>&nbsp;&nbsp;&nbsp;&nbsp;秋清生既夕，客意怯幽眠。
<br>&nbsp;&nbsp;&nbsp;&nbsp;滞尔江行驶，病余人事牵。
<br>&nbsp;&nbsp;&nbsp;&nbsp;府公仍仲举，白屋定谁贤。
<br>
<br>赵蕃?楼步
<br>&nbsp;&nbsp;&nbsp;&nbsp;人家簇簇晓烟青，湖上船归渔市腥。
<br>&nbsp;&nbsp;&nbsp;&nbsp;细雨如丝山色暝，一杯浊酒慰飘零。
<br>
<br>赵蕃?卢谊伯宜之见过要斯远同赋以赠二首
<br>&nbsp;&nbsp;&nbsp;&nbsp;近别溪山郡，忽过风雨村。
<br>&nbsp;&nbsp;&nbsp;&nbsp;浊醪成共把，佳句得深论。
<br>&nbsp;&nbsp;&nbsp;&nbsp;旧价真齐骆，新题复到元。
<br>&nbsp;&nbsp;&nbsp;&nbsp;从今得还往，宁只问寒暄。
<br>
<br>赵蕃?卢谊伯宜之见过要斯远同赋以赠二首
<br>&nbsp;&nbsp;&nbsp;&nbsp;苕水固多胜，吾州亦可邻。
<br>&nbsp;&nbsp;&nbsp;&nbsp;卜居虽匪旧，取友不妨新。
<br>&nbsp;&nbsp;&nbsp;&nbsp;佛屋从堪寓，溪亭更可人。
<br>&nbsp;&nbsp;&nbsp;&nbsp;莫嫌鹅鸭恼，最喜鹭鸥驯。
<br>
<br>赵蕃?芦苇林
<br>&nbsp;&nbsp;&nbsp;&nbsp;虽为林园居，不忘江湖趣。
<br>&nbsp;&nbsp;&nbsp;&nbsp;更着小舟横，无惊野禽聚。
<br>
<br>赵蕃?录去冬舟行诗一编呈陈丞并作四十字致见而不款之恨
<br>&nbsp;&nbsp;&nbsp;&nbsp;旧诵流传句，今逢訾丞。
<br>&nbsp;&nbsp;&nbsp;&nbsp;不除湖海气，何急簿书仍。
<br>&nbsp;&nbsp;&nbsp;&nbsp;秃麈期相对，归车顾已乘。
<br>&nbsp;&nbsp;&nbsp;&nbsp;井眢诚漫汲，城壮敢轻登。
<br>
<br>赵蕃?旅食有作
<br>&nbsp;&nbsp;&nbsp;&nbsp;旅食频年倦，田居乐事遥。
<br>&nbsp;&nbsp;&nbsp;&nbsp;春余桑枯静，波泛鹭鸥骄。
<br>&nbsp;&nbsp;&nbsp;&nbsp;折竹深防笋，撑船满载苗。
<br>&nbsp;&nbsp;&nbsp;&nbsp;新诗随见写，旧发不胜凋。
<br>
<br>赵蕃?旅中杂兴五首
<br>&nbsp;&nbsp;&nbsp;&nbsp;炯炯冰玉姿，落落山林相。
<br>&nbsp;&nbsp;&nbsp;&nbsp;问渠坐何事，斩伐伤神王。
<br>&nbsp;&nbsp;&nbsp;&nbsp;更加束缚之，求市朱门傍。
<br>&nbsp;&nbsp;&nbsp;&nbsp;渠虽不解言，我为成惆怅。
<br>
<br>赵蕃?旅中杂兴五首
<br>&nbsp;&nbsp;&nbsp;&nbsp;英英深林兰，发发不自閟。
<br>&nbsp;&nbsp;&nbsp;&nbsp;谁遣入市门，樵夫强解事。
<br>&nbsp;&nbsp;&nbsp;&nbsp;渠虽赏芬芳，我自羞妩媚。
<br>&nbsp;&nbsp;&nbsp;&nbsp;怀哉山中人，纫结参佩璲。
<br>
<br>赵蕃?旅中杂兴五首
<br>&nbsp;&nbsp;&nbsp;&nbsp;屡雪不一雪，云脚何时绝。
<br>&nbsp;&nbsp;&nbsp;&nbsp;春风虽云来，积冻吹又结。
<br>&nbsp;&nbsp;&nbsp;&nbsp;未论刍薪价，曳履冻欲裂。
<br>&nbsp;&nbsp;&nbsp;&nbsp;苦欲作商音，声寒还复辍。
<br>
<br>赵蕃?旅中杂兴五首
<br>&nbsp;&nbsp;&nbsp;&nbsp;旧雪固已多，新雪翻增剧。
<br>&nbsp;&nbsp;&nbsp;&nbsp;立春已涉五，太昊犹辟易。
<br>&nbsp;&nbsp;&nbsp;&nbsp;长安有羁旅，无以度朝夕。
<br>&nbsp;&nbsp;&nbsp;&nbsp;所愿见白日，归舟泛深碧。
<br>
<br>赵蕃?旅中杂兴五首
<br>&nbsp;&nbsp;&nbsp;&nbsp;少慕隐逸人，开口谈四皓。
<br>&nbsp;&nbsp;&nbsp;&nbsp;及今闻其风，尚愧刘德老。
<br>&nbsp;&nbsp;&nbsp;&nbsp;诏恩虽与官，辞避犹却扫。
<br>&nbsp;&nbsp;&nbsp;&nbsp;不应吏部门，皇皇踏泥潦。
<br>
<br>赵蕃?屡遗公择书且寄以诗皆未得报成父弟书云公择欲过予再寄
<br>&nbsp;&nbsp;&nbsp;&nbsp;与君相从不知乐，别去悬知顿牢落。
<br>&nbsp;&nbsp;&nbsp;&nbsp;一旬两诗三附书，底事来音向人邈。
<br>&nbsp;&nbsp;&nbsp;&nbsp;知君去住良关意，养节忍穷非失计。
<br>&nbsp;&nbsp;&nbsp;&nbsp;如君岂得终布衣，会有高名耀斯世。
<br>&nbsp;&nbsp;&nbsp;&nbsp;我居正在千山底，落叶填门吹不起。
<br>&nbsp;&nbsp;&nbsp;&nbsp;薄醪纵有不敢醉，留待君来相料理。
<br>&nbsp;&nbsp;&nbsp;&nbsp;惠然过我今其时，篱下菊香惊早衰。
<br>&nbsp;&nbsp;&nbsp;&nbsp;南山石老有梅树，要君分韵共哦诗。
<br>
<br>赵蕃?绿萝道中
<br>&nbsp;&nbsp;&nbsp;&nbsp;人间白马渡，世外绿萝山。
<br>&nbsp;&nbsp;&nbsp;&nbsp;水驶舟何蹇，人危境故闲。
<br>&nbsp;&nbsp;&nbsp;&nbsp;传呼屡落胆，应接一怡颜。
<br>&nbsp;&nbsp;&nbsp;&nbsp;更拟桃川路，明朝得意攀。
<br>
<br>赵蕃?论诗寄硕父五首
<br>&nbsp;&nbsp;&nbsp;&nbsp;诗人例多穷，我穷亦何因。
<br>&nbsp;&nbsp;&nbsp;&nbsp;频年走道路，一饥累其身。
<br>&nbsp;&nbsp;&nbsp;&nbsp;箪瓢岂非福，天理元自均。
<br>&nbsp;&nbsp;&nbsp;&nbsp;俯仰苟不愧，此心犹昔人。
<br>
<br>赵蕃?论诗寄硕父五首
<br>&nbsp;&nbsp;&nbsp;&nbsp;我诗元不佳，病后日益退。
<br>&nbsp;&nbsp;&nbsp;&nbsp;年来穷到骨，未可专诗罪。
<br>&nbsp;&nbsp;&nbsp;&nbsp;故人周与施，爱我不我费。
<br>&nbsp;&nbsp;&nbsp;&nbsp;岁晚短书稀，相望千里外。
<br>
<br>赵蕃?论诗寄硕父五首
<br>&nbsp;&nbsp;&nbsp;&nbsp;学诗如学道，先须养其气。
<br>&nbsp;&nbsp;&nbsp;&nbsp;植苗无它术，务在除荒秽。
<br>&nbsp;&nbsp;&nbsp;&nbsp;滔滔江汉流，源从滥觞至。
<br>&nbsp;&nbsp;&nbsp;&nbsp;要作千里行，无为半涂滞。
<br>
<br>赵蕃?论诗寄硕父五首
<br>&nbsp;&nbsp;&nbsp;&nbsp;东莱老先生，曾作江西派。
<br>&nbsp;&nbsp;&nbsp;&nbsp;平生论活法，到底无窒碍。
<br>&nbsp;&nbsp;&nbsp;&nbsp;微言虽可想，恨不床下拜。
<br>&nbsp;&nbsp;&nbsp;&nbsp;欲收一日功，要出文字外。
<br>
<br>赵蕃?论诗寄硕父五首
<br>&nbsp;&nbsp;&nbsp;&nbsp;溧阳罕贤才，两沈好兄弟。
<br>&nbsp;&nbsp;&nbsp;&nbsp;读书不求功，其涯未可既。
<br>&nbsp;&nbsp;&nbsp;&nbsp;古人岂难到，顾我力行尔。
<br>&nbsp;&nbsp;&nbsp;&nbsp;兹道果何如，在此不在彼。
<br>
<br>赵蕃?落星寺
<br>&nbsp;&nbsp;&nbsp;&nbsp;我自庐山十五载，奔走坐受世迫隘。
<br>&nbsp;&nbsp;&nbsp;&nbsp;今年一梦落星湾，遥赏意短终不快。
<br>&nbsp;&nbsp;&nbsp;&nbsp;褰裳高步千仞冈，下视城郭等蓬块。
<br>&nbsp;&nbsp;&nbsp;&nbsp;阴风远来龙噫吟，大江东下波滂湃。
<br>&nbsp;&nbsp;&nbsp;&nbsp;远游止为两眸计，扶杖深叹造物大。
<br>&nbsp;&nbsp;&nbsp;&nbsp;五老自是吾故人，一笑却恨浮云碍。
<br>&nbsp;&nbsp;&nbsp;&nbsp;欲搜短句记来游，倚槛孤啸上方外。
<br>&nbsp;&nbsp;&nbsp;&nbsp;康州涪翁我所师，借问遗碑悉安在。
<br>
<br>赵蕃?落叶
<br>&nbsp;&nbsp;&nbsp;&nbsp;卷卷从何起，多因为晚风。
<br>&nbsp;&nbsp;&nbsp;&nbsp;飘飘久不下，还复反荒丛。
<br>
<br>赵蕃?马上读子肃诗集并怀子进子仪
<br>&nbsp;&nbsp;&nbsp;&nbsp;一雨初收更有凉，我时驱马度危梁。
<br>&nbsp;&nbsp;&nbsp;&nbsp;溪山惯见少新意，诗句熟窥多旧行。
<br>&nbsp;&nbsp;&nbsp;&nbsp;不使高飞向台省，忍教微禄滞柴桑。
<br>&nbsp;&nbsp;&nbsp;&nbsp;难兄难弟俱奇士，宁愧诸洪出豫章。
<br>
<br>赵蕃?卖花行
<br>&nbsp;&nbsp;&nbsp;&nbsp;頳肩负薪行，所直不满百。
<br>&nbsp;&nbsp;&nbsp;&nbsp;大舸载之来，江头自山积。
<br>&nbsp;&nbsp;&nbsp;&nbsp;不如花作稇，先后价增损。
<br>&nbsp;&nbsp;&nbsp;&nbsp;身逸得钱多，人宁知务本。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;桃树深红亦浅红，竹竿个个又丛丛。
<br>&nbsp;&nbsp;&nbsp;&nbsp;儿男在田妇行馌，犬卧鸡啼茅舍空。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;风雨属连殊未休，豫章城中十日留。
<br>&nbsp;&nbsp;&nbsp;&nbsp;江云有意作晴色，今者薄暮当行舟。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;风雨萧萧病欲侵，杂然啼鸟在中林。
<br>&nbsp;&nbsp;&nbsp;&nbsp;细听却有黄鹂语，端是当年隔叶音。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;截竹钩丝作钓筒，半缠苍石著波中。
<br>&nbsp;&nbsp;&nbsp;&nbsp;忽焉快跃知鱼中，相语呼促短篷。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;钓发关余谓吉徵，长年三老尔何凭。
<br>&nbsp;&nbsp;&nbsp;&nbsp;那知我本江湖士，失脚东来亦堕罾。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;已遭穿颊尚洋洋，尔本何辜饵触香。
<br>&nbsp;&nbsp;&nbsp;&nbsp;断肉未能聊戒杀，念将赎尔又空囊。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;望极平湖不得山，水长山远画图间。
<br>&nbsp;&nbsp;&nbsp;&nbsp;赋诗不似王摩诘，湖北湖南空往还。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;一日风帆数日程，绝知快意亦轻生。
<br>&nbsp;&nbsp;&nbsp;&nbsp;延缘始欲滨湖去，可奈同途莫并行。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;风顺风横总欲乘，传呼虽数不余譯。
<br>&nbsp;&nbsp;&nbsp;&nbsp;去程渺渺湖边草，宿伴悠悠水上罾。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;春风吹绿满天涯，想见山园尽落花。
<br>&nbsp;&nbsp;&nbsp;&nbsp;少日意狂轻节物，只令流转谩成嗟。
<br>
<br>赵蕃?漫兴十一首
<br>&nbsp;&nbsp;&nbsp;&nbsp;寒山萧萧上矮窗，竹阴窗景两舂撞。
<br>&nbsp;&nbsp;&nbsp;&nbsp;是中寓意真无尽，笔底寻诗卒未降。
<br>
<br>赵蕃?茂德行亟不及作昭礼书姑此问讯
<br>&nbsp;&nbsp;&nbsp;&nbsp;忆昔相从初，二十有三年。
<br>&nbsp;&nbsp;&nbsp;&nbsp;别日更莫纪，少壮成华颠。
<br>&nbsp;&nbsp;&nbsp;&nbsp;中间何不有，匪但岁月迁。
<br>&nbsp;&nbsp;&nbsp;&nbsp;几寻长安居，莫访新市船。
<br>&nbsp;&nbsp;&nbsp;&nbsp;尺书且难寄，再面端何缘。
<br>&nbsp;&nbsp;&nbsp;&nbsp;今晨大阮来，倒屣不待前。
<br>&nbsp;&nbsp;&nbsp;&nbsp;问君比安否，谈君语蝉连。
<br>&nbsp;&nbsp;&nbsp;&nbsp;短发尚短褐，青箱保青毡。
<br>&nbsp;&nbsp;&nbsp;&nbsp;吾人相从初，情与兄弟肩。
<br>&nbsp;&nbsp;&nbsp;&nbsp;兰陵折梅赠，虞山听鸡眠。
<br>&nbsp;&nbsp;&nbsp;&nbsp;如何一分首，遂作胡越然。
<br>&nbsp;&nbsp;&nbsp;&nbsp;诗以道所怀，宁写宣城笺。
<br>
<br>赵蕃?梅花二首
<br>&nbsp;&nbsp;&nbsp;&nbsp;折来才见开三四，但觉槎牙乱经笥。
<br>&nbsp;&nbsp;&nbsp;&nbsp;迟明已复吐六七，颇怪鲜明侵竹隔。
<br>&nbsp;&nbsp;&nbsp;&nbsp;多花璀璨固可人，疏花的皪意逾真。
<br>&nbsp;&nbsp;&nbsp;&nbsp;固知此物无不可，风月婆娑仍著我。
<br>
<br>赵蕃?梅花二首
<br>&nbsp;&nbsp;&nbsp;&nbsp;山礬水仙兄弟数，姚魏称君真僭取。
<br>&nbsp;&nbsp;&nbsp;&nbsp;三国人物谁可许，大儿仅得孔文举。
<br>&nbsp;&nbsp;&nbsp;&nbsp;我家绕屋碧玉椽，下有独树争婵娟。
<br>&nbsp;&nbsp;&nbsp;&nbsp;平安无使信莫传，疏枝冷蕊空凄然。
<br>
<br>赵蕃?梅花绝句五首要明叔仲威同作
<br>&nbsp;&nbsp;&nbsp;&nbsp;起步寒梢百尺长，骤惊触目尽琳琅。
<br>&nbsp;&nbsp;&nbsp;&nbsp;直疑霜月能为幻，作意槛之还有香。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
