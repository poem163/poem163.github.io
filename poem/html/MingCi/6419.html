<HTML>
<HEAD>
<TITLE>明词综 卷01-03 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongHou/">宋后词选</a> <font color=4C4C4C>&gt;&gt; </font><a href="../../html/MingCi/">明朝词选</a> <FONT color=#BCB6A0>&gt;&gt;</font> 明词综 卷01-03</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>明词综 卷01-03</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-11-09&nbsp;&nbsp;文章类别:明朝词选&nbsp;&nbsp;阅读次数:<script language=javascript src="../../hits.php?articleid=6419"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'明词综 卷01-03')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[明词综 卷01-03]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 【序】
<br>
<br>　　国初，朱竹垞太史，集三唐五代宋金元之词，汰其芜杂，简其精粹，成《词综》三十六卷，汪氏晋贤刻之，为后世言词者之准则。予尚以其不及明词为憾，盖明初词人，犹沿虞伯生、张仲举之旧，不乖于风雅。及永乐以后，南宋诸名家词皆不显于世，惟《花间》、《草堂》诸集盛行。至杨用修、王元美诸公，小令、中调颇有可取，而长调则均杂于俚俗矣。然一代之词，亦有不可尽废者。故《御选历代诗余》撷取者一百六十余家。予友桐乡汪康古，又谓竹垞太史，于明词曾选有数卷，未及刊行。今其本尚存，汪氏频访之而不得。嘉庆庚申，遇汪小海于武林，则太史未刻之本在焉。于是即其所有，合以生平所搜，辑得三百八十家，共成十二卷，汇而镌之，以附《词综》之后。选择大旨，亦悉以南宋名家为宗，庶成太史之志云尔。
<br>
<br>　　嘉庆七年八月青浦王昶撰。
<br>
<br>
<br>
<br>
<br>
<br>
<br>
<br>
<br>
<br>
<br>【卷一】
<br>
<br>仁宗皇帝一首　宣宗皇帝一首　周宪王一首　刘基九首
<br>张以宁一首　韩守益一首　贝琼一首　梁寅二首　高启四首
<br>杨基七首　高明一首　刘昺四首　黄澄一首　程本立一首
<br>姚广孝一首　解缙一首　王洪一首　胡俨一首　瞿祐一首
<br>谢应芳三首　张肯六首
<br>
<br>
<br>★仁宗皇帝
<br>
<br>【蝶恋花】
<br>
<br>九月海棠
<br>
<br>烟抹霜林秋欲褪。吹破胭脂，犹觉西风嫩(一作"润")。翠袖怯寒愁一寸。谁传庭院黄昏信。
<br>
<br>明月羞(一作"修")容生远恨。旋摘余娇，簪满宫人鬓。醉倚小阑花影近(一作"晕")。不应先有春风分。
<br>
<br>
<br>★宣宗皇帝
<br>
<br>【醉太平】
<br>
<br>赐学士沈度
<br>
<br>浓云散雨收。花苑内鸣鸠。晓来喜见日光浮，暖融融永昼。
<br>
<br>麦苗润泽怀清秀。榴花湿映红光溜。田家歌舞尽歌讴。是处庆丰年醉酒。
<br>
<br>
<br>★周宪王　名燉有，定王长子。《兰皋集》：周宪王遭世隆平，奉藩多暇，留心翰墨。制《诚斋乐府》传奇若干种，流传内府，至今中原弦索多用之。李梦阳《汴中元宵绝句》云：「中山孺子倚新妆，赵女燕姬总擅场。齐唱宪王新乐府，金梁桥外月如霜。」
<br>
<br>【鹧鸪天】
<br>
<br>赋绣鞋
<br>
<br>花簇香钩浅浣尘。轻风微露石榴裙。金莲自是悭三寸，难载盈盈一段春。
<br>
<br>仙已去，事犹存。阳台何处更为云。相思携手游春日，尚带年时草露痕。
<br>
<br>
<br>★刘基　字伯温，青田人。元进士。入明，以佐命功，官至御史中丞。封诚意伯。正德中，追谥文成。有《诚意刘文成公集》二十卷，词附。《古今词话》：青田《谒金门》云：「风袅袅，吹绿一庭春草。」《转应曲》云：「秋雨。秋雨。窗外白杨自语。」《青门引》云：「相怜自有明月，照人肺腑清如水。」《渔家傲》云：「乱鸦啼破楼头鼓。」《花犯》云：「余香怨绣被。」《踏莎行》云：「愁如溪水暂时平，雨声一夜依然满。」《渡江云》云：「定巢新燕子，睡起雕梁，对立整乌衣。」《山鬼谣》云：「离魂常在郊树。月深星暗苍梧远，化作杜鹃归去。」皆妙丽入神句。王元美云：伯温!纤有致，去宋尚隔一尘。
<br>
<br>【如梦令】
<br>
<br>抹斜阳沙觜。几点闲鸥草际。乌榜小渔舟，摇过半江秋水。风起。风起。棹入白苹花里。
<br>
<br>【浣溪沙】
<br>
<br>细草垂杨村巷幽。白沙素石引溪流。青苔矶上有扁舟。
<br>
<br>门外好山开罨画，屋头新月学帘钩。窗风一榻似新秋。
<br>
<br>【眼儿媚】
<br>
<br>烟草萋萋小楼西。云压雁声低。两行疏柳，一丝残照，数点鸦栖。
<br>
<br>春山碧树秋重绿，人在武陵溪。无情明月，有情归梦，同到幽闺。
<br>
<br>【少年游】
<br>
<br>清风收雨，轻云漏月，凉气入幽窗。乱叶吟朝，饥虫啼夜，各自奏新腔。
<br>
<br>孤鸿又向天边落，归梦阻苍江。百结愁肠，两行衰鬓，寂寞对清皁。
<br>
<br>【小重山】
<br>
<br>月满江城秋夜长。西风吹不断、桂花香。碧天如水露华凉。人难见、有泪在罗裳。
<br>
<br>何许雁南翔。堪怜一片影、落潇湘。百年身世费思量。空回首、故国渺苍茫。
<br>
<br>【临江仙】
<br>
<br>街鼓
<br>
<br>无声春漏咽，不知残夜如何。玉绳历落耿银河。鹊惊穿暗树，露坠滴寒莎。
<br>
<br>梦里相逢还共说，五湖烟水渔蓑。镜中绿发渐无多。泪如霜后叶，摵摵下庭柯。
<br>
<br>【千秋岁】
<br>
<br>淡烟平楚，又送王孙去。花有泪，莺无语。芭蕉心一寸，杨柳丝千缕。今夜雨。定应化作相思树。
<br>
<br>忆昔欢游处。触目成前古。良会知何许。百杯桑落酒，三叠阳关句。情未了，月明潮上迷津渚。
<br>
<br>【瑞龙吟】
<br>
<br>秋光好。无奈锦帐香消，绣帏寒早。钩帘人立西风，送书过雁，依然又到。
<br>
<br>故乡杳。空把泪随江水，梦萦江草。何时赋得归来，倚松对柳，开尊醉倒。
<br>
<br>衰鬓不堪临镜，镜中愁见，蓬飞丝绕。门外远山青青，长带斜照。石泉涧月，辜负夜猿啸。伤心处，风凋露渚，荷枯烟沼。燕去玄蝉老。满天细雨鸣羁鸟。花蔓当檐袅。庭院静，遥闻清砧声捣。拥衾背壁，一灯红小。
<br>
<br>
<br>★张以宁　字志道，古田人。元末，官翰林学士承旨。明初，例徙南京，召为侍读学士。有《翠屏集》四卷。明月生南浦广州南汉王刘　故宫，铁铸四柱犹存。周览叹息之余，夜泊三江口，梦中作一词，觉而忘之，但记二句云：「千古兴亡多少恨，总付潮回去。」因隐括为此词。
<br>
<br>海角亭前秋草路。榕叶风清，吹散蛮烟雾。一笑英雄曾割据。痴儿却被潘郎误。
<br>
<br>宝气销沉无觅处。藓晕犹残，铁铸遗宫柱。千古兴亡知几度。海门依旧潮来去。
<br>
<br>
<br>★韩守益　字仲修，石首人。明初，以儒士摄教宜都。擢春坊中允。有《樗寿藁》。
<br>
<br>【苏武慢】
<br>
<br>江亭远眺
<br>
<br>地涌岷峨，天开巫峡，江势西来百折。击楫中流，投鞭思济，多少昔时豪杰。鹤渚沙明，鸥滩雪净，小艇鸣榔初歇。喜凭阑、握手危亭，偏称诗心澄彻。
<br>
<br>还记取、王粲楼前，吕岩矶外，别样水光山色。烟霞仙馆，金碧浮图，尽属楚南奇绝。紫云箫待，绿醑杯停，咫尺良宵明月。拚高歌、一曲清词，遍彻冯夷宫阙。
<br>
<br>
<br>★贝琼　字廷臣，一字廷琚，崇德人。洪武初，征修《元史》，除国子助教。有《清江集》三十卷。
<br>
<br>【水龙吟】
<br>
<br>春思
<br>
<br>楚天归雁千行，一书不寄相思苦。匆匆过了，踏青时节，更愁风雨。燕子黄昏，海棠春晓，几番凄楚。问谁能为写，重重别恨，算除有、江淹赋。
<br>
<br>尚记银屏翠箔，抱琵琶、夜调新谱。芳年易度，沈腰宽尽，白头如许。弱水三千，武陵一曲，重寻何处。奈无情杜宇，年年此日，到淮南路。
<br>
<br>
<br>★梁寅　字孟敬，新喻人。洪武初，征修礼书。书成，以疾辞归，结屋石门山。有《石门集》二卷。
<br>
<br>【浣溪沙】
<br>
<br>锦树分明上苑花。晴光宜日又宜霞。碧烟横处有人家。
<br>
<br>绿似鸭头松下水，白于鱼腹柳边沙。一溪云影雁飞斜。
<br>
<br>
<br>★高启　字季迪，长洲人。隐吴淞江之青邱，自号青邱子。洪武初，召入纂修《元史》，授编修。擢户部侍郎。有《扣舷词》一卷。《古今词话》：青邱乐府，大致以疏旷见长，而《石州慢》又极缠绵之致。
<br>
<br>【行香子】
<br>
<br>芙蓉
<br>
<br>如此红妆。不见春光。向菊前、莲后才芳。雁来时节，寒"罗裳。正一番风，一番雨，一番霜。
<br>
<br>兰舟不采，寂寞横塘。强相依、暮柳成行。湘江路远，吴苑池荒。恨月濛濛，人杳杳，水茫茫。
<br>
<br>【沁园春】
<br>
<br>雁
<br>
<br>木落时来，花发时归，年又一年。记南楼望信，夕阳帘外，西窗惊梦，夜雨灯前。写月书斜，战霜阵整，横破潇湘万里天。风吹断，见两三低去，似落筝弦。
<br>
<br>相呼共宿寒烟。想只在、芦花浅水边。恨呜呜戍角，忽催飞起，悠悠渔火，长照愁眠。陇塞间关，江湖冷落，莫恋遗粮犹在田。须高举，教弋人空慕，云海茫然。
<br>
<br>
<br>★杨基　字孟载，嘉州人。大父仕江左，遂家吴中。洪武初，知荥阳县。历山西按察副使。有《眉庵词》。《乐府纪闻》：杨孟载少时见杨廉夫，命赋铁笛，诗成，廉夫喜曰：「吾意诗境荒矣，今当让子一头地。」当时有老杨小杨之目。眉庵词饶有新致。《静志居诗话》：孟载诗：「芳草渐于歌馆密，落花偏向舞筵多。」「细柳已黄千万缕，小桃初白两三花。」「布谷雨晴宜种药，葡萄水暖欲生芹。」「雨颉风颃枝外蝶，柳遮花映树头莺。」「燕子绿芜三月雨，杏花春水一群鹅。」「江浦荷花双鹭雨，驿亭杨柳一蝉风。」「一路诗从愁里得，二分春向客中过。」「立近晚风迷蛱蝶，坐临秋水映芙蓉。」「罗幕有香莺梦暖，绮窗无月雁声寒。」「眉晕浅颦横晓绿，脸消残缬腻春红。」「小雨送花青见萼，轻雷催笋碧抽尖。」「蚕屋柘烟朝焙茧，鹊炉沉火昼熏茶。」试填入《浣溪沙》，皆绝妙好辞也。
<br>
<br>【清平乐】
<br>
<br>欺烟困雨。拂拂愁千缕。曾把腰肢羞舞女。赢得轻盈如许。
<br>
<br>犹寒未暖时光。将昏渐晓池塘。记取春来杨柳，风流全在轻黄。
<br>
<br>【浣溪沙】
<br>
<br>花朝
<br>
<br>鸾股先寻斗草钗。凤头先绣踏青鞋。衣裳宫样不须裁。
<br>
<br>软玉镂成鹦鹉架，泥金镌就牡丹牌。明朝相约看花来。
<br>
<br>【夏初临】
<br>
<br>瘦绿添肥，病红催老，园林昨夜春归。深院东风，轻罗试著单衣。雨余门掩斜晖。看梅梁、乳燕初飞。荷钱犹小，芭蕉渐长，新竹成围。
<br>
<br>何郎粉淡，荀令香销，紫鸾梦远，青鸟书稀。新愁旧恨，在他红药栏西。记得当时。水晶帘、一架蔷薇。有谁知。千山杜鹃、无数莺啼。
<br>
<br>【多丽】
<br>
<br>问莺花，晚来何事萧索。是东风、釀成新雨，参差吹满楼阁。辟寒金、再簪宝髻，灵犀镇、重护香幄。杏惜生红，桃缄浅碧，向人憔悴未舒萼。念惟有、淡黄杨柳，摇曳映珠箔。凭阑久，春鸿去尽，锦字谁托。
<br>
<br>奈梦里、清歌妙舞，觉来偏更情恶。听高楼、数声羌笛，管多少、梅花惊落。鸳带慵宽，凤鞋懒绣，新晴谁与共行乐。料应在、楚云湘水，深处望黄鹤。天涯路，计程难定，长恁飘泊。
<br>
<br>【烛影摇】
<br>
<br>红帘花影重重，乱纹匝地无人卷。有谁惆怅立黄昏，疏映宫妆浅。只有杨花得见。解匆匆、寻芳觅便。多情长在，暮雨回廊，夜香庭院。
<br>
<br>曾记扬州，红楼十里东风软。腰肢半露玉娉婷，犹恨蓬山远。闲闷如今怎遣。看草色、青青似翦。且教高揭，放数点春，一双新燕。
<br>
<br>
<br>★高明　字则诚，瑞安人。元至正间，官处州录事。洪武初，召修《元史》，以老病辞归。
<br>
<br>【鹧鸪天】
<br>
<br>题顾氏景筠堂
<br>
<br>绿玉参差傍短楹。高堂清梦已冥冥。满枝只带湘灵点，一曲空听秦凤鸣。
<br>
<br>天莫问，物多情。此君潇洒若平生。风声月色来亭榭，老泪年来湿几更。
<br>
<br>
<br>★刘昺　字彦章，鄱阳人。安庆左丞。余阙待以国士。后归明太祖，授中书博士厅谘议典签。有《春雨轩词》一卷。
<br>
<br>【浪淘沙】
<br>
<br>寒食
<br>
<br>石径土墙斜。桃李桑麻。纸钱飞处乱啼鸦。闲趁斜阳携榼去，寒食人家。
<br>
<br>苑树忆天涯。遗恨琵琶。铜驼衰草卧龙沙。汉寝唐陵无麦饭，暮雨梨花。
<br>
<br>【满江红】
<br>
<br>寄水北山人徐宗周水北幽居，
<br>
<br>抱柴门、一溪寒玉。山万叠、青林当户，白云连谷。乳燕落红春又晚，柴桑三径多松菊。喜新晴、布谷又催耕，秧分绿。
<br>
<br>床头酒，何时熟。谋诸妇，明朝漉。谩黄鸡炊黍，共邀邻曲。旧梦风云销侠气，繁华看破知荣辱。系扁舟、罢钓晚归来，书还读。
<br>
<br>【木兰花】
<br>
<br>慢辛酉九日写长空一雁，
<br>
<br>又景物、是重阳。甚雨暗东篱，数枝青蕊，未放秋香。搘筇倦登高处，掩柴门衰柳映横塘。日暮江声衮衮，西风鬓影苍苍。
<br>
<br>当年歌舞翠红乡。一曲杜韦娘。曾击碎珊瑚，玉人扶醉，银烛成行。回头已成陈迹，早归来茅屋石田荒。谩把清樽遣兴，都非少日疏狂。
<br>
<br>【忆秦娥】
<br>
<br>溪头柳。青青折赠行人手。行人手。最伤心处，西风重九。
<br>
<br>阳关一曲长亭酒。停鞭欲去仍回首。仍回首。少年离别，老来依旧。
<br>
<br>
<br>★黄澄　洪武初人。
<br>
<br>【卖花声】
<br>
<br>人过天街，晓色担头红紫。满筠筐、浮花浪蕊。画帘睡醒，正眼横秋水。听新腔、一回催起。
<br>
<br>吟红叫白，报得蜂儿知未。隔东西、余音软美。迎门争买，早斜簪云髻。助春娇、粉香帘底。
<br>
<br>
<br>★程本立　字原道，桐乡人。洪武九年，以明经荐为周、秦二府引礼官，至佥都御史。有《巽隐斋集》。
<br>
<br>【清平乐】
<br>
<br>山翁归去，记得来时路。雨涨溪泉人不渡，花外鸟啼何处。
<br>
<br>人间不是山中。高怀都付丝桐。一曲瑶池宴罢，春风吹尽残红。
<br>
<br>
<br>★姚广孝　字期道，长洲人。幼名天僖，后为僧，名道衍。以靖难功，为僧录左善世，加太子少师。复姓，赐今名。有《逃虚集》。
<br>
<br>【转应曲】
<br>
<br>斜日。斜日。门外马蹄声疾。林栖鸟尽飞还。霞彩红衔远山。山远。山远。莫怪行人归晚。
<br>
<br>
<br>★解缙　字大绅，吉水人。洪武二十一年进士。官翰林学士，出为广西参议。有《春雨斋集》十卷。《古今词话》：成祖于中秋夜开宴赏月，月为云掩，命解缙赋之。缙遂口占《落梅风》一调云：「嫦娥面。今夜圆。下云帘。不著群仙见。弃今宵倚阑不去眠。看谁过广寒宫殿。」成祖览之，欢甚。又赋长歌，成祖益喜，同缙饮至夜半。月复明朗，浮云尽散。成祖笑曰：「卿真夺天手段也。」
<br>
<br>【长相思】
<br>
<br>寄友
<br>
<br>吴山深。越山深。空谷佳人金玉音。有谁知此心。
<br>
<br>夜沉沉。漏沉沉。闲却梅花一曲琴。高松对竹林。
<br>
<br>
<br>★王洪　字希范，仁和人。洪武三十年进士。永乐初，授吏科给事中，入翰林为检讨，与修《大典》，历修撰、侍讲。
<br>
<br>【卜算子】
<br>
<br>半道春红
<br>
<br>宿雨涨春流，晓日红千树。几度寻芳载酒来，自与春风遇。
<br>
<br>弱水与桃源，有路从教去。不见西湖柳万丝，满地飞残絮。
<br>
<br>
<br>★胡俨　字若思，南昌人。洪武三十年，曾试乙科，官华亭县教谕。累迁国子监祭酒。有《颐庵集》。
<br>
<br>【三台令】
<br>
<br>楼上角声呜咽，天边斗柄横斜。酒醒风惊帘幙，漏残月在梅花。
<br>
<br>
<br>★瞿祐　字宗吉，钱唐人。洪武中，以荐历宜阳训导。升周府长史。永乐间，谪保安。洪熙元年，放还。有《乐府遗音》五卷、《余清词》一卷。《西湖志余》：瞿宗吉风情丽逸，著《剪灯新话》及乐府歌词，多偎红倚翠之语，为时传诵。及谪戍保安，当兴安失守，边境萧条。永乐己亥，降佛曲于塞外，选子弟唱之。时值元宵，作《望江南》五首，词旨凄绝，闻者皆为泣下。凌彦　于宗吉为大父行，彦　作梅词《霜天晓角》、柳词《柳梢青》各一百首，号「梅柳争春」。宗吉一日尽和之，彦　大惊叹，呼为「小友」。宗吉以此知名。后彦　自南荒归葬西湖，宗吉作诗送之云：「一去西川隔夜台，忽看白璧瘗苍苔。酒朋诗友凋零尽，只有存斋冒雨来。」存斋，宗吉自号也。
<br>
<br>【摸鱼子】
<br>
<br>苏堤春晓
<br>
<br>望西湖、柳烟花雾，楼台非远非近。苏堤十里笼春晓，山色空濛难认。风渐顺。忽听得、鸣榔惊起沙鸥阵。瑶阶露润。把绣幕微搴，纱窗半启，未审甚时分。
<br>
<br>凭阑处，水影初浮日晕。游船未许开尽。卖花声里香尘起，罗帐玉人犹困。君莫问。君不见、繁华易觉光阴迅。先寻芳信。怕绿叶成阴，红英结子，留作异时恨。
<br>
<br>
<br>★谢应芳　字子兰，武进人。寓居青浦。有《龟巢集》二十卷，词附。
<br>
<br>【点绛唇】
<br>
<br>老眼犹明，著书未了余生债。客来休怪，淡饭黄荠菜。
<br>
<br>踏雪观梅，清兴依然在。南门外，夜来寻戴。扶醉驮驴背。
<br>
<br>【满江红】
<br>
<br>旧约寻梅，蹉跎过、小春时节。忽陇头人至，一枝先折。喜见春风颜色好，缟衣不受缁尘　。把十年、湖海旧相知，从头说。
<br>
<br>三江上，沧洲雪。千墩下，珠林月。似许询支遁，总皆清绝。重看青山携素手，此情方解相思结。待满湖、冰泮柳风清，孤舟发。
<br>
<br>
<br>★张肯　字继孟，浚仪人。有《梦庵词》一卷。
<br>
<br>【买陂塘】
<br>
<br>赋东郭草堂
<br>
<br>爱草堂、带村连郭，门前碧水千顷。秋波泠浸遥山晚，青镜净涵眉影。沙浦迥。怪隔水渔歌，鸥梦都惊醒。时乘小艇。向柳外花边，载诗载酒，独尽漫游兴。
<br>
<br>谩重省。且得身闲心静。乐事自甘瓢饮。好怀谁道中年减，佳趣更多吟咏。□转径。门正对朝阳，不怕梅花冷。流年暮景。肯容我为邻，相依卜筑，共尔两家隐。
<br>
<br>【浪淘沙】
<br>
<br>咏莎滩
<br>
<br>雨过碧云秋。占断滩头。沧浪翻处湿纤柔。谁展翠茵平似翦，宿鹭眠鸥。
<br>
<br>沙尾远凝眸。雨惨烟愁。萋萋不共水东流。几度渔人来傍宿。绿映孤舟。
<br>
<br>【醉落魄】
<br>
<br>咏苔
<br>
<br>径翠钿狼藉。绿圆点点浓如积。芳痕涨雨凝寒碧。一片浓阴，休扫坐来石。
<br>
<br>径深不教残阳入。茸茸不似春红色。芳尘净洗无纤迹。吟客来时，只恐印行屐。
<br>
<br>【如梦令】
<br>
<br>咏石
<br>
<br>径庭掩尘踪静悄。雨长苔痕缭绕。行处不妨花，容我醉眠偏好。休扫。休扫。待积落红多少。
<br>
<br>【声声慢】
<br>
<br>雪晴山邬，月冷江皋，岁寒解后相逢。携手归来，轻盈一样春容。行行□鸣环，暗香霏、缥缈东风。弄花手，与安排金屋，共贮芳。
<br>
<br>雅淡暗通心素，笑桃根桃叶，冶艳妖红。试问韶华，樽前若个情浓。想是乔家姊妹，可人处、清致皆同。春正好，淡眉山、愁减几重。
<br>
<br>
<br>
<br>
<br>
<br>
<br>
<br>
<br>
<br>【卷二】
<br>
<br>铁铉一首　莫璠二首　李祯一首　王直一首　徐有贞一首
<br>赵迪一首　戴琏一首　商辂一首　聂大年三首　王越一首
<br>张宁一首　汤允勣一首　李东阳一首　姚绶一首　沈周一首
<br>桑悦一首　章懋一首　吴宽一首　王鏊一首　吴洪一首
<br>赵宽一首　杨循吉一首　费宏一首　蒋冕一首　王鸿儒二首
<br>夏皀二首　史鉴一首　张旭一首　祝允明一首　李梦阳一首
<br>顾潜四首　朱谏一首　王九思一首　边贡二首　顾璘二首
<br>唐寅一首　周用二首　陈霆二首　王廷相一首
<br>
<br>
<br>★铁铉　字鼎石，邓县人。洪武中，由国子生授礼科给事中。历官兵部尚书。死靖难之变。
<br>
<br>【浣溪沙】
<br>
<br>晚出闲庭看海棠。风流学得内家妆。小钗横戴一枝芳。
<br>
<br>削玉梳斜云鬓腻，镂金衣透雪肌香。暗思何事立斜阳。
<br>
<br>
<br>★莫璠　字仲□，钱塘人。
<br>
<br>【蝶恋花】
<br>
<br>苏堤春晓
<br>
<br>十里楼台花雾绕。宜雨宜晴，山色笼春晓。杨柳梢头残月小。海棠枝上犹啼鸟。
<br>
<br>兰帐玉人初睡觉。试问楼前，画舫开多少。报道寻芳人起早。紫骝嘶过香尘道。
<br>
<br>又
<br>
<br>曲院荷风
<br>
<br>五月凉风来曲院。绿水芙渠，红白都开遍。风递荷香情不断。采莲舟过歌声缓。
<br>
<br>醉折碧筒供笑玩。翠盖红绡，高下翻零乱。向晚新凉生酒面，六铢衣薄停纨扇。
<br>
<br>
<br>★李祯　字昌祺，庐陵人。永乐二年进士。官河南左布政。有《侨庵诗余》二卷。
<br>
<br>【柳梢青】
<br>
<br>题秋塘图
<br>
<br>落尽芙蓉，收残菱芡，晚色凄迷。断荇随流，枯荷折柄，秋满苏堤。
<br>
<br>沙禽自在幽栖。极浦外、天连水低。粉坠莲房，波漂菰米，烟暝湖西。
<br>
<br>
<br>★王直　字行俭，泰和人。永乐二年进士。历官吏部尚书。卒赠太保，谥文端。有《抑庵集》。
<br>
<br>【浪淘沙】
<br>
<br>风暖翠烟飘。残雪都消。游丝百尺堕晴霄。可惜春光容易过，又近花朝。
<br>
<br>驱马第三桥。芳意萧条。竹林浑未放夭桃。瘦尽城南千树柳，不似宫腰。
<br>
<br>
<br>★徐有贞　初名　，字元玉，吴县人。宣德八年进士。历官华盖殿大学士。封武功伯。谪戍云南。有《武功徐先生集》。
<br>
<br>【千秋岁】
<br>
<br>引风搅柳丝，雨揉花缬。蚤过了清明时节。新来燕子语何多，老去莺花飞未歇。秋千院，蹴踘场，人踪绝。
<br>
<br>踏青拾翠都休说。是谁马走章台雪。是谁箫弄秦楼月。从前已是无情绪，可奈而今更离别。一回头，人千里，肠百结。
<br>
<br>
<br>★赵迪　字景哲，怀安人。宣德十年举人。官南海县知县。有《鸣秋集》。
<br>
<br>【踏莎行】
<br>
<br>送友人还山中
<br>
<br>径转清溪，花飞红雨。武陵风景知何处。当年厌听水声寒，岂知忘却来时路。
<br>
<br>水绕人家，烟迷津树。晚峰江上青无数。幽人此别更多情，移家归向山中住。
<br>
<br>
<br>★戴琏　字汝器，南海人。正统三年举人。官训导。
<br>
<br>【满庭芳】
<br>
<br>竹隐寒烟，菊凝晚露，空阶霜月微明。小窗寂静，四壁响虫声。风细金炉香袅，穿花影、数点飞萤。良夜永，闷无情绪，独坐对长檠。
<br>
<br>玉人。音声断，巫山云锁，洛浦烟横。奈鱼沉雁杳，谁诉衷情。新酒难降旧恨，佳期误、檐鹊无凭。愁人处，更阑酒醒，孤枕梦难成。
<br>
<br>
<br>★商辂　字宏载。淳安人。正统十年进士。自乡会试至殿试，皆第一。历官吏部尚书、谨身殿大学士。谥文毅。有《素庵集》六卷，词附。《古今词话》：商毅庵负鼎铉重望，而小词明净简炼，亦复沾沾自喜。今读其旅情、春暮、秋月、退食诸篇，不堕时趋，自有殊致。其《一丛花》咏初春云：「东风有信无人见，露微意、柳际花边。」尤觉妥帖轻圆也。
<br>
<br>【一丛花】
<br>
<br>初春
<br>
<br>今年春浅臈侵年。冰雪破春妍。东风有信无人见，露微意、柳际花边。寒夜纵长，孤衾易暖，钟鼓渐清圆。
<br>
<br>朝来初日半衔山。楼阁淡疏烟。游人便作寻芳计，小桃杏、应已争先。衰病少情，疏慵自放，唯爱日高眠。
<br>
<br>
<br>★聂大年　字寿卿，临川人。正统间，官仁和县教谕。景泰初，征入翰林。《尧山堂外纪》云：《东轩集》有「玉楼人醉东风晓，高卷红帘看杏花。」真词笔也。
<br>
<br>【卜算子】
<br>
<br>杨柳小蛮腰，惯逐东风舞。学得琵琶出教坊，不是商人妇。
<br>
<br>忙整玉搔头，春笋纤纤露。老却江南杜牧之，懒为秋娘赋。
<br>
<br>又
<br>
<br>粉泪湿鲛绡，只恐郎情薄。梦到巫山第几重，酒醒灯花落。
<br>
<br>数日尚春寒，未把罗衣著。眉黛含颦为阿谁，但悔从前错。
<br>
<br>【临江仙】
<br>
<br>半道春红
<br>
<br>记得武林门外路，雨余芳草蒙茸。杏花深巷酒旗风。紫骝嘶过处，随意数残红。
<br>
<br>有约玉人同载酒，夕阳归路西东。舞裙歌扇绣帘栊。昔游成一梦，试问卖花翁。
<br>
<br>
<br>★王越　字世昌，濬县人。景泰二年进士。历官兵部尚书。封威宁伯。卒赠太傅，谥襄敏。有《云山老懒集》四卷，词附。
<br>
<br>【浪淘沙】
<br>
<br>远水接天浮。渺渺扁舟。去时花雨送春愁。今日归来黄叶闹，又是深秋。
<br>
<br>聚散两悠悠。白了人头。片帆飞影下中流。载得古今多少恨，都付沙鸥。
<br>
<br>
<br>★张宁　字静之，海盐人。景泰五年进士。官礼科给事中。有《方洲集》四十卷，词附。
<br>
<br>【满江红】
<br>
<br>题碧梧翠竹送李阳春
<br>
<br>一曲清商，人别后、故园几度。想翠竹、碧梧风采，旧游何处。三径西风秋共老，满庭疏雨春都过。看苍苔、白石易黄昏，愁无数。
<br>
<br>峄山畔，淇泉路。空回首，佳期误。叹舞鸾鸣凤，归来迟暮。冷淡还如西草，凄迷番作江东树。且留他、素管候冰丝，重相和。
<br>
<br>
<br>★汤允　字公让。凤阳人。东瓯襄武王曾孙。历官延绥参将。有《东谷集》。
<br>
<br>【浣溪沙】
<br>
<br>燕垒雏空日正长。一川残雨映斜阳。鸬鹚晒翅满鱼梁。
<br>
<br>榴叶拥花当北户，竹根抽笋出东墙。小庭孤坐懒衣裳。
<br>
<br>
<br>★李东阳　字宾之，茶陵人。天顺八年进士。历官吏部尚书、华盖殿大学士。谥文正。有《怀麓堂集》。
<br>
<br>【雨中花】
<br>
<br>题画
<br>
<br>正爱月来云破。那更柳眠花卧。帘幙风微，秋千人静，酒尽春无那。
<br>
<br>迢递高楼孤寂坐。缥渺笛声飞堕。恨曲短宵长，院深墙迥，凭仗风吹过。
<br>
<br>
<br>★姚绶字公绶，嘉善人。天顺八年进士。官监察御史。有《谷庵集》。
<br>
<br>【玉楼春】
<br>
<br>春日
<br>
<br>东风寒悄人何处。百里幽闲犹未遇。看春不觉又清明，槛外梨花开几树。
<br>
<br>相思心逐东流去。老天肯把韶光驻。陌头杨柳正青青，莫教容易飞花絮。
<br>
<br>
<br>★沈周　字启南，长洲人。举贤良，不赴。工诗画。有《石田集》八卷。
<br>
<br>【鹧鸪天】
<br>
<br>柳
<br>
<br>惯得轻柔绮陌中。几枝斜映驿亭红。微烟啅雀金犹懒，细雨藏鸦绿未浓。
<br>
<br>攀傍岸，折随风。管人离别思无穷。开花更是无聊赖，一片西飞一片东。
<br>
<br>
<br>★桑悦　字民怿，常熟人。成化元年举人。官柳州通判。有《思元集》十六卷。
<br>
<br>【虞美人】
<br>
<br>春晓忆长沙作
<br>
<br>细雨梨花春梦破，梁燕将愁诉。薄阴小阁日瞁瞁。宝篆轻烟一缕袅东风。
<br>
<br>星沙旧占游歌处。清景难留住。王孙芳草最多情，万里和烟随我到边城。
<br>
<br>
<br>★吴宽　字原博，长洲人。成化八年赐进士第一。入翰林，历官礼部尚书。卒赠太子太保，谥文定。有《匏庵集》。《耆旧续闻》：吴匏庵词有「繁花落尽留红药，新笋丛生带绿苔」，名句也。时有赵宽字栗夫，为匏庵所取士，词名《半江集》。匏庵尝曰：「不遇吴宽，争得赵宽？」
<br>
<br>【采桑子】
<br>
<br>纤云尽卷天如水，芦荻风残。松竹霜寒。更看前溪月满山。
<br>
<br>画船红烛金尊酒，子夜歌阑。缓吹轻弹。得意人生且尽欢。
<br>
<br>
<br>★王鏊　字济之。吴县人。成化十一年进士。历官户部尚书、武英殿大学士。谥文恪。有《文恪公集》三十六卷，词附。
<br>
<br>【阮郎归】
<br>
<br>行年六十鬓斓斒。皇恩特放还。高堂设席对青山。秋来正未闲。
<br>
<br>阴忽霁，暑初残。笙歌夜未阑。傍人莫笑老嗤顽。人生到此难。
<br>
<br>
<br>★吴洪　字禹畴，吴江人。成化十一年进士。历官刑部尚书。
<br>
<br>【早梅芳】
<br>
<br>柳将眠，桃欲笑。又是清明到。玉河冰泮，无数金鱼弄池藻。联车油壁软，并马丝鞭袅。喜凤城丽景，游览趁春晓。
<br>
<br>望瀛洲，纷翠葆。花满琼华岛。玉睷西去，金碧觚棱耸云表。散衙常过午，下直须归早。更相期，提壶同藉草。
<br>
<br>
<br>★赵宽　字栗夫，吴江人。成化十七年进士。历官刑部郎中。出为广东按察使。有《半江集》。
<br>
<br>【减字木兰花】
<br>
<br>姚江阻雨。寒风吹水。微波皱作鱼鳞起'。白雨横秋。秋色萧条动客舟。
<br>
<br>疏钟何处。知在前村黄叶树。茅屋谁家。荒径无人菊自花。
<br>
<br>
<br>★杨循吉　字君谦，吴县人。成化二十年进士。官礼部主事。有《南峰逸藁》。
<br>
<br>【洞仙歌】
<br>
<br>题酒家壁
<br>
<br>吴郊春满，绿草熏南陌。风弄轻帘小桥侧。瞰荒垣、浓丽几树夭桃，仿佛似，薄醉西施颜色。
<br>
<br>醖香飘十里，更着流莺，乱掷金梭向林织。天宇净繁芳，日暖峰游，早拦住、高阳狂客。便典却、罗衫又何妨，算容易飞花、韶光难得。
<br>
<br>
<br>★费宏　字子充，铅山人。成化二十三年赐进士第一。历官华盖殿大学士。卒赠太保，谥文宪。有《费文宪公集》七卷。
<br>
<br>【西江月】
<br>
<br>舟中夜行，独坐无酒，抚卷作
<br>
<br>霜月高悬碧汉，画船自泛寒江。银镫独对夜何长。窗外浮光荡漾。
<br>
<br>可怪麴生疏阔，闲来冷落琼觞。思量无计助清狂。且与青编相向。
<br>
<br>
<br>★蒋冕　字敬之，全州人。成化二十三年进士。历官户部尚书、谨身殿大学士。卒赠少师，谥文定。有《湘皋集》二十二卷。吕调阳云：湘皋乐府，若碧水芙蕖，不假雕饰，而天巧自在。
<br>
<br>【卜算子】
<br>
<br>斜日坠荒山，云黑天垂暮。时见空中一雁来，冷入残芦去。
<br>
<br>惊起却低飞，有意同谁语。啄尽枝头数点霜，还向空中举。
<br>
<br>
<br>★王鸿儒　字懋学，南阳人。成化二十三年进士。历官南京户部尚书。谥文庄。有《凝斋集》十一卷。
<br>
<br>【踏莎行】
<br>
<br>赏菊
<br>
<br>燕子初归，芙蓉乍老。苍苔院落桐阴小。一帘疏雨晚来晴，繁香不断寒花袅。
<br>
<br>著谱人非，餐英事杳。风流未必今时少。且须痛饮读离骚，灵修岂肯捐芳草。
<br>
<br>【转应曲】
<br>
<br>金井。金井。梧叶银床露冷。千门万户砧声。北斗城头月明。明月。明月。偏照旅人华发。
<br>
<br>
<br>★夏皀　字德树，天台人。成化二十二年进士。历官大理评事。
<br>
<br>【阮郎归】
<br>
<br>赌酒
<br>
<br>明湖未放船。时节欲开莲。壁后茶　几点烟。听雨小窗眠。
<br>
<br>云解冻，水平田。蛙声又一年。晚晴花草落愁边。呼童问酒钱。
<br>
<br>【临江仙】
<br>
<br>榴叶竹屏闲处好，香街雨梦无缘。听人说著指琼鞭。玉楼嗔短舞，书枕惬高眠。
<br>
<br>几夜晚眠还早起，城中一半风烟。画桥架水绿阴连。柳眉伤老大，莺口弄清圆。
<br>
<br>
<br>★史鉴　字明古，吴江人。有《西村集》八卷，词附。
<br>
<br>【浣溪沙】
<br>
<br>夏夕赏莲
<br>
<br>水面风来晚更宜。酒香荷气水沉微。谁家长笛倚楼吹。
<br>
<br>五月梅花今夜落，千门梧叶未秋飞。不知零露湿人衣。
<br>
<br>又
<br>
<br>曲水流通濯锦红。新门移转纳香风。画舟时傍彩云中。
<br>
<br>半夜月明歌楚调，双莲波冷泣吴宫。鸳鸯惊散各西东。
<br>
<br>【望江南】
<br>
<br>阎尚温招饮湖中
<br>
<br>船栊处，恰是藕花洲。别处歌声刚得借，去时春色那堪留。花落水空流。
<br>
<br>天渐晚，临去更回头。山翠远如眉黛晓，湖光疑似眼波秋。越女不胜愁。
<br>
<br>【临江仙】
<br>
<br>赠余浩
<br>
<br>秋水芙蓉江上饮，怜渠无限风流。红牙低按小梁州。淡云拖急雨，依约见江楼。
<br>
<br>最是采莲人似玉，相逢并著莲舟。唱歌归去水悠悠。清砧孤馆夜，明月太湖秋。
<br>
<br>【解连环】
<br>
<br>送别
<br>
<br>销魂时候。正落花成阵，可人分手。纵临别、重订佳期，恐软语无凭，盛欢难又。雨外春山，会人意、与眉交皱。望行舟渐隐，恨杀当年，手栽杨柳。
<br>
<br>别离事、人生常有。底何须为著，成个消瘦。但若是、两情长，便海角天涯，等是相守。潮水西流，肯寄我、鲤鱼双否。倘明年、来游灯市，为侬沽酒。
<br>
<br>
<br>★张旭　字廷曙，休宁人。成化二十年举人。有《梅岩小稿》。
<br>
<br>【点绛唇】
<br>
<br>卜尽金钱，闲愁暗逐游思起。云松螺髻。眉减春山翠。
<br>
<br>试卷珠帘，风<　香生袂(。凉如水。惜花心碎。忍把阑干倚。
<br>
<br>
<br>★祝允明　字希哲，长洲人。弘治五年举人。官应天府通判。有《怀里堂集》三十卷。
<br>
<br>【蝶恋花】
<br>
<br>赠妓
<br>
<br>闹蝶窥春花性浅。未了妆梳，小颗唇朱点。玉絮吹寒飞力软。深深绣户珠帘掩。
<br>
<br>厮放临时仍泥恋。一把风情，错认徐娘减。略绰晕香红半片。阑干回首东风远。
<br>
<br>
<br>★李梦阳　字献吉，庆阳人。徙大梁。弘治六年进士。官江西提学副使。
<br>
<br>【如梦令】
<br>
<br>昨夜洞房春暖。烛尽琵琶声缓。闲步倚阑干，人在天涯近远。影转。影转。月压海棠枝软。
<br>
<br>
<br>★顾潜　字孔昭，昆山人。弘治九年进士。官御史。有《静观堂集》十三卷，词附。
<br>
<br>【醉春风】
<br>
<br>紫燕归来两。云踪无处访。桃花开后海棠开，想想想。落日城边，断霞楼角，绿波兰桨。
<br>
<br>锦瑟萦尘网。香篆消罗幌。更阑酒醒梦难成，响响响。芳树敲风，空阶滴雨，倍添愁怅。
<br>
<br>【洞仙歌】
<br>
<br>自寿娄江
<br>
<br>一碧动鲈鱼佳兴。浩荡鸥波放烟艇。过溪桥，十里香稻垂花，秋未晚，远渚芙蕖万柄。
<br>
<br>野翁能爱我，酌酒烹鸡，何处渔歌更堪听。醉起试推篷，骤雨初收。斜阳外、山光云影。愿百岁、逍遥瀼西东，任华发星星，换来青镜。
<br>
<br>【忆秦娥】
<br>
<br>眉山蹙。多愁慵整搔头玉。搔头玉。觑他双凤，暗怜孤独。
<br>
<br>阖闾城外春波绿。兰舟载酒欢难续。欢难续。郎归何日，金钱偷卜。
<br>
<br>
<br>★朱谏　字君佐，永嘉人。弘治九年进士。官吉安府知府。
<br>
<br>【梁州令】
<br>
<br>谢公岭
<br>
<br>着屐登山客。历尽云霞天壁。屐痕犹在白云中，峰回路转，千古无人识。
<br>
<br>春来秋去成尘迹。一代风流歇。斜阳影落溪外，长松几树连天碧。
<br>
<br>
<br>★王九思　字敬夫，县人。弘治九年进士。官吏部郎中。有《　陂集》、《续集》十九卷。
<br>
<br>【蝶恋花】
<br>
<br>夏日
<br>
<br>门外长槐窗外竹。槐竹阴森，绕屋重重绿。人在绿阴深处宿。午风枕簟凉如沐。
<br>
<br>树底辘轳声断续。短梦惊回，石鼎茶方熟。笑对碧山歌一曲。红尘不到人间屋。
<br>
<br>
<br>★边贡　字廷实，历城人。弘治九年进士。历官南京户部尚书。有《华泉集》八卷。
<br>
<br>【踏莎行】
<br>
<br>露湿春莎，草生芳甸。渔舟迤逦依山转。斜阳明灭照村墟，绿槐深护幽人院。
<br>
<br>小栅鸣鸡，古梁巢燕。柴门不锁蓬蒿遍。问渠莫是武陵源，一溪流水桃花乱。
<br>
<br>【蝶恋花】
<br>
<br>留别吴白楼
<br>
<br>亭外潮生人欲去。为怕秋声，不近芭蕉树。芳草碧云凝望处。何时重话巴山雨。
<br>
<br>三板轻船频唤渡。秋水疏杨，欲折丝千缕。白雁横天江馆暮。醉中愁见吴山路。
<br>
<br>
<br>★顾□　字华玉，吴县人。弘治九年进士。历官湖广巡抚，加刑部尚书。有《凭几集》、《浮湘藁》、《息园集》。《柳塘词话》云：东桥词，有承平气象。
<br>
<br>【摸鱼儿】
<br>
<br>十二月十四日自衡入永
<br>
<br>远山低、半留残雪。望中清景殊绝。寒云渐逐西风散，村落午烟摇曳。行路客。被簿领沉迷，又度隆寒节。阳回岁歇。是何日春来，早梅花萼，看透几分白。
<br>
<br>忆江左，多少关河分隔。异乡空望明月。衡阳飞雁都回矣，欲寄音书那得。情似结。更断酒抛诗，幽恨凭谁说。髯霜鬓雪。拚老去年华，禾畦麦垄，觅取旧生业。
<br>
<br>【临江仙】
<br>
<br>雨中柬谭子羽
<br>
<br>抱病登楼无意绪，满城寒雨濛濛。一樽何日与君同。卷帘芳草碧，呼酒夕阳红。
<br>
<br>堪恨赏心都不偶，依然枉却东风。扁舟归兴莫匆匆。江梅花自落，别有海棠丛。
<br>
<br>
<br>★唐寅　字子畏，吴县人。弘治十一年南京乡试第一。坐事被斥。有《六如词》一卷。
<br>
<br>【一翦梅】
<br>
<br>雨打梨花深闭门。忘了青春。误了青春。赏心乐事共谁论。花下销魂。月下销魂。
<br>
<br>愁聚眉峰尽日颦。千点啼痕。万点啼痕。晓看天色暮看云。行也思君，坐也思君。
<br>
<br>
<br>★周用　字行之，吴江人。弘治十五年进士。历官吏部尚书。谥恭肃。有《白川集》十六卷。
<br>
<br>【诉衷情】
<br>
<br>人间何处有丹丘。曾到太湖头。日高主人犹卧，花影满重楼。
<br>
<br>寻画史，接诗流。老沧洲。一村烟树，数家茅屋，几个渔舟。
<br>
<br>【满路花】
<br>
<br>风前满地花，雨后连天草。今年三月里、春归早。低云薄雾，犹自怜清晓。金尊须臾倒。无奈离愁，为他转伤怀抱。
<br>
<br>绣帘斜卷，昼静闻啼鸟。韶华刚九十、勾销了。绿波无赖，点点青荷小。寄语春知道。桃李多情，莫教惜春人老。
<br>
<br>
<br>★陈霆　字声伯，德清人。弘治十五年进士。官山西提学佥事。有《水南藁》十九卷。
<br>
<br>【踏莎行】
<br>
<br>晚景
<br>
<br>流水孤村，荒城古道。槎牙老木乌鸢噪。夕阳倒影射疏林，江边一带芙蓉老。
<br>
<br>风暝寒烟，天低衰草。登楼望极群峰小。欲将归信问行人，青山尽处行人少。
<br>
<br>【清平乐】
<br>
<br>游西湖用王介甫韵
<br>
<br>香车隘住。笑揭红莲语。浅蹴芳尘罗袜汙。堤上未干花雨。
<br>
<br>画船载得琵琶。醉中情思无涯。不管湖烟湖水，东风取次飞花。
<br>
<br>
<br>★王廷相　字子衡，仪封人。弘治十五年进士。历官兵部尚书，加太子太保。谥肃敏。有《家藏集》。
<br>
<br>【桂枝香】
<br>
<br>朝霞飞散。正微借清霜，林外烘染。摇落年华，宋玉又伤幽怨。小楼悄悄阑干倚，最浮云、不堪情恋。玉书难寄，楚天空阔，梦迷人远。
<br>
<br>叹双鬓、年来较短。算病旅中秋，不禁登玩。只见青山，谁见古时人面。乡心渺渺随流水，更不待、商歌魂断。新愁顿起，半窗暝雨，一声归雁。
<br>
<br>
<br>
<br>
<br>
<br>
<br>
<br>
<br>【卷三】
<br>
<br>陆深一首　崔桐一首　杨仪二首　王韦一首　赵金一首
<br>吕希周一首　韩邦奇四首　夏言三首　王慎中一首　丁奉一首
<br>文征明六首　吴子孝四首　吴山一首　陈铎二首　陈如纶三首
<br>杨慎十一首　谢承举一首　薛廷宠一首　齐之鸾一首　陆楫一首
<br>闵如霖一首　卢雍一首　徐阶一首　骆文盛一首　张綎二首
<br>卢襄一首　许谷一首　桂华一首　陆垹一首　蔡宗尧一首
<br>李濂一首
<br>
<br>
<br>★陆深　字子渊，上海人。弘治十八年进士。历官詹事府詹事。赠礼部侍郎，谥文裕。有《河汾燕闲录》与《玉堂漫笔》等集。
<br>
<br>【风入松】
<br>
<br>绿窗午枕睡初酣。梦喜脱朝簪。觉来犹是长安客，垂杨里、空系归骖。恋主心依晓阙，思亲泪湿春衫。
<br>
<br>玉河流水碧于蓝。花外燕呢喃。新词谱就凭谁和，重封罢、亲自题缄。欲待天边鸿雁，秋风寄与江南。
<br>
<br>
<br>★王韦　字钦佩，上元人。弘治十八年进士。官太仆少卿。
<br>
<br>【玉漏迟】
<br>
<br>元宵奉陈静斋
<br>
<br>宪长今宵春正好，卷帘无那，客中情绪。连日眉梢，暂放片时还聚。薄宦辞家几许，叹骨肉、水萍风絮。留不住。纷纷客泪，两行如澍。
<br>
<br>缅想此日家园，正儿女团栾，烧灯时序。明月依人，空照一樽清醑。深谢东君慰我，喜投赠、玉堂佳句。高唱处。乳鸦乱翻庭树。
<br>
<br>
<br>★韩邦奇　字汝节，朝邑人。正德三年进士。历官南京兵部尚书。谥恭简。有《苑洛集》二十二卷，词附。
<br>
<br>【西江月】
<br>
<br>春思
<br>
<br>残雪已消往事，东风又报春愁。珠帘不卷玉香钩。庭院迟迟清昼。
<br>
<br>细雨繁花上院，轻烟碧草汀洲。一声啼鸟水东流。春在小桥杨柳。
<br>
<br>【临江仙】
<br>
<br>三月三十日
<br>
<br>芍药牡丹开已罢，明朝不是春光。莺儿撩乱送斜阳。繁华应不尽，蜂蝶且休忙。
<br>
<br>几架蔷薇依碧槛，新荷更满芳塘。水晶帘外细飘香。推枰听玉树，移座倒金觞。
<br>
<br>【谒金门】
<br>
<br>珠帘卷。楼外春愁无限。雨过荼睸春色减。落红惊满院。
<br>
<br>枝上燕慵莺懒。谁与韶光为伴。烟柳丝丝迷望眼。阑干空倚偏。
<br>
<br>【风入松】
<br>
<br>画楼帘卷篆烟微。暖雨霏霏。云山极目家千里，问天涯、何日归期。寂寞庾愁似海，飘萧潘鬓成丝。
<br>
<br>莺儿压折海棠枝。飞上蔷薇。深红浅绿应无数，逐东风、满院芬菲。最是惜花心切，只忧花落春归。
<br>
<br>
<br>★丁奉　字献之，常熟人。正德三年进士。官吏部验封司郎中。有《南湖留稿》八卷。
<br>
<br>【眼儿媚】
<br>
<br>过华湖
<br>
<br>芦苇萧萧奏轻。烟雨隔南洲。小航冒冷，孤帆披湿，一路吟讴。
<br>
<br>闲人俨似天随子，幽兴五湖秋。相知只在，渡头渔叟，沙嘴眠鸥。
<br>
<br>
<br>★吴山　字静之，吴江人。正德三年进士。历官河南、四川巡抚。入为刑部尚书。谥忠襄。
<br>
<br>【清平乐】
<br>
<br>秋光如许。雁字排空去。十二阑干凝眺处。帘卷西山暮雨。
<br>
<br>白沙翠竹柴门。落霞孤鹜江村。况是亭皋叶下，萧萧最怆吟魂。
<br>
<br>
<br>★杨慎　字用修，新都人。正德六年赐进士第一，授修撰。嘉靖甲申，两上议大礼疏，廷杖谪戍云南永昌卫。卒于戍所。有《升庵词》二卷。《乐府纪闻》：用修所著书百余种，号为博洽。金华胡应麟嫌其熟于稗史，不娴于正史，作《笔丛》以驳之。然杨所辑《百　明珠"》、《词林万选》，王　州亦谓之「词家功臣」也。因议礼谪戍永昌，暇时红粉傅面，作双丫髻插花，令诸妓扶觞游行，了不为愧。诗有「罗衣香未歇，犹是汉宫恩」句，词亦华美流利。
<br>
<br>【转应曲】
<br>
<br>双燕。双燕。金屋往来长见。珠帘半卷风斜。何处衔来落花。花落。花落。日暮长门寂寞。又促织。促织。声近银床转急。熏残百合衣香。消息兰膏夜长。
<br>
<br>长夜。长夜。露冷芙蓉花谢。又银烛。银烛。锦帐罗帏影独。离人无语消魂。细雨斜风掩门。门掩。门掩。数尽寒城漏点。
<br>
<br>【乌夜啼】
<br>
<br>梅雨
<br>
<br>雨来江涨波浑。没沙痕。淹过竹桥莎径、到柴门。
<br>
<br>孤烟起。千树里。几家村。牛背一声长笛、报黄昏。
<br>
<br>【昭君怨】
<br>
<br>楼外东风到早。染得柳条黄了。低拂玉阑干。怯春寒。正是困人时候。午睡浓于中酒。好梦是谁惊。一声莺。
<br>
<br>【少年游】
<br>
<br>红稠绿暗遍天涯。春色在谁家。花谢人稀，柳浓莺懒，烟景属蜂衙。
<br>
<br>日长睡起无情思，帘外夕阳斜。带眼频移，琴心慵理，多病负年华。
<br>
<br>【浪淘沙】
<br>
<br>春梦似杨花。绕遍天涯。黄莺啼过绿窗纱。惊散香云飞不去，篆缕烟斜。
<br>
<br>油壁小香车，水渺云赊。青楼珠箔那人家。旧日罗巾今日泪，湿尽韶华。江月晃重山，腊尾金杯滟滟，春头胜翩翩。裁红晕碧动嫣然。风日好，偷眼艳阳天。
<br>
<br>一曲玉箫明月，几弦锦瑟华年。故乡迢递水云连。归未得，思发在花前。
<br>
<br>【雨中花】
<br>
<br>一搦纤腰清瘦。六幅轻纱红皱。粉熟香生，态浓妆浅，正是愁时候。
<br>
<br>萧萧风雨黄昏后。云湿仙衣寒透。帘悄窗闲，灯昏酒冷，听尽莲花漏。
<br>
<br>【满江红】
<br>
<br>梨花露重风香，韶华浅、玉林无叶。谁剪碎、遍地琼瑶，满园蝴蝶。娇泪一枝春带雨，粉英千片光凝雪。伴秋千、影里月明中，伤离别。
<br>
<br>花在手，肠如结。人对酒，情难说。忆故园游赏，清明时节。今日相逢滇海上，惊看烂熳开正月。更收灯、庭院峭寒天，啼鹃歇。
<br>
<br>【水调歌头】
<br>
<br>春宵微雨后，香径牡丹时。雕阑十二，金刀谁剪两三枝。六曲翠屏深掩，一架银筝缓送，且醉碧霞　。轻寒香雾重，酒晕上来迟。
<br>
<br>席上欢，天涯恨，雨中姿。向人如诉，飘泊粉泪半低垂。九十春光堪惜，万种心情难写，彩笔寄相思。晓看红湿处，千里梦佳期。
<br>
<br>
<br>★齐之鸾　字瑞卿，桐城人。正德六年进士。官河南按察使。
<br>
<br>【小重山】
<br>
<br>清角悲笳响遏云。平催凉月上、白纷纷。塞垣砧杵小城闻。心铁石、谁解叹离群。
<br>
<br>银烛水沈熏。引杯嫌独醉、但微醺。参辰何事各天分。弹铗起、台斗气氤氲。
<br>
<br>
<br>★卢雍　字师邵，吴县人。正德六年进士。官监察御史。有《古园集》。
<br>
<br>【蝶恋花】
<br>
<br>徐州晚泊
<br>
<br>野树烟生斜日堕。千里帆樯，又向黄昏过。自据胡床船上坐。东山月出浮云破。
<br>
<br>细细波流声绕舵。风苇萧萧，两岸明渔火。吹罢洞庭歌楚些。坡仙恍惚相逢我。
<br>
<br>
<br>★张綎　字世文，高邮人。正德八年举人。官武昌通判，迁知光州。有《诗余图谱》并《南湖集》四卷。《古今词话》：维扬张世文，著《诗余图谱》绝不似《啸余谱》辨词体之舛错，而为之规矩，真填词家功臣也。其所制《蝶恋花》、《风流子》数阕，风流蕴藉，更足振起一时。
<br>
<br>【蝶恋花】
<br>
<br>紫燕双飞深院静。簟枕纱厨，睡起娇如病。一线碧烟萦藻井。小鬟茶进龙香饼。
<br>
<br>拂拭菱花看宝镜。玉指纤纤，捻唾撩云鬓。闲折海榴过翠径。雪猫戏扑风花影。
<br>
<br>【风流子】
<br>
<br>新阳上帘幌，东风转、又是一年华。正驼褐寒侵，燕钗春袅，句翻词客，簪斗宫娃。堪娱处、林莺啼暖树，渚鸭睡晴沙。绣阁轻烟，剪灯时候，青旌残雪，卖酒人家。
<br>
<br>此时因重省，瑶台畔、曾遇翠盖香车。惆怅尘缘犹在，密约还赊。念鳞鸿不见，谁传芳信，潇湘人远，空采苹花。无奈疏梅风景，碧草天涯。
<br>
<br>
<br>★桂华　字子朴，安仁人。正德八年举人。有《古山集》。
<br>
<br>【菩萨蛮】
<br>
<br>答何用明
<br>
<br>帝城三月莺花绕。笙歌沸彻千家晓。半壁夕阳明。醉眠人未醒。
<br>
<br>城头鸣画角。惊起南飞鹊。回首上林枝。行人肠断时。
<br>
<br>
<br>★李濂　字川父。祥符人。正德九年进士。官山西按察使佥事。有《嵩渚集》。
<br>
<br>【柳梢青】
<br>
<br>修武
<br>
<br>道中烂漫春游。人生行乐，山水夷犹。昨夜河阳，今朝修武，明日怀州。
<br>
<br>平生雅兴难酬。信辔去、东风紫骝。问酒花村，题诗松寺，飞梦蓬丘。
<br>
<br>
<br>★崔桐　字来凤，海门人。正德十二年进士。历官南京礼部右侍郎。有《东洲集》。
<br>
<br>【风入松】
<br>
<br>闲居
<br>
<br>亭台帘幙锁重重。韶景又东风。竹床习懒闲春梦，唤莺声、醒眼犹慵。短发乌巾斜裹，寻幽日傍花丛。
<br>
<br>碧流桥外小桃红。徙倚画栏东。银鲦玉笋新来美，好情怀、尽付杯中。莫笑海翁醉也，醉时百感成空。
<br>
<br>
<br>★赵金　字淮献，乌程人。布衣。正德中，诏征不赴。有　《浮休集》。
<br>
<br>【谒金门】
<br>
<br>湖天渺。一片水云沙鸟。俯景茫茫空懊恼。孤吟秋色老。
<br>
<br>自爱琅玕芝草。茅屋碧山环绕。高卧长松心尽了。年来机事少。
<br>
<br>
<br>★夏言　字公谨，贵溪人。正德十二年进士。历官吏部尚书、华盖殿大学士。谥文愍。有《桂洲近体乐府》六卷、《鸥园新曲》一卷。《涌幢小品》：夏言以议礼骤贵。世庙因正月降雪，命言等作《时玉赋》，石塘曾铣，夏之内戚，作《渔家傲》词，互相赓唱，遂起河套之议。故黄泰泉有「千金不买陈平计」，盖讥之也。《艺苑言》：我朝以词名家者，伯温!纤有致，去宋尚隔一尘。用修好入六朝丽事，似近而远。公谨最号雄爽，比之稼轩，觉少精思。钱氏云：公谨喜为长短句，当其得君专政，声势　赫，长篇小令，草藁未削，已流布都下，互相传唱。殁后未百年，黯然无闻。《花间》、《草堂》之集，无有及桂洲氏名者。求如前代，所谓「曲子相公」亦不可得。可一慨也。
<br>
<br>【鹤冲天】
<br>
<br>初夏
<br>
<br>临水阁，倚风轩。细雨熟梅天。一池新水碧荷圆。榴花红欲燃。
<br>
<br>薄罗裳，轻纨扇。睡起绿阴满院。曲阑斜转正闲凭。何处玉箫声。
<br>
<br>【阮郎归】
<br>
<br>小楼临苑对青山。朱门草色闲。隔花时有珮珊珊。秋千杨柳间。
<br>
<br>新绿暗，乱红残。慵妆低翠鬟。日长春困减芳颜。无人独倚阑。
<br>
<br>【浣溪沙】
<br>
<br>春暮
<br>
<br>庭院沈沈白日斜。绿阴满地又飞花。岑岑春梦绕天涯。
<br>
<br>帘幕受风低乳燕，池塘过雨急鸣蛙。酒醒明月照窗纱。
<br>
<br>
<br>★文征明　初名璧，以字行，更字征仲。长洲人。以岁贡入京，授待诏。有《莆田集》。《太平清话》：衡山极熟胜国遗事，能口述其故实。里居，性介洁。太宰乔白岩、司空林见素为延誉于朝，授翰林待诏，即乞归。往来姚山遁浦。小词散布，隶书尤工。
<br>
<br>【卜算子】
<br>
<br>酒醒夜堂凉，雨过湘帘卷。时见流萤度短墙，乍近依然远。
<br>
<br>欲睡更迟徊，徙倚阑干遍。不觉西楼阙月斜。寂寞桐阴转。
<br>
<br>【南乡子】
<br>
<br>香暖透春肌。满眼新娇睡起迟。燕子不来三月尽，依依。手撚残花玉一枝。
<br>
<br>风袅　云垂。无限闲愁隐翠眉。好梦不成春自去，相思。只有青团扇子知。
<br>
<br>【风入松】
<br>
<br>近来无奈病淹留。十日废梳头。避风帘幙何曾卷，翛然处、古鼎香浮。兴至　书棐几，困来时覆茶瓯。
<br>
<br>新凉如水簟纹流。六月类清秋。手抛团扇拈书册，无情绪、欲展还休。最是诗成酒醒，月明时度南楼。
<br>
<br>又
<br>
<br>简汤子重，汤居碧凤坊西斋
<br>
<br>睡起雨濛濛。双燕语帘栊。平生行乐都成梦，难忘处、碧凤坊中。酒散风生棋局，诗成月在梧桐。
<br>
<br>近来多病不相逢。高兴若为同。清樽白苎交新夏，应辜负、绿树阴浓。凭仗柴门莫掩，兴来拟扣墙东。
<br>
<br>又
<br>
<br>行春桥望月夜
<br>
<br>凉斜倚赤阑桥。天远碧烟消。酒醒忽见花间影，轻云散、月在林梢。野火青山隐隐，渔歌绿水迢迢。
<br>
<br>当年曾此醉清宵。共　木兰桡。白头重蹋行春路，同游伴、半已难招。夜静单衫露冷，玉人何处吹箫。
<br>
<br>【满江红】
<br>
<br>漠漠轻阴，正梅子、弄黄时节。最恼是、欲晴还雨，乍寒又热。燕子梨花都过也，小楼无那伤春别。傍阑干、欲语更沈吟，终难说。
<br>
<br>一点点，杨花雪。一片片，榆钱荚。渐西垣日隐，晚凉清绝。池面盈盈清浅水，柳梢淡淡黄昏月。是何人、吹彻玉参差，情凄切。
<br>
<br>
<br>★陈铎　字大声，下邳人，徙南京，官指挥使。钱氏云：大声以乐府名于世，所为散套，稳协流丽。被之管弦，能审宫节羽，不差毫末。
<br>
<br>【浣溪沙】
<br>
<br>波映横塘柳映桥。冷烟疏雨暗亭皋。春城风景胜江郊。花蕊暗随蜂作蜜，溪云还伴鹤归巢。草堂新竹两三梢。谢承举　字子象，上元人。
<br>
<br>【卜算子】
<br>
<br>题凭几图
<br>
<br>病影有灯知，心事无人问。上苑春光过二分。应少同游分。
<br>
<br>画障且相隈，曲几聊孤隐。窗外红梅开已齐，似识香闺闷。
<br>
<br>
<br>★陆楫　字思豫，上海人。有《蒹葭堂集》。
<br>
<br>【望海潮】
<br>
<br>送顾漱玉入雍
<br>
<br>江帆飞雨，汀莎没雁，玉人方上皇州。酒泛霞觞，潮生烟浦，那堪泪洒苹洲。云树两悠悠。蓬窗迷岸草，一任夷犹。羡尔词源、倒倾三峡楚天秋。
<br>
<br>清时肯卧林丘。看诗题杏苑，名彻宸旒。朔月关心，燕风扑面，谁云悔觅封侯。壮志奋吴钩。故园芳草合，鱼鸟含愁。何日京尘夜酤，清醑泻床头。
<br>
<br>
<br>★徐阶　字子升，由青浦徙居华亭。嘉靖二年进士。历官吏部尚书，建极殿大学士，谥文贞。有《世经堂集》二十六卷。
<br>
<br>【阮郎归】
<br>
<br>一春归思羡冥鸿。青山在眼中。无端秋色又丹枫。沧洲路未通。
<br>
<br>搔白首，望长空。徘徊意万重。持杯看尔去匆匆。心随江水东。
<br>
<br>
<br>★卢襄　字师陈，吴县人。嘉靖二年进士。官兵部郎中。有《五坞山房稿》。
<br>
<br>【蝶恋花】
<br>
<br>徐州晚泊，用师邵韵
<br>
<br>城上危楼惊欲堕。北楫南樯，日日城边过。犹记昔年楼上坐。楼前景物多题破。
<br>
<br>今日长年催捩舵。万井萧条，落日稀烟火。坡老不归招楚些。云山隔水如留我。
<br>
<br>
<br>★陆垹　字秀卿，嘉善人。嘉靖五年进士。历官河南巡抚。
<br>
<br>【临江仙】
<br>
<br>病后衣裳慵对客，镜中双鬓鬖鬖。青山何处著茅庵。向来经济意，都只是空谈。
<br>
<br>世事悠悠那复论，三杯且放微酣。小窗过午睡还贪。无端春梦绕，犹自在江南。
<br>
<br>
<br>★杨仪　字梦羽，常熟人。嘉靖五年进士，官山东按察使。
<br>
<br>【惜分飞】
<br>
<br>和陈霞栖韵
<br>
<br>月户花阶凡几度。尽把芳尊嘱付。转眼浓华故。鸾胶总被秦娘误。
<br>
<br>榆荚杨花曾入赋。也解漫天飞舞。梦觉西堂午。琵琶声断闻鹦鹉。
<br>
<br>【桃源忆故人】
<br>
<br>访周汝寺
<br>
<br>单衣晓怯东风冷。忽过湖波千顷。山色倒侵溪影。一路随孤艇。
<br>
<br>美人室远飞云迥。遥忆小堂春永。睡起碧纱人静。隔竹敲新茗。
<br>
<br>
<br>★吕希周　字师旦，崇德人。嘉靖五年进士。官通政司使。
<br>
<br>【重叠金】
<br>
<br>惜别
<br>
<br>粉痕未褪梅妆雪。骖鸾忽度梨花月。灯影小红楼。角声起暮愁。
<br>
<br>孤篷怜倦客。绣被余香歇。料倚枕鸳单。屏风六曲山。
<br>
<br>
<br>★王慎中　字道思，晋江人。嘉靖五年进士。官河南参政。
<br>
<br>【点绛唇】
<br>
<br>光泽寺
<br>
<br>门掩青山，空庭竹影门长埽。一溪斜绕。水气香花草。
<br>
<br>木石幽殊，禽鸟传昏晓。谁知道。白云锁了。恰有人寻到。
<br>
<br>
<br>★吴子孝　字纯叔，长洲人。嘉靖八年进士。官湖南参议。有《明珠集词》一卷。
<br>
<br>【点绛唇】
<br>
<br>二月八日夜泛射渎归作
<br>
<br>花信风轻，为花日日芳游早。曲溪缭绕。归棹情多少。
<br>
<br>月映清波，良夜春寒悄。长空皎。歌声缥缈。醉里愁如扫。
<br>
<br>【诉衷情】
<br>
<br>嘉靖癸丑、甲寅，东南倭乱韶光
<br>
<br>都过乱离中。登眺觉心慵。青山城外望断，愁绝黛痕浓。
<br>
<br>闲把酒，倚楼东。小梅红。馆娃烟草，香径风兰，长记游踪。
<br>
<br>【清平乐】
<br>
<br>韶光易变。凉露霏如霰。翠卷香消憔悴遍。一夜池塘秋晚。
<br>
<br>芦枯苇折波中。凫栖雁宿芳丛。尽日倚阑如画，白苹红蓼西风。
<br>
<br>【风流子】
<br>
<br>登虎丘致爽阁
<br>
<br>雨痕消已尽，长空静、皎日映江流。看寒草都腓，衰林渐薄，翠荷遍沼，黄橘连洲。新晴好、抱琴遵竹浦，载鹤共松舟。近市炊烟，隔林樵唱，苍茫望远，窈窕寻幽。
<br>
<br>晚来还著屐，穷岩壑、更上绝顶飞楼。何事西来爽气，偏对吟眸。指青峦万叠，澄川百道，绕阑分列，似画难收。方信三吴佳景，尽属清秋。
<br>
<br>
<br>★陈如纶　字德宣，太仓人。嘉靖十一年进士。官福建布政使参议。有《二余词》一卷。
<br>
<br>【小重山】
<br>
<br>题东川
<br>
<br>绿涨粼粼接碧空。可人鱼鸟境、著闲翁。蓬莱只在海山东。烟霞迥、杖履任从容。
<br>
<br>无分学屠龙。有时移短棹、泛春风。归来篷底夕阳红。同酒伴、烂醉水云中。
<br>
<br>【眼儿媚】
<br>
<br>答铭泉春怀
<br>
<br>罗袖轻盈怯风寒。飞梦到长干。蜂慵蝶倦，红稀绿暗，春色将残。
<br>
<br>三月家书犹未见，锦瑟几抛闲。相思无奈，千重烟树，万叠云山。
<br>
<br>【踏莎行】
<br>
<br>答贾竹亭春
<br>
<br>行杨柳溪桥，桃花野渡。十年车马同游处。联诗曾对月华明，伤心只见春光暮。
<br>
<br>迢递双鱼，浮沈尺素。相思辗转愁无数。东风听彻子规啼，声声诉尽空归去。
<br>
<br>
<br>★薛廷宠　字萃轩，福清人。嘉靖十一年进士。官工科给事中。出使朝鲜，与华察及苏世让、成世昌等倡和。有《皇华集》四卷。
<br>
<br>【蝶恋花】
<br>
<br>残春风雨
<br>
<br>绿杨枝上黄鹦小。长路关情，花鸟三春了。云水迢迢乡梦杳。夭桃穠李空开笑。
<br>
<br>江笛一声天正晓。雨色愁人，征骑忙多少。紫荇风牵罗带绕。晚来顿觉轻寒峭。
<br>
<br>
<br>★闵如霖　字思望，乌程人。嘉靖十一年进士。历官南京礼部尚书。卒赠太子少保。
<br>
<br>【临江仙】
<br>
<br>万里碧天清似洗，银河珠斗回杓。秋千院落月儿高。柳阴墙外转，花气户边飘。
<br>
<br>春色恼人应不寝，何人更品鸾箫。灵鸡未唱夜迢迢。玉阶清露湿，金鼎碧烟销。
<br>
<br>
<br>★骆文盛　字质甫，武进人。嘉靖十四年进士。官编修。
<br>
<br>【南乡子】
<br>
<br>夏日游竹隐寺
<br>
<br>古寺隐丛篁。石径逶迤碧藓荒。夹道松枝低拂幰，苍凉。清露沾衣湿不妨。
<br>
<br>缓步上回廊。老衲相邀入竹房。旋汲山泉供茗碗，悠。风送闲云下石床。
<br>
<br>
<br>★许谷　字仲贻，上元人。嘉靖十四年进士。官南尚宝卿。有《归田稿》。
<br>
<br>【风入松】
<br>
<br>癸亥端午
<br>
<br>薰风吹满旧都城。斜日映钟陵。佳辰恰喜收残雨，正榴花、照眼烘晴。闭户恐辜令节，开尊独坐闲庭。
<br>
<br>一年春夏等闲更。冷暖不须惊。瓜棚豆架空寻遍，笑王郎、好梦难成。吊屈添来余恨，江边呜咽潮声。
<br>
<br>
<br>★蔡宗尧　自号东郭子，天台人。嘉靖十六年举人。官松溪县教谕。有《龟陵词》一卷。
<br>
<br>【点绛唇】
<br>
<br>寒雨溪桥，卷帘半醉春风好。早莺来了。疏影梅花老。
<br>
<br>吟破狂愁，燕落江天渺。山城小。马蹄多少。露湿王孙草。
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
