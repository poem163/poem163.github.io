<HTML>
<HEAD>
<TITLE>相和歌辞 一至五 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/GuJinShiJi/">古今诗集</a> <font color=4C4C4C>&gt;&gt; </font><a href="../../html/YueFuShiJi/">乐府诗集</a> <FONT color=#BCB6A0>&gt;&gt;</font> 相和歌辞 一至五</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>相和歌辞 一至五</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-30&nbsp;&nbsp;文章类别:乐府诗集&nbsp;&nbsp;阅读次数:<script language=javascript src="../../hits.php?articleid=5944"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'相和歌辞 一至五')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[相和歌辞 一至五]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷二十六 
<br>相和歌辞一 
<br>
<br>
<br>《宋书·乐志》曰：“相和，汉旧曲也，丝竹更相和，执节者歌。本一部，魏明帝分为二，更递夜宿。本十七曲，硃生、宋识、列和等复合之为十三曲。”其后晋荀勖又采旧辞施用於世，谓之清商三调歌诗，即沈约所谓“因弦管金石造歌以被之”者也。《唐书·乐志》曰：“平调、清调、瑟调，皆周房中曲之遗声，汉世谓之三调。又有楚调、侧调。楚调者，汉房中乐也。高帝乐楚声，故房中乐皆楚声也。侧调者，生於楚调，与前三调总谓之相和调。”《晋书·乐志》曰：“凡乐章古辞存者，并汉世街陌讴谣，《江南可采莲》、《乌生十五子》、《白头吟》之属。”其后渐被於弦管，即相和诸曲是也。魏晋之世，相承用之。承嘉之乱，五都沦覆，中朝旧音，散落江左。后魏孝文宣武，用师淮汉，收其所获南音，谓之清商乐，相和诸曲，亦皆在焉。所谓清商正声，相和五调伎也。凡诸调歌词，并以一章为一解。《古今乐录》曰：“伧歌以一句为一解，中国以一章为一解。”王僧虔启云：“古曰章，今日解，解有多少。当时先诗而后声，诗叙事，声成文，必使志尽於诗，音尽於曲。是以作诗有丰约，制解有多少，犹诗《君子阳阳》两解，《南山有台》五解之类也。”又诸调曲皆有辞、有声，而大曲又有艳，有趋、有乱。辞者其歌诗也，声者若羊吾夷伊那何之类也，艳在曲之前，趋与乱在曲之后，亦犹吴声西曲前有和，后有送也。又大曲十五曲，沈约并列於瑟调。今依张永《元嘉正声技录》分於诸调，又别叙大曲於其后。唯《满歌行》一曲，诸调不载，故附见於大曲之下。其曲调先后，亦准《技录》为次云。 
<br>
<br>
<br>
<br>【相和六引】 
<br>
<br>
<br>《古今乐录》曰：“张永《技录》相和有四引，一曰箜篌，二曰商引，三曰徵引，四曰羽引。箜篌引歌瑟调，东阿王辞。《门有车马客行》《置酒篇》并晋、宋、齐奏之。古有六引，其宫引、角引二曲阙，宋为箜篌引有辞，三引有歌声，而辞不传。梁具五引，有歌有辞。凡相和，其器有笙、笛、节歌、琴、瑟、琵琶、筝七种。”
<br>
<br>【箜篌引】唐·李贺 
<br>
<br>
<br>一曰《公无渡河》崔豹《古今注》曰：“《箜篌引》者，朝鲜津卒霍里子高妻丽玉所作也。子高晨起刺船，有一白首狂夫，被发提壶，乱流而渡，其妻随而止之，不及，遂堕河而死。於是援箜篌而歌曰：‘公无渡河，公竟渡河，堕河而死，将奈公何’声甚凄怆，曲终亦投河而死。子高还，以语丽玉。丽玉伤之，乃引箜篌而写其声，闻者莫不堕泪饮泣。丽玉以其曲传邻女丽容，名曰《箜篌引》。又有《箜篌谣》，不详所起，大略言结交当有终始，与此异也。” 
<br>公乎，公乎，提壶将焉如？屈平沉湘不足慕，徐衍入海诚为愚。公乎，公乎，床有菅席，盘有鱼，北里有贤兄，东邻有小姑。陇亩油油黍与葫，瓦甒浊醪蚁浮浮，黍可食，醪可饮，公乎，公乎，其奈居。被发奔流竟何如？贤兄小姑哭呜呜。
<br>
<br>【公无渡河】梁·刘孝威 
<br>
<br>
<br>请公无渡河，河广风威厉。樯偃落金乌，舟倾没犀枻。绀盖空严祀，白马徒牲祭。衔石伤寡心，崩城掩孀袂。剑飞犹共水，魂沈理俱逝。君为川后臣，妾作姜妃娣。
<br>
<br>【同前】陈·张正见 
<br>
<br>
<br>金堤分锦缆，白马渡莲舟。风严歌响绝，浪涌榜人愁。棹折桃花水，帆横竹箭流。何言沉璧处，千载偶阳侯。
<br>
<br>【同前】唐·李白 
<br>
<br>
<br>黄河西来决昆仑，咆哮万里触龙门。波滔天，尧咨嗟，大禹理百川，兒啼不窥家。杀湍湮洪水，九州始蚕麻。其害乃去，茫然风沙。被发之叟狂而痴，清晨径流欲奚为？旁人不惜妻止之，公无渡河苦渡之。虎可搏，河难凭，公果溺死流海湄。有长鲸白齿若雪山，公乎公乎挂骨於其间。箜篌所悲竟不还。
<br>
<br>【同前】王建 
<br>
<br>
<br>渡头恶天两岸远，波涛塞川如叠阪。幸无白刃驱向前，何用将身自弃捐。蛟龙啮尸鱼食血，黄泥直下无青天。男兒纵轻妇人语，惜君性命还须取。妇人无力挽断衣，舟沉身死悔难追，公无渡河公自为。
<br>
<br>【同前】温庭筠 
<br>
<br>
<br>黄河怒浪连天来，大响谹谹如殷雷。龙伯驱风不敢上，百川喷雪高崔嵬。二十五弦何太哀，请公勿渡立徘徊。下有狂蛟锯为尾，裂帆截棹磨霜齿。神锥凿石塞神潭，白马じす赤尘起。公乎跃马扬玉鞭，灭没高蹄日千里。
<br>
<br>【同前】王叡 
<br>
<br>
<br>浊波洋洋兮凝晓雾，公无渡河兮公苦渡。风号水激兮呼不闻，提壶看入兮中流去。浪摆衣裳兮随步没，沉尸深入兮蛟螭窟。蛟螭尽醉兮君血乾，推出黄沙兮泛君骨。当时君死妾何适，遂就波涛合魂魄。原持精卫衔石心，穷取河源塞泉脉。
<br>
<br>【宫引】梁·沈约 
<br>
<br>
<br>《晋书·乐志》曰：“五声，宫为君，宫之为言中也。中和之道，无往而不理焉。商为臣，商之为言强也，谓金性之坚强也。角为民，角之为言触也，谓象诸阳气，触物而生也。徵为事，徵之为言止也，言物盛则止也。羽为物，羽之为言舒也，言阳气将复，万物孳育而舒生也。是以闻宫声使人温良而宽大，闻商声使人方廉而好义，闻角声使人恻隐而仁爱，闻徵声使人乐养而好施，闻羽声使人恭俭而好礼。”《隋书·乐志》曰：“梁有相和五引，三朝第一奏之，陈氏因焉。隋文帝开皇中，改五引为五音。唯迎气於五郊，降神奏之。《月令》所谓‘孟春其音角’也。”按古有清角、清徵之流，此则当声为曲，即五音是也。《唐书·乐志》曰：“五郊迎气，各以月律而奏其音。”盖因隋旧制云。 
<br>八音资始君五声，兴比和乐感百精。优游律吕被咸英。
<br>
<br>【同前】萧子云 
<br>
<br>
<br>宅中为君声之始，气和而应律生子，四宫既作阴阳理。
<br>
<br>【商引】梁·沈约 
<br>
<br>
<br>司秋纪兑奏西音，激扬钟石和瑟琴，风流福被乐愔愔。
<br>
<br>【同前】萧子云 
<br>
<br>
<br>君臣数九发凉风，三弦夷则白藏通，充谐候管和六同。
<br>
<br>【角引】梁·沈约 
<br>
<br>
<br>萌生触发岁在春，《咸池》始奏德尚仁，怗滞以息和且均。
<br>
<br>【同前】萧子云 
<br>
<br>
<br>蛰虫始振音在斯，五声六律旋相为，《韶》继《夏》尽备《咸池》。
<br>
<br>【徵引】梁·沈约 
<br>
<br>
<br>执衡司事宅离方，滔滔夏日火德昌，八音备举乐无疆。
<br>
<br>【同前】萧子云 
<br>
<br>
<br>硃明在离日长至，候气而动徵为事，六乐成文从之备。
<br>
<br>【羽引】梁·沈约 
<br>
<br>
<br>玄英纪运冬冰坼，物为音本和且悦，穷高测深长无绝。
<br>
<br>【同前】萧子云 
<br>
<br>
<br>其音为物登玄英，制留循短位浊清，惟皇创则和且平。
<br>
<br>【相和曲上】 
<br>
<br>
<br>《古今乐录》曰：“张永《元嘉技录》：相和有十五曲，一曰《气出唱》，二曰《精列》，三曰《江南》，四曰《度关山》，五曰《东光》，六曰《十五》，七曰《薤露》，八曰《蒿里》，九曰《觐歌》，十曰《对酒》，十一曰《鸡鸣》，十二曰《乌生》，十三曰《平陵东》，十四曰《东门》，十五曰《陌上桑》。十三曲有辞，《气出唱》《精列》《度关山》《薤露》《蒿里》《对酒》并魏武帝辞，《十五》文帝辞，《江南》《东光》《鸡鸣》《乌生》《平陵东》《陌上桑》并古辞是也。二曲无辞，《觐歌》《东门》是也。其辞《陌上桑》歌瑟调，古辞《艳歌罗敷行》‘日出东南隅’篇。《觐歌》，张录云无辞，而武帝有《往古篇》。《东门》，张录云无辞，而武帝有《阳春篇》。或云歌瑟调古辞《东门行》‘入门怅欲悲’也。古有十七曲，其《武陵》《鹍鸡》二曲亡。”按《宋书·乐志》《陌上桑》又有文帝《弃故乡》一曲，亦在瑟调。《东西门行》及《楚辞钞》“今有人”、武帝“驾虹蜺”二曲，皆张录所不载也。
<br>
<br>【气出唱】魏·武帝 
<br>
<br>
<br>驾六龙乘风而行。行四海外，路下之八邦。历登高山临溪谷，乘云而行。行四海外，东到泰山。仙人玉女，下来翱游。骖驾六龙，饮玉浆，河水尽，不东流。解愁腹，饮玉浆。奉持行，东到蓬莱山。上至天之门。玉阙下，引见得入。赤松相对，四面顾望，视正焜煌。开王心正兴，其气百道至，传告无穷。闭其口，但当爱气寿万年。东到海，与天连。神仙之道，出窈入冥，常当专之。心恬澹，无所愒欲。闭门坐自守，天与期气。愿得神之人，乘驾云车，骖驾白鹿，上到天之门，来赐神之药。跪受之，敬神齐，当如此，道自来。 
<br>华阴山，自以为大。高百丈，浮云为之盖。仙人欲来，出随风，列之雨。吹我洞箫鼓瑟琴，何訚訚。酒与歌戏，今日相乐诚为乐。玉女起，起舞移数时。鼓吹一何嘈嘈。从西北来时，仙道多驾烟，乘云驾龙，郁何茂茂。遨游八极，乃到昆仑之山，西王母侧。神仙金止玉亭，来者为谁？赤松、王乔，乃德旋之门。乐共饮食到黄昏，多驾合坐，万岁长，宜子孙。 
<br>游君山，甚为真。磪■砟硌，尔自为神。乃到王母台，金阶玉为堂，芝草生殿旁。东西厢，客满堂。主人当行觞，坐者长寿遽何央。长乐甫始宜孙子，常愿主人增年，与天相守。 
<br>右三曲，魏、晋乐所奏。
<br>
<br>【精列】魏·武帝 
<br>
<br>
<br>厥初生，造化之陶物，莫不有终期。莫不有终期，圣贤不能免，何为怀此忧。原螭龙之驾，思想昆仑居。思想昆仑居，见期於迂怪，志意在蓬莱。志意在蓬莱，周、孔圣徂落，会稽以坟丘。会稽以坟丘，陶陶谁能度？君子以弗忧。年之暮奈何，时过时来微。 
<br>右一曲，魏、晋乐所奏。
<br>
<br>【江南】 
<br>
<br>
<br>《乐府解题》曰：“江南古辞，盖美芳晨丽景，嬉游得时。若梁简文‘桂楫晚应旋’，唯歌游戏也。”按梁武帝作《江南弄》以代西曲，有《采莲》《采菱》，盖出於此。唐陆龟蒙又广古辞为五解云。 
<br>江南可采莲，莲叶何田田。鱼戏莲叶间，鱼戏莲叶东，鱼戏莲叶西，鱼戏莲叶南，鱼戏莲叶北。 
<br>右一曲，魏、晋乐所奏。
<br>
<br>【江南思】宋·汤惠休 
<br>
<br>
<br>幽客海阴路，留戍淮阳津。垂情向春草，知是故乡人。
<br>
<br>【同前二首】梁·简文帝 
<br>
<br>
<br>桂楫晚应旋，历岸扣轻舷。紫荷擎钓鲤，银筐插短莲。人归浦口暗，那得久回船。 
<br>江南有妙妓，时则应璿枢。月晕芦灰缺，秋还悬炭枯。含丹和九转，芳树廕三株。何辞天后诮，终是到仙都。
<br>
<br>【江南曲】梁·柳惲 
<br>
<br>
<br>汀洲采白蘋，日落江南春。洞庭有归客，潇湘逢故人。故人何不返，春华复应晚。不道新知乐，只言行路远。
<br>
<br>【同前】沈约 
<br>
<br>
<br>擢歌发江潭，采莲渡湘南，宜须闲隐处，舟浦予自谙。罗衣织成带，堕马碧玉簪。但令舟楫渡，宁计路嵌嵌。
<br>
<br>【同前】唐·宋之问 
<br>
<br>
<br>妾住越城南，离居不自堪。采花惊曙鸟，摘叶喂春蚕。懒结茱萸带，愁安玳瑁簪。侍臣消瘦尽，日暮碧江潭。
<br>
<br>【同前】刘慎虚 
<br>
<br>
<br>美人何荡漾，湖上风月长。玉手欲有赠，徘徊双鸣珰。歌声随绿水，怨色起朝阳。日暮还家望，云波横洞房。
<br>
<br>【同前】丁仙芝 
<br>
<br>
<br>长干斜路北，近浦是兒家。有意来相访，明朝出浣沙。发向横塘口，船开值急流。知郎旧时意，且请拢船头。昨暝逗南陵，风声波浪阻。入浦不逢人，归家谁信汝。未晓已成妆，乘潮去茫茫。因从京口渡，使报邵陵王。始下芙蓉楼，言发琅琊岸。急为打船开，恶许傍人见。
<br>
<br>【同前八首】刘希夷 
<br>
<br>
<br>暮宿南洲草，晨行北岸林。日悬沧海阔，水隔洞庭深。烟景无留意，风波有异浔。岁游难极目，春戏易为心。朝夕无荣遇，芳菲已满襟。 
<br>艳唱潮初落，江花露未晞。春洲惊翡翠，硃服弄芳菲。画舫烟中浅，青阳日际微。锦帆冲浪湿，罗袖拂行衣。含情罢所采，相叹惜流晖。 
<br>君为陇西客，妾遇江南春。朝游含灵果，夕采弄风蘋。果气时不歇，蘋花日自新。以此江南物，持赠陇西人。空盈万里怀，欲赠竟无因。 
<br>皓如楚江月，霭若吴岫云。波中自皎镜，山上亦氤氲。明月留照妾，轻云持赠君。山川各离散，光气乃殊分。天涯一为别，江北自相闻。 
<br>舣舟乘潮去，风帆振草凉。潮平见楚甸，天际望维扬。洄溯经千里，烟波接两乡。云明江屿出，日照海流长。此中逢岁晏，浦树落花芳。 
<br>暮春三月晴，维扬吴楚城。城临大江氾，回映洞浦清。晴云曲金阁，珠楼碧烟里。月明芳树群鸟飞，风过长林杂花落。可怜离别谁家子，于此一至情何已。 
<br>北堂红草盛蘴茸，南湖碧水照芙蓉。朝游暮起金花尽，渐觉罗裳珠露浓。自惜妍华三五岁，已叹关山千万重。人情一去无还日，欲赠怀芳怨不逢。 
<br>忆昔江南年盛时，平生怨在长洲曲。冠盖星繁江水上，冲风摽落洞庭渌。落花舞袖红纷纷，朝霞高阁洗晴云。谁言此处婵娟子，珠玉为心以奉君。
<br>
<br>【同前】于鹄 
<br>
<br>
<br>偶向江边采白蘋，还随女伴赛江神。众中不敢分明语，暗掷金钱卜远人。
<br>
<br>【同前】李益 
<br>
<br>
<br>嫁得瞿塘贾，朝朝误妾期。早知潮有信，嫁与弄潮兒。
<br>
<br>【同前】李贺 
<br>
<br>
<br>汀洲白蘋草，柳惲乘马归。江头楂树香，岸上蝴蝶飞。酒杯箬叶露，玉轸蜀桐虚。硃楼通水陌，沙暖一双鱼。
<br>
<br>【同前】李商隐 
<br>
<br>
<br>郎船安两浆，侬舸动双桡。扫黛开宫额，裁裙约楚腰。乖期方积思，临醉欲骄。莫以采菱唱，欲羡秦台箫。
<br>
<br>【同前】韩翃 
<br>
<br>
<br>长乐花枝雨点销，江城日暮好相邀。春楼不闭葳蕤锁，绿水四通宛转桥。
<br>
<br>【同前】温庭筠 
<br>
<br>
<br>妾家白蘋浦，日上芙蓉楫。轧轧摇浆声，移舟入茭叶。溪长茭叶深，作底难相寻。避郎郎不见，鸂鶒自浮沉。拾萍萍无根，采莲莲有子。不作浮萍生，宁作藕花死。岸傍骑马郎，乌帽紫游缰。含愁复含笑，回道问横塘。妾住金陵步，门前硃雀航。流苏持作帐，芙蓉待作梁。出入金犊幰，兄弟侍中郎。前年学歌舞，定得郎相许。连娟眉绕山，依约腰如杵。凤管悲若咽，鸾弦娇欲语。扇薄露红铅，罗轻压金缕。明月西南楼，珠帘玳瑁钩。横波巧能笑，弯蛾不识愁。花开子留树，草长根依土。早闻金沟远，底事归郎许。不学杨白花，朝朝泪如雨。
<br>
<br>【同前】张籍 
<br>
<br>
<br>江南人家多橘树，吴姬舟上织白纻。土地卑湿饶虫蛇，连木为牌入江住。江村亥日常为市，落帆渡桥来浦里。青莎覆城竹为屋，无井家家饮潮水。长干午日沽春酒，高高酒旗悬江口。倡楼两岸悬水栅，夜唱竹枝留北客。江南风土欢乐多，悠悠处处尽经过。
<br>
<br>【同前】罗隐 
<br>
<br>
<br>江烟湿雨鲛绡软，漠漠远山眉黛浅。水国多愁又有情，夜槽压酒银船满。绷丝采怨凝晓空，吴王台榭春梦中。鸳鸯鸂鶒唤不起，平铺绿水眠东风。西陵路边月悄悄，油壁轻车嫁苏小。
<br>
<br>【同前】陆龟蒙 
<br>
<br>
<br>为爱江南春，涉江聊采蘋。水深烟浩浩，空对双车轮。车轮明月团，车盖浮云盘。云月徒自好，水中行路难。遥遥洛阳道，夹道生春草，寄语棹船郎，莫夸风浪好。
<br>
<br>【同前五解】陆龟蒙 
<br>
<br>
<br>鱼戏莲叶间，参差隐叶扇。属鳿窥，潋滟无因见。 
<br>鱼戏莲叶东，初霞射红尾。傍临谢山侧，恰值清风起。 
<br>鱼戏莲叶西，盘盘舞波急。潜衣曲岸凉，正对斜光入。 
<br>鱼戏莲叶南，欹危午烟叠，光摇越鸟巢，影乱吴娃楫。 
<br>鱼戏莲叶北，澄阳动微涟。回看帝子渚，稍背鄂君船。
<br>
<br>【江南可采莲】梁·刘缓 
<br>
<br>
<br>古《江南》辞曰“江南可采莲”，因以为题云。 
<br>春初北岸涸，夏月南湖通。卷荷舒欲倚，芙蓉生即红。楫小宜回迳，船轻好入丛。钗光逐影乱，衣香随逆风。江南少许地，年年情不穷。
<br>
<br>
<br>
<br>卷二十七 
<br>相和歌辞二 
<br>相和曲中
<br>
<br>【度关山】魏·武帝 
<br>
<br>
<br>《乐府解题》曰：“魏乐奏武帝辞，言人君当自勤苦，省方黜陟，省刑薄赋也。若梁戴暠云‘昔听陇头吟，平居已流涕’，但叙征人行役之思焉。” 
<br>天地间，人为贵。立君牧民，为之轨则。车辙马迹，经纬四极。黜陟幽明，黎庶繁息。於铄贤圣，总统邦域。封建五爵，井田刑狱，有燔丹书，无普赦赎。皋陶甫侯，何有失职。嗟哉后世，改制易律。劳民为君，役赋其力。舜漆食器，畔者十国，不及唐尧，采椽不斫。世叹伯夷，欲以厉俗。侈恶之大，俭为共德。许由推让，岂有讼曲。兼爱尚同，疏者为戚。 
<br>右一曲魏乐所奏
<br>
<br>【同前】梁·简文帝 
<br>
<br>
<br>关山远可度，远度复难思。直指遮归道，都护总前期。力农争地利，转战逐天时。材官蹶张皆命中，弘农越骑尽搴旗。搴旗远不息，驱虏何穷极。狼居一封难再睹，阏氏永去无容色。锐气且横行，硃旗乱日精。先屠光禄塞，却破夫人城。凯还归旧里，非是衒功名。
<br>
<br>【同前】戴暠 
<br>
<br>
<br>昔听陇头吟，平居已流涕。今上关山望，长安树如荠。千里非乡邑，百姓为兄弟。军中大体自相褒，其间得意各分曹。博陵轻侠皆无位，幽州重气本多豪。马衔苜蓿叶，剑宝鹈膏。初征心未习，复值雁飞入。山头看月近，草上知风急。笛喝曲难成，笳繁响还涩。武帝初承平，东伐复西征。蓟门海作堑，榆塞冰为城。催令四校出，倚望三边平。箭服潮来动，刀环临阵鸣。将军一百战，都护五千兵。且决雄雌眼前利，谁道功名身后事。丈夫意气本自然，来时辞弟已闻天。但令此身与命在，不持烽火照甘泉。
<br>
<br>【同前】柳惲 
<br>
<br>
<br>长安倡家女，出入燕南垂。与持德自美，本以容见知。旧闻关山道，何事总金羁。妾心日已乱，秋风鸣细枝。
<br>
<br>【同前】刘遵 
<br>
<br>
<br>陇树寒色落，塞云朝欲开。谷深鼙易响，路狭幰难回。当知结绶去，非是弃繻来。行人思顾返，道别且徘徊。愿度关山鹤，劳歌立可哀。
<br>
<br>【同前】王训 
<br>
<br>
<br>边庭多警急，羽檄未曾闲。从军出陇阪，驱马度关山。关山恆晻霭，高峰白云外。遥望秦川水，千里长如带。好勇自秦中，意气本豪雄。少年便习战，十四已从戎。昔年经上郡，今岁出云中。辽水深难渡，榆关断未通。折冲凌绝域。流蓬惊未息。胡风朝夜起，平沙不相识。兵法贵先声，军中自有程。逗遛皆赎罪，先登尽一城。都护疲诏吏，将军擅发兵。平卢疑纵火，飞鸱畏犯营，辎重一为卤，金刀何用盟。谁知出塞外，独有汉飞名。
<br>
<br>【同前】陈·张正见 
<br>
<br>
<br>关山度晓月，剑客远从征。云中出迥阵，天外落奇兵。轮摧偃去节，树倒碍悬旌。沙扬折阪暗，云积榆溪明。马倦时衔草，人疲屡看城。寒陇胡笳涩，空林汉鼓鸣。还听呜咽水，并切断肠声。
<br>
<br>【同前】唐·李端 
<br>
<br>
<br>雁塞日初晴，胡关雪复平。危关缘广漠，古窦傍长城。拔剑金星出，弯弧玉羽鸣。谁知系虏者，贾谊是书生。
<br>
<br>【关山曲】马戴 
<br>
<br>
<br>金锁耀兜鍪，黄云拂紫骝。叛羌旗下戮，陷壁夜中收。霜霰戎衣故，关河碛气秋。箭疮殊未合，更遣击兰州。 
<br>火发龙山北，中宵易左贤。勒兵临汉水，惊雁散胡天。木落防河急，军孤受敌偏。犹闻汉皇怒，按剑待开边。
<br>
<br>【东光】 
<br>
<br>
<br>《古今乐录》曰：“张永《元嘉技录》云：‘东光旧但有弦无音，宋识造其声歌’。” 
<br>东光平，苍梧何不平。苍梧多腐粟，无益诸军粮。诸军游荡子，早行多悲伤。 
<br>右一曲，魏、晋乐所奏。
<br>
<br>【十五】魏·文帝 
<br>
<br>
<br>《古今乐录》曰：“《十五》歌，文帝辞，后解歌瑟调‘西山一何高’，‘彭祖称七百’篇。”辞在瑟调。 
<br>登山而远望，溪谷多所有。楩楠千馀尺，众草之盛茂。华叶耀人目，五色难可纪。雉雊山鸡鸣，虎啸谷风起。号罴当我道，狂顾动牙齿。 
<br>右一曲，魏、晋乐所奏。
<br>
<br>【登高丘而望远海】唐·李白 
<br>
<br>
<br>登高丘而望远海，六鼇骨已霜，三山流安在？扶桑半摧折，白日沉光彩。银台金阙如梦中，秦皇汉武空相待。精卫费木石，鼋鼍无所凭。君不见骊山茂陵尽灰灭，牧羊之子来攀登。盗贼劫宝玉，精灵竟何能。穷兵黩武今如此，鼎湖飞龙安可乘。
<br>
<br>【薤露】 
<br>
<br>
<br>崔豹《古今注》曰：“《薤露》《蒿里》泣丧歌也。本出田横门人，横自杀，门人伤之，为作悲歌。言人命奄忽，如薤上致对，易晞灭也。亦谓人死魂魄归於蒿里。至汉武帝时，李延年分为二曲，《薤露》送王公贵人，《蒿里》送士大夫庶人。使挽柩者歌之，亦谓之挽歌。”谯周《法训》曰：“挽歌者，汉高帝召田横，至尸乡自杀。从者不敢哭而不胜哀，故为挽歌以寄哀音。”《乐府解题》曰：“《左传》云：‘齐将与吴战於艾陵，公孙夏命其徒歌虞殡。’杜预云：‘送死《薤露》歌即丧歌，不自田横始也。’”按蒿里，山名，在泰山南。魏武帝《薤露行》曰：“惟汉二十二世，所任诚不良。”曹植又作《惟汉行》。 
<br>薤上露，何易晞。露晞明朝更复落，人死一去何时归。
<br>
<br>【同前】魏·武帝 
<br>
<br>
<br>惟汉二十二世，所任诚不良。沐猴而冠带，知小而谋强。犹豫不敢断，因狩执君王。白虹为贯日，己亦先受殃。贼臣持国柄，杀主灭宇京。荡覆帝基业，宗庙以燔丧。播越西迁移，号泣而且行。瞻彼洛城郭，微子为哀伤。 
<br>右一曲，魏乐所奏。
<br>
<br>【同前】曹植 
<br>
<br>
<br>《乐府解题》曰：“曹植拟《薤露行》为《天地》。” 
<br>天地无穷极，阴阳转相因。人居一世间，忽若风吹尘。愿得展功勤，输力於明君。怀此王佐才，慷慨独不群。鳞介尊神龙，走兽宗麒麟。虫兽犹知德，何况於士人。孔氏删诗书，王业粲已分。骋我径寸翰，流藻垂华芬。
<br>
<br>【同前】晋·张骏 
<br>
<br>
<br>在晋之二叶，皇道昧不明。主暗无良臣，艰乱起朝庭。七柄失其所，权纲丧典刑。愚滑窥神器，牝鸡又晨鸣。哲妇逞幽虐，宗祀一朝倾。储君缢新昌，帝执金墉城。祸衅萌宫掖，胡马动北坰。三方风尘起，玁狁窃上京。义士扼素婉，感慨怀愤盈。誓心荡众狄，积诚彻昊灵。
<br>
<br>【惟汉行】魏·曹植 
<br>
<br>
<br>太极定二仪，清浊始以形。三光炤八极，天道甚著明。为人立君长，欲以遂其生。行仁章以瑞，变故诫骄盈。神高而听卑，报若响应声。明主敬细微，三季瞢天经。二皇称至化，盛哉唐、虞庭。禹、汤继厥德，周亦致太平。在昔怀帝京，日昃不敢宁。济济在公朝，万载驰其名。
<br>
<br>【同前】晋·傅玄 
<br>
<br>
<br>危哉鸿门会，沛公几不还。轻装入人军，投身汤火间。两雄不俱立，亚父见此权。项庄奋剑起，白刃何翩翩。伯身虽为蔽，事促不及旋。张良慑坐侧，高祖变龙颜。赖得樊将军，虎叱项王前。嗔目骇三军，磨牙咀豚肩。空卮让霸主，临急吐奇言。威凌万乘主，指顾回泰山。神龙困鼎镬，非哙岂得全？狗屠登上将，功业信不原。健兒实可慕，腐儒何足叹。
<br>
<br>【蒿里】 
<br>
<br>
<br>蒿里谁家地，聚敛魂魄无贤愚。鬼伯一何相催促，人命不得少踟蹰。
<br>
<br>【同前】魏·武帝 
<br>
<br>
<br>关东有义士，兴兵讨群凶。初期会盟津，乃心在咸阳。军合力不齐，踌躇而雁行。势利使人争。嗣还自相戕。淮南弟称号，刻玺於北方。铠甲生虮虱，万姓以死亡。白骨露於野，千里无鸡鸣。生民百遗一，念之断人肠。 
<br>右一曲，魏乐所奏。
<br>
<br>【同前】宋·鲍照 
<br>
<br>
<br>同尽无贵贱，殊愿有穷伸。驰波催永夜，零露逼短晨。结我幽山驾，去此满堂亲。虚容遗剑佩，美貌戢衣巾。斗酒安可酌，尺书谁复陈。年代稍推远，怀抱日幽沦。人生良自剧，天道与何人。赍我长恨意，归为狐兔尘。
<br>
<br>【同前】唐·僧贯休 
<br>
<br>
<br>兔不迟，鸟更急。但恐穆王八骏，著鞭不及。所以蒿里，坟出蕺蕺。气凌云天，龙腾凤集，尽为风消土契，狐掇蚁拾。黄金不啼玉不泣，白杨骚屑，乱风愁月。折碑石人，莽秽榛没。牛羊窸窣，时见牧童兒，弄枯骨。
<br>
<br>【挽歌】魏·缪袭 
<br>
<br>
<br>生时游国都，死没弃中野。朝发高堂上，暮宿黄泉下。白日入虞渊，悬车息驷马。造化虽神明，安能复存我。形容稍歇灭，齿发行当堕。自古皆有然，谁能离此者。
<br>
<br>【同前三首】晋·陆机 
<br>
<br>
<br>卜择考休贞，嘉命咸在兹。夙驾警徒御，结辔顿重基。龙〈巾荒〉被广柳，前驱矫轻旗。殡宫何嘈嘈，哀响沸中闱。闱中且勿喧，听我《薤露》诗。死生各异伦，祖载当有时。舍爵两楹位。启殡进灵轜。饮饯觞莫举，出宿归无期。帷衽旷遗影，栋宇与子辞。周亲咸奔凑，友朋自远来。翼翼飞轻轩，骎骎策素骐。按辔遵长薄，送子长夜台。呼子子不闻，泣子子不知。叹息重榇侧，念我畴昔时。三秋犹足收，万世安可思。殉殁身易亡，救子非所能。含言言哽咽，挥涕涕流离。 
<br>重阜何崔嵬，玄庐窜其间。磅礴立四极，穹崇效苍天。测听阴沟涌，卧观天井悬。广霄何寥廓，大暮安可晨。人往有返岁，我行无归年。昔居四民宅，今讬万鬼邻。昔为七尺躯，今成灰与尘。金玉昔所佩，鸿毛今不振。丰肌飨蝼蚁，妍骸永夷泯。寿堂延魑魅，虚无自相宾。蝼蚁尔何怨？魑魅我何亲？拊心痛荼毒，永叹莫为陈。 
<br>流离亲友思，惆怅神不泰。素骖伫轜轩，玄驷骛飞盖。哀鸣兴殡宫，回迟悲野外。魂舆寂无响，但见冠与带。备物象平生，长旌谁为旆。悲风鼓行轨，倾云结流蔼，振策指灵丘，驾言从此逝。
<br>
<br>【同前三首】陶潜 
<br>
<br>
<br>荒草何茫茫，白杨亦萧萧。严霜九月中，送我出远郊。四面无人居，高坟正嶕峣。鸟为动哀鸣，林风自萧条。幽室一已闭，千年不复朝。千年不复朝，贤达无奈何。向来相送人，各以归其家。亲戚或馀悲，他人亦已歌。死去何所道，讬体同山阿。 
<br>有生必有死，早终非命促。昨暮同为人，今旦在鬼录。魂气散何之，枯形寄空木。娇兒索父啼，良友抚我哭。得失不复知，是非安能觉。千秋万岁后，谁知荣与辱。但恨在世时，饮酒恆不足。 
<br>在昔无酒饮，今但湛空觞。春醪生浮蚁，何时更能尝？肴案盈我前，亲戚哭我傍。欲语口无音，欲视眼无光。昔在高堂寝，今宿荒草乡。荒草无人眠，极视正茫茫。一朝出门去，归家良未央。
<br>
<br>【同前】宋·鲍照 
<br>
<br>
<br>独处重冥下，忆昔登高台。傲岸平生中，不为物所裁。埏门只复闭，白蚁相将来。生时芳兰体，小虫今为灾。玄鬓无复根，枯髅依青苔。忆昔好饮酒，素盘进青梅。彭、韩及廉、蔺，畴昔已成灰。壮士皆死尽，馀人安在哉。
<br>
<br>【同前】北齐·祖孝徵 
<br>
<br>
<br>昔日驱驷马，谒帝长杨宫。旌悬白云外，骑猎红尘中。今来向漳浦，素盖转悲风。荣华与歌笑，万事尽成空。
<br>
<br>【同前】唐·赵微明 
<br>
<br>
<br>寒日蒿上明，凄凄郭东路。素车谁家子，丹旐引将去。原下荆棘丛，丛边有新墓。人间痛伤别，此是长别处。旷野何萧条，青松白杨树。
<br>
<br>【同前二首】于鹄 
<br>
<br>
<br>阴风吹黄蒿，挽歌渡秋水。车马却归城，孤坟月明里。 
<br>双辙出郭门，绵绵东西道。送死多於生，几人得终老。见人切肺肝，不如归山好。不闻哀哭声，默默安怀抱。时尽从物化，又免生忧扰。世间寿者稀，尽为悲伤恼。
<br>
<br>【同前】孟云卿 
<br>
<br>
<br>草草门巷喧，涂车俨成位。冥寞何所须，尽我生人意。北邙路非远，此别终天地。临穴频抚棺，至哀反无泪。尔形未衰老，尔息犹童稚。骨肉不可离，皇天若容易。房帷即灵帐，庭宇为哀次。《薤露》歌若斯，人生尽如寄。
<br>
<br>【同前】白居易 
<br>
<br>
<br>丹旐何飞扬，素骖亦悲鸣，晨光照闾巷，轜车俨欲行。萧条九月天，哀挽出重城。借问送者谁？妻子与弟兄，苍苍上古原，峨峨开新茔。含酸一恸哭，异口同哀声。旧垅转芜绝，新坟日罗列。春风草绿北邙山，此地年年生死别。
<br>
<br>【对酒】魏·武帝 
<br>
<br>
<br>《乐府解题》曰：“魏乐奏武帝所赋《对酒歌》，太平其旨，言王者德泽广被，政理人和，万物咸遂。若梁范云‘对酒心自足’，则言但当为乐，勿徇名自欺也。” 
<br>对酒歌，太平时，吏不呼门，王者贤且明。宰相股肱皆忠良，咸礼让，民无所争讼，三年耕有九年储，仓穀满盈。班白不负戴，雨泽如此，百穀用成。却走马以粪其上田。爵公侯伯子男，咸爱其民，以黜陟幽明，子养有若父与兄。犯礼法，轻重随其刑。路无拾遗之私，囹圄空虚，冬节不断人，耄耋皆得以寿终。恩德广及草木昆虫。 
<br>右一曲，魏乐所奏。
<br>
<br>【同前】梁·范云 
<br>
<br>
<br>对酒心自足，故人来共持。方悦罗衿解，谁念发成丝。徇性良为达，求名本自欺。迨君当歌日，及我倾樽时。
<br>
<br>【同前】张率 
<br>
<br>
<br>对酒诚可乐，此酒复芳醇。如华良可贵，似乳更甘珍。何当留上客，为寄掌中人。金樽清复满，玉椀亟来亲。谁能共迟暮，对酒惜芳辰。君歌尚未罢，却坐避梁尘。
<br>
<br>【同前】陈·张正见 
<br>
<br>
<br>当歌对玉酒，匡坐酌金罍，竹叶三清泛，蒲萄百味开。风移兰气入，月逐桂香来。独有刘将阮，忘情寄羽杯。
<br>
<br>【同前】岑之敬 
<br>
<br>
<br>色映临池竹，香浮满砌兰。舒文泛玉碗，漾蚁溢金盘。箫曲随鸾易，笳声出塞难。唯有将军酒，川上可除寒。
<br>
<br>【同前】北周·庾信 
<br>
<br>
<br>春水望桃花，春洲藉芳杜。琴从绿珠借，酒就文君取。牵马向渭桥，日曝山头脯。山简接倒，王戎如意舞。筝鸣金谷园，笛韵平阳坞。人生一百年，欢笑唯三五。何处觅钱刀，求为洛阳贾。
<br>
<br>【同前】唐·崔国辅 
<br>
<br>
<br>行行日将夕，荒村古冢无人迹。朦胧荆棘一鸟飞，屡唱提壶沽酒吃。古人不达酒不足，遗恨精灵传此曲。寄言当代诸少年，平生且尽杯中渌。
<br>
<br>【同前二首】李白 
<br>
<br>
<br>松子栖金华，安期入蓬海。此人古之仙，羽化竟何在？浮生速流电，倏忽变光彩。天地无凋换，容颜有迁改。对酒不肯饮，含情欲谁待。 
<br>劝君莫拒杯，春风笑人来。桃李如旧识，倾花向我开。流莺啼碧树，明月窥金罍。昨来硃颜子，今日白发催。棘生石虎殿，鹿走姑苏台。自古帝王宅，城阙闭黄埃。君若不饮酒，昔人安在哉！
<br>
<br>
<br>
<br>
<br>
<br>
<br>
<br>卷二十八 
<br>相和歌辞三 
<br>相和曲下
<br>
<br>【鸡鸣】 
<br>
<br>
<br>《乐府解题》曰：“古词云：‘鸡鸣高树巅，狗吠深宫中。’初言‘天下方太平，荡子何所之。’次言‘黄金为门，白玉为堂，置酒作倡乐为乐。’终言桃伤而李仆，喻兄弟当相为表里。兄弟三人近侍，荣耀道路，与《相逢狭路间行》同。若梁刘孝威《鸡鸣篇》，但咏鸡而已。”又有《鸡鸣高树巅》《晨鸡高树鸣》，皆出於此。 
<br>鸡鸣高树巅，狗吠深宫中。荡子何所之，天下方太平。刑法非有贷，柔协正乱名。黄金为君门，璧玉为轩堂。上有双樽酒，作使邯郸倡。刘王碧青甓，后出郭门王。舍后有方池，池中双鸳鸯。鸳鸯七十二，罗列自成行。鸣声何啾啾，闻我殿东厢。兄弟四五人，皆为侍中郎。五日一时来，观者满路傍。黄金络马头，颎颎何煌煌。桃生露井上，李树生桃傍。虫来齧桃根，李树代桃啮。树木身相代，兄弟还相忘。 
<br>右一曲，魏、晋乐所奏。
<br>
<br>【鸡鸣篇】梁·刘孝威 
<br>
<br>
<br>塒鸡识将曙，长鸣高树巅。啄叶疑彰羽，排花强欲前。意气多惊举，飘飏独无侣。陈思助斗协狸膏，郈昭妒敌安金距。丹山可爱有凤凰，金门飞舞有鸳鸯。何如五德美，岂胜千里翔。
<br>
<br>【鸡鸣高树巅】梁·简文帝 
<br>
<br>
<br>碧玉好名倡，夫婿侍中郎。桃花全覆井，金门半隐堂。时欣一来下，复比双鸳鸯。鸡鸣天尚早，东乌定未光。
<br>
<br>【晨鸡高树鸣】陈·张正见 
<br>
<br>
<br>晨鸡振翮鸣，出迥擅奇声。蜀郡随金马，天津应玉衡。摧冠验远石，击火出连营。争栖斜揭暮，解翼横飞度。试饮淮南药，翻上仙都树。枝低且候潮，叶浅还承露。承露触严霜，叶浅伺朝阳。不见猜群怯宝剑，勇战出花场。当损黄金距，谁论白玉珰。岂知长鸣逢晋帝，恃气遇周王。流名说鲁国，分影入陈仓。不复愁符朗，犹能感孟尝。
<br>
<br>【乌生】 
<br>
<br>
<br>一曰《乌生八九子》。《乐府解题》曰：“古辞云：‘乌生八九子，端坐秦氏桂树间。’言乌母生子，本在南山岩石间，而来为秦氏弹丸所杀。白鹿在苑中，人可得以为脯。黄鹄摩天，鲤在深渊，人可得而烹煮之。则寿命各有定分，死生何叹前后也。若梁刘孝威‘城上乌，一年生九雏’，但咏乌而已。”又有《城上乌》盖出於此。 
<br>乌生八九子，端坐秦氏桂树间。唶！我秦氏家有游遨荡子，工用睢阳强，苏合弹，左手持强弹，两丸出入乌东西。唶！我一丸即发中乌身，乌死魂魄飞扬上天。阿母生乌子时，乃在南山岩石间。唶！我人民安知乌子处，蹊径窈窕安从通？白鹿乃在上林西苑中，射工尚复得白鹿脯。唶！我黄鹄摩天极高飞，后宫尚复得烹煮之；鲤鱼乃在洛水深渊中，钓钩尚得鲤鱼口。唶！我人民生各各有寿命，死生何须复道前后。 
<br>右一曲，魏、晋乐所奏。
<br>
<br>【乌生八九子】梁·刘孝威 
<br>
<br>
<br>城上乌，一年生九雏。枝轻巢本狭，风多叶早枯。氄毛不自暖，张翼强相呼。金柝严兮翠楼肃，蜃壁光兮椒泥馥。虞机衡网不得施，鹰鸷隼搏无由逐。永愿共栖曾氏冠，同瑞周王屋。莫啼城上寒，犹贤野间宿。羽成翮备各西东，丁年赋命有穷通。不见高飞帝辇侧，远讬日轮中。尚逢王吉箭，犹婴夏羿弓。岂如变彩救燕质，入梦祚昭公。留声表师退，集幕示营空。灵台已铸像，流苏时候风。
<br>
<br>【城上乌】吴均 
<br>
<br>
<br>焉焉城上乌，翩翩尾毕逋。凡生八九子，夜夜啼相呼。质微知虑少，体贱毛衣粗。陛下三万岁，臣至执金吾。
<br>
<br>【同前】硃超 
<br>
<br>
<br>朝飞集帝城，犹带夜啼声。近日毛虽暖，闻弦心尚惊。
<br>
<br>【平陵东】 
<br>
<br>
<br>崔豹《古今注》曰：“《平陵东》，汉翟义门人所作也。”《乐府解题》曰：“义，丞相方进之少子，字文仲，为东郡太守。以王莽方篡汉，举兵诛之，不克，见害。门人作歌以怨之也。” 
<br>平陵东，松柏桐，不知何人劫义公。劫义公，在高堂下，交钱百万两走马。两走马，亦诚难，顾见追吏心中恻。心中恻，血出漉，归告我家卖黄犊。 
<br>右一曲，魏、晋乐所奏。
<br>
<br>【同前】魏·曹植 
<br>
<br>
<br>阊阖开天衢，通被我羽衣乘飞龙。乘飞龙，与仙期，东上蓬莱采灵芝。灵芝采之可服食，年若王父无终极。
<br>
<br>【陌上桑三解】 
<br>
<br>
<br>一曰《艳歌罗敷行》。《古今乐录》曰：“《陌上桑》歌瑟调。古辞《艳歌罗敷行》《日出东南隅篇》。”崔豹《古今注》曰：“《陌上桑》者，出秦氏女子。秦氏，邯郸人有女名罗敷，为邑人千乘王仁妻。王仁后为赵王家令。罗敷出采桑於陌上，赵王登台见而悦之，因置酒欲夺焉。罗敷巧弹筝，乃作《陌上桑》之歌以自明，赵王乃止。”《乐府解题》曰：“古辞言罗敷采桑，为使君所邀，盛夸其夫为侍中郎以拒之。”与前说不同。若陆机“扶桑升朝晖”，但歌美人好合，与古词始同而未异。又有《采桑》，亦出於此。 
<br>日出东南隅，照我秦氏楼。秦氏有好女，自名为罗敷。罗敷憙蚕桑，采桑城南隅。青丝为笼系，桂枝为笼钩。头上倭堕髻，耳中明月珠。缃绮为下裙，紫绮为上襦。行者见罗敷，下担捋髭须；少年见罗敷，脱帽著帩头。耕者忘其犁，锄者忘其锄。来归相怒怨，但坐观罗敷。使君从南来，五马立踟蹰。使君遣吏往，问是谁家姝？秦氏有好女，自名为罗敷。罗敷年几何？二十尚不足，十五颇有馀。使君谢罗敷：“宁可共载不？”罗敷前置辞：“使君一何愚！使君自有妇，罗敷自有夫。”东方千馀骑，夫婿居上头。何用识夫婿，白马从骊驹。青丝系马尾，黄金络马头。腰中鹿卢剑，可直千万馀。十五府小史，二十朝大夫。三十侍中郎，四十专城居。为人洁白皙，鬑々颇有须。盈盈公府步，冉冉府中趋。坐中数千人，皆言夫婿殊。 
<br>右一曲，魏、晋乐所奏。
<br>
<br>【同前】 
<br>
<br>
<br>今有人，山之阿，被服薜荔布女萝。既含睇，又宜笑，子恋慕予善窈窕。乘赤豹，从文貍，辛夷车驾结桂旗。被石兰，带杜衡，折芳拔荃遗所思。处幽室，终不见，天路险艰独后来。表独立，山之上，云何容容而在下。杳冥冥，羌昼晦，东风飘飖神灵雨。风瑟瑟，木■■，思念公子徒以忧。
<br>
<br>【同前】魏·武帝 
<br>
<br>
<br>驾虹霓，乘赤云，登彼九疑历玉门，济天汉，至昆仑见西王母谒东君。交赤松，及羡门，受要秘道爱精神。食芝英，饮醴泉，拄杖挂枝佩秋兰。绝人事，游浑元，若疾风游欻飘翩。景未移，行数千，寿如南山不忘愆。
<br>
<br>【同前】魏·文帝 
<br>
<br>
<br>弃故乡，离室宅，远从军旅万里客。披荆棘，求阡陌，侧足独窘步，路局笮。虎豹嗥动，鸡惊，禽失群，鸣相索。登南山，奈何蹈盘石，树木丛生郁差错。寝蒿草，廕松柏，涕泣雨面霑枕席。伴旅单，稍稍日零落，惆怅窃自怜，相痛惜。 
<br>右三曲，晋乐所奏。
<br>
<br>【同前】梁·吴均 
<br>
<br>
<br>袅袅陌上桑，廕陌复垂塘。长条映白日，细叶隐鸝黄。蚕饥妾复思，拭泪且提筐。故人宁如此，离恨煎人肠。
<br>
<br>【同前】王台卿 
<br>
<br>
<br>令月开和景，处处动春心。挂筐须叶满，息惓重枝阴。
<br>
<br>【同前】王筠 
<br>
<br>
<br>人传陌上桑，未晓已含光。重重相廕映，软软自芬芳。秋胡始停马，罗敷未满筐。春蚕朝已伏，安得久彷徨。
<br>
<br>【同前】亡名氏 
<br>
<br>
<br>日出秦楼明，条垂露尚盈。蚕饥心自急，开奁妆不成。
<br>
<br>【同前】唐·李白 
<br>
<br>
<br>美女渭桥东，春还事蚕作。五马如飞龙，青丝结金络。不知谁家子，调笑来相谑。妾本秦罗敷，玉颜艳名都。绿条映素手，采桑向城隅。使君且不顾，况复论秋胡。寒螀爱碧草，鸣凤栖青梧。托心自有处，但怪傍人愚。徒令白日暮，高驾空踟蹰。
<br>
<br>【同前】常建 
<br>
<br>
<br>翳翳陌上桑，南枝交北堂。美人金梯出，素手自提筐。非但畏蚕饥，盈盈娇路傍。
<br>
<br>【同前】陆龟蒙 
<br>
<br>
<br>皓齿还如贝色含，长眉亦似烟华贴。邻娃尽著绣裆襦，独自提筐采蚕叶。
<br>
<br>【采桑】宋·鲍照 
<br>
<br>
<br>季春梅始落，工女事蚕作。采桑淇澳间，还戏上宫阁。早蒲时结阴，晚篁初解箨。霭霭雾满闺，融融景盈幕。乳燕逐草虫，巢蜂拾花药。是节最喧妍，佳服又新烁。钦叹对回涂，扬歌弄场藿。抽琴试纡思，荐佩果成讬。承君郢中美，服义久心诺。卫风古愉艳，郑俗旧浮薄。灵愿悲渡湘，宓赋笑氵廛洛。盛明难重来，渊意为谁涸？君其且调弦，桂酒妾行酌。
<br>
<br>【同前】梁·简文帝 
<br>
<br>
<br>春色映空来，先发院边梅。细萍重叠长，新花历乱开。连珂往淇上，接幰至丛台。丛台可怜妾，当窗望飞蝶。忌趺行衫领，熨斗成褫襵。寄语采桑伴，讶今春日短。枝高攀不及，叶细笼难满。
<br>
<br>【同前】姚翻 
<br>
<br>
<br>雁还高柳北，春归洛水南。日照茱萸领，风摇翡翠簪。桑间视欲暮，闺里遽饥蚕。相思君助取，相望妾那堪。
<br>
<br>【同前】吴均 
<br>
<br>
<br>贱妾思不堪，采桑渭城南。带减连枝绣，发乱凤凰簪。花舞依长薄，蛾飞爱绿潭。无由报君信，流涕向春蚕。
<br>
<br>【同前】刘邈 
<br>
<br>
<br>倡妾不胜愁，结束下青楼。逐伴西城路，相携南陌头。叶尽时移树，枝高乍易钩。丝绳提且脱，金笼写仍收。蚕饥日欲暮，谁为使君留。
<br>
<br>【同前】沈君攸 
<br>
<br>
<br>南陌落光移，蚕妾畏桑萎。逐便牵低叶，争多避小枝。摘駃笼行满，攀高腕欲疲。看金怯举意，求心自可知。
<br>
<br>【同前】陈·后主 
<br>
<br>
<br>春楼髻梳罢，南陌竞相随。去后花丛散，风来香处移。广袖承朝日，长鬟碍聚枝。柯新攀易断，叶嫩摘前萎。采繁钩手弱，微汗杂妆垂。不应归独早，堪为使君知。
<br>
<br>【同前】张正见 
<br>
<br>
<br>春楼曙鸟惊，蚕妾候初晴。迎风金珥落，向日玉钗明。徙顾移笼影，攀钩动钏声。叶高知手弱，枝软觉身轻。人多羞借问，年少怯逢迎。恐疑夫婿远，聊复答专城。
<br>
<br>【同前】贺彻 
<br>
<br>
<br>蚕妾出房栊，结伴类花丛。度水春山绿，映日晚妆红。钏声时动树，衣香自入风。钩长从枝曲，叶尽细条空。竞采须盈手，争归欲满笼。自怜公府步，谁与少年同。
<br>
<br>【同前】傅縡 
<br>
<br>
<br>罗敷试采桑，出入城南傍。绮裙映珠珥，丝绳提玉筐。度身攀叶聚，耸腕及枝长。空劳使君问，自有侍中郎。
<br>
<br>【同前】 
<br>
<br>
<br>唐·郎大家宋氏 
<br>春来南雁归，日去西蚕远。妾思纷何极，客游殊未返。
<br>
<br>【同前】刘希夷 
<br>
<br>
<br>杨柳送行人，青青西入秦。秦家采桑女，楼上不胜春。盈盈灞水曲，步步春芳绿。红脸耀明珠，绛脣含白玉。回首渭桥东，遥怜树色同。青丝娇落日，缃绮弄春风。携笼长叹息，逶迤恋春色。看花若有情，倚树疑无力。薄暮思悠悠，使君南陌头。相逢不相识，归去梦青楼。
<br>
<br>【同前】李彦远 
<br>
<br>
<br>采桑畏日高，不待春眠足。攀条有馀愁，那矜貌如玉。千金岂不赠，五马空踯躅。何以变真性，幽篁雪中绿。
<br>
<br>【同前】王建 
<br>
<br>
<br>鸟鸣桑叶间，叶绿条复柔。攀看去手近，放下长长钩。黄花盖野田，白马少年游。所念岂回顾，良人在高楼。
<br>
<br>【艳歌行】晋·傅玄 
<br>
<br>
<br>日出东南隅，照我秦氏楼。秦氏有好女，自字为罗敷。首戴金翠饰，耳缀明月珠。白素为下裾，丹霞为上襦。一顾倾朝市，再顾国为虚。问女居安在，堂在城南居。青楼临大巷，幽门结重枢。使君自南来，驷马立踟蹰。遣吏谢贤女：“岂可同行车。”斯女长跪对：“使君言何殊！使君自有妇，贱妾有鄙夫。天地正厥位，愿君改其图。”
<br>
<br>【同前】陈·张正见 
<br>
<br>
<br>城隅上朝日，斜晖照杏梁。并卷茱萸帐，争移翡翠床。萦鬟聊向牖，拂镜且调妆。裁金作小靥，散麝起微黄。二八秦楼妇，三十侍中郎。执戟超丹地，丰貂入建章。未安文史阁，独结少年场。弯弧贯叶影，学剑动星芒。翠盖飞城曲，金鞍横道傍。调鹰向新市，弹雀往睢阳。行行稍有极，暮暮归兰房。前瞻富罗绮，左顾足鸳鸯。莲舒千叶气，灯吐百枝光。满酌胡姬酒，多烧荀令香。不学幽闺妾，生离怨采桑。
<br>
<br>【罗敷行】梁·萧子范 
<br>
<br>
<br>城南日半上，微步弄妖姿。含情动燕俗，顾景笑齐眉。不爱柔桑尽，还忆畏蚕饥。春风若有顾，惟愿落花迟。
<br>
<br>【同前】陈·顾野王 
<br>
<br>
<br>东隅丽春日，南陌采桑时。楼中结梳罢，提筐候早期。风轻莺韵缓，霜洒落花迟。五马光长陌，千骑络青丝。使君徒遣信，贱妾畏蚕饥。
<br>
<br>【同前】后魏·高允 
<br>
<br>
<br>邑中有好女，姓秦字罗敷。巧笑美回盼，鬓发复凝肤。脚著花文履，耳穿明月珠。头作堕马髻，倒枕象牙梳。姌姌善趋步，襜襜曳长裙。王侯为之顾，驷马自踟蹰。
<br>
<br>【日出东南隅行】晋·陆机 
<br>
<br>
<br>扶桑升朝晖，照此高台端。高台多妖丽，濬房出清颜。淑貌耀皎白，惠心清且闲。美目扬玉泽，峨眉象翠翰。鲜肤一何润，秀色若可餐。窈窕多容仪，婉媚巧笑言。暮春春服成，粲粲绮与纨。金雀垂藻翘，琼佩结瑶璠。方驾扬清尘，濯足洛水澜。蔼蔼风云会，佳人一何繁。南崖充罗幕，北渚盈軿轩。清川含藻景，高岸被华丹。馥馥芳袖挥，泠泠纤指弹。悲歌吐清响；雅韵播幽兰。丹脣含九秋，妍迹凌七盘。赴曲迅惊鸿，蹈节如集鸾。绮态随颜变，沈姿无定源。俯仰纷阿那，顾步咸可欢。遗芳结飞飙，浮景映清湍。冶容不足咏，春游良可叹。
<br>
<br>【同前】宋·谢灵运 
<br>
<br>
<br>柏梁冠南山，桂宫耀北泉。晨风拂幨幌，朝日照闺轩。美人卧屏席，怀兰秀瑶璠。皎洁秋松气，淑德春景暄。
<br>
<br>【同前】梁·沈约 
<br>
<br>
<br>朝日出邯郸，照我丛台端。中有倾城艳，顾景织罗纨。延躯似纤约，遗视若回澜。瑶妆映层绮，金服炫彫栾。幸有同匡好，西仕服秦官。宝剑垂玉贝，汗马饰金鞍。萦场类转雪，逸控似腾鸾。罗衣夕解带，玉钗暮垂冠。
<br>
<br>【同前】张率 
<br>
<br>
<br>朝日照屋梁，夕月悬洞房。专遽自称艳，独□伊览光。虽资自然色，谁能弃薄妆。施著见硃粉，点画示赪黄。含贝开丹吻，如羽发青阳。金碧既簪珥，绮縠复衣裳。方领备虫彩，曲裙杂鸳鸯。手操独茧绪，脣凝脂燥黄。
<br>
<br>【同前】萧子显 
<br>
<br>
<br>大明上迢迢，阳城射凌霄。光照窗中妇，绝世同阿娇。明镜盘龙刻，簪羽凤凰雕。逶迤梁家髻，冉弱楚宫腰。轻纨杂重锦，薄縠间飞绡。三六前年暮，四五今年朝。蚕龙拾芳翠，桑陌采柔条。出入东城里，上下洛西桥。忽逢车马客，飞盖动襜轺。单衣鼠毛织，宝剑羊头销。丈夫疲应对，从者辍衔镳。柱间徒脉脉，垣上几翘翘。女本西家宿，君自上宫要。汉马三万匹，夫婿任嫖姚。鞶囊虎头绶，左珥凫卢貂。横吹龙钟管，奏鼓象牙箫。十五张内侍，十八贾登朝。皆笑颜郎老，尽讶董公超。
<br>
<br>【同前】陈·后主 
<br>
<br>
<br>重轮上瑞晖，西北照南威。南威年二八，开牖敞重闱。当垆送客去，上苑逐春归。鬓下珠胜月，窗前云带衣。红裙结未解，绿绮自难徽。
<br>
<br>【同前】徐伯阳 
<br>
<br>
<br>硃城璧日起硃扉，青楼含照本晖晖。远映陌上春桑叶，斜入秦家缃绮衣。罗敷妆粉能佳丽，镜前新梳倭堕髻。圜笼袅袅挂青丝，铁钩冉冉胜丹桂。蚕饥日晚暂生愁，忽逢使君南陌头。五马停珂遣借问，双脸含娇特好羞。妾婿府中轻小吏，即今来往专城里。欲识东方千骑归，霭霭日暮红尘起。
<br>
<br>【同前】殷谋 
<br>
<br>
<br>秦楼出佳丽，正值朝日光。陌头能驻马，花处复添香。
<br>
<br>【同前】北周·王褒 
<br>
<br>
<br>晓星西北没，朝日东南隅。阳窗临玉女，莲帐照金铺。凤楼称独立，绝世良所无。镜悬四龙网，枕画七星图。银镂明光带，金地织成襦。调弦《大垂手》，歌曲《凤将雏》。采桑三市路，卖酒七条衢。道逢五马客，夹毂来相趋。将军多事势，夫婿好形模。高箱照云母，壮马饰当颅。单衣火浣布，利剑水精珠。自知心所爱，仕宦执金吾。飞甍彫翡翠，绣桷画屠苏。银烛附蝉映鸡羽，黄金步摇动襜褕。兄弟五日时来归，高车竟道生光辉。名倡两行堂上起，鸳鸯七十阶前飞。少年任侠轻年月，珠丸出弹遂难追。
<br>
<br>【同前】隋·卢思道 
<br>
<br>
<br>初月正如钩，悬光入绮楼。中有可怜妾，如恨亦如羞。深情出艳语，密意满横眸。楚腰宁且细，孙眉本未愁。青玉勿当取，双银讵可留。会待东方骑，遥居最上头。
<br>
<br>【日出行】北周·萧捴 
<br>
<br>
<br>昏昏隐远雾，团团乘阵云。正值秦楼女，含娇酬使君。
<br>
<br>【同前】唐·李白 
<br>
<br>
<br>日出东方隈，似从地底来。历天又入海，六龙所舍安在哉？其始与终古不息，人非元气，安能与之久徘徊。莫不谢荣於春风，木不怨落於秋天。谁挥鞭策驱四运，万物兴歇皆自然。羲和，羲和，汝奚汨没於荒淫之波？鲁阳何德？驻景挥戈。逆道违天，矫诬实多。吾将囊括大塊，浩然与溟涬同科。
<br>
<br>【同前】李贺 
<br>
<br>
<br>白日下昆仑，发光如舒丝。徒照葵藿心，不见游子悲。折折黄河曲，日从中央转。旸谷耳曾闻，若木眼不见。奈何铄石，胡为销人。羿弯弓属矢，那不中，足令久不得奔，讵教晨光夕昏？
<br>
<br>
<br>
<br>卷二十九 
<br>相和歌辞四
<br>
<br>【吟叹曲】 
<br>
<br>
<br>《古今乐录》曰：“张永《元嘉技录》有吟叹四曲：一曰《大雅吟》，二曰《王明君》，三曰《楚妃叹》，四曰《王子乔》。《大雅吟》《王明君》《楚妃叹》，并石崇辞。《王子乔》，古辞。《王明君》一曲，今有歌。《大雅吟》《楚妃叹》二曲，今无能歌者。古有八曲，其《小雅吟》《蜀琴头》《楚王吟》《东武吟》四曲阙。”
<br>
<br>【大雅吟】晋·石崇 
<br>
<br>
<br>堂堂太祖，渊弘其量。仁格宇宙，义风遐暢。启土万里，志在翼亮。三分有二，周文是尚。於穆武王，奕世载聪。钦明冲默，文思允恭。武则不猛，化则时雍。庭有仪凤，郊有游龙。启路千里，万国率从。荡清吴会，六合乃同。百姓仰德，良史书功。超越三代，唐、虞比踪。 
<br>右一曲，晋乐所奏。
<br>
<br>【王明君】石崇 
<br>
<br>
<br>一曰《王昭君》。《唐书·乐志》曰：“《明君》，汉曲也。元帝时，匈奴单于入朝，诏以王嫱配之，即昭君也。及将去，入辞，光彩射人，悚动左右，天子悔焉。汉人怜其远嫁，为作此歌。晋石崇妓绿珠善舞，以此曲教之，而自制新歌。”按此本中朝旧曲，唐为吴声，盖吴人传授讹变使然也。《西京杂记》曰：“元帝后宫既多，不得常见，乃使画工图其形，案图召幸。宫人皆赂画工，多者十万，少者亦不减五万。昭君自恃容貌，独不肯与。工人乃丑图之，遂不得见。后匈奴入朝，求美人为阏氏，帝按图以昭君行。及去召见，貌为后宫第一，善应对，举止闲雅。帝悔之，而名籍已定，方重信於外国，故不复更人，乃穷按其事。画工有杜陵毛延寿，为人形，丑好老少，必得其真。安陵陈敞，新丰刘白、龚宽，并工为牛马飞鸟。众艺人形好丑，不逮延寿。下杜阳望、樊青，尤善布色。同日弃市。籍其家资，皆巨万。京师画工於是差稀。”《古今乐录》曰：“《明君》歌舞者，晋太康中季伦所作也。王明君本名昭君，以触文帝讳，故晋人谓之明君。匈奴盛，请婚於汉，元帝以后宫良家子明君配焉。初，武帝以江都王建女细君为公主，嫁乌孙王昆莫，令琵琶马上作乐，以慰其道路之思，送明君亦然也。其造新之曲，多哀怨之声。晋、宋以来，《明君》止以弦隶少许为上舞而已。梁天监中，斯宣达为乐府令，与诸乐工以清商两相閒弦为《明君》上舞，传之至今。”王僧虔《技录》云：“《明君》有閒弦及契注声，又有送声。”谢希逸《琴论》曰：“平调《明君》三十六拍，胡笳《明君》三十六拍，清调《明君》十三拍，间弦《明君》九拍，蜀调《明君》十二拍，吴调《明君》十四拍，杜琼《明君》二十一拍，凡有七曲。”《琴集》曰：“胡笳《明君》四弄，有上舞、下舞、上閒弦、下閒弦。《明君》三百馀弄，其善者四焉。又胡笳《明君别》五弄，辞汉、跨鞍、望乡、奔云、入林是也。”按琴曲有《昭君怨》，亦与此同。 
<br>我本汉家子，将适单于庭。辞诀未及终，前驱已抗旌。仆御涕流离，辕马悲且鸣。哀郁伤五内，泣泪沾硃缨。行行日已远，遂造匈奴城。延我於穹庐，加我阏氏名。殊类非所安，虽贵非所荣。父子见陵辱，对之惭且惊。杀身良不易，默默以苟生。苟生亦何聊，积思常愤盈。愿假飞鸿翼，乘之以遐征。飞鸿不我顾，伫立以屏营。昔为匣中玉，今为粪上英。朝华不足嘉，甘与秋草并。传语后世人，远嫁难为情。 
<br>右一曲，晋乐所奏。
<br>
<br>【王昭君】宋·鲍照 
<br>
<br>
<br>既事转蓬远，心随雁路绝。霜鞞旦夕惊，边笳中夜咽。
<br>
<br>【同前】梁·施荣泰 
<br>
<br>
<br>垂罗下椒阁，举袖拂胡尘。唧唧抚心叹，蛾眉误杀人。
<br>
<br>【同前】北周·庾信 
<br>
<br>
<br>拭啼辞戚里，回顾望昭阳。镜失菱花影，钗除却月梁。围腰无一尺，垂泪有千行。衫身承马汗，红袖拂秋霜。别曲真多恨，哀弦须更张。
<br>
<br>【同前】 
<br>
<br>
<br>猗兰恩宠歇，昭阳幸御稀。朝辞汉阙去，夕见胡尘飞。寄信秦楼下，因书秋雁归。
<br>
<br>【同前】唐·崔国辅 
<br>
<br>
<br>汉使南还尽，胡中妾独存。紫台绵望绝，秋草不堪论。
<br>
<br>【同前】 
<br>
<br>
<br>一回望月一回悲，望月月移人不移。何时得见汉朝使，为妾传书斩画师。
<br>
<br>【同前】卢照邻 
<br>
<br>
<br>合殿恩中绝，交河使渐稀。肝肠辞玉辇，形影向金微。汉宫草应绿，胡庭沙正飞。愿逐三秋雁，年年一度归。
<br>
<br>【同前】骆宾王 
<br>
<br>
<br>敛容辞豹尾，缄怨度龙鳞。金钿明汉月，玉箸染胡尘。妆镜菱花暗，愁眉柳叶嚬。唯有清笳曲，时闻芳树春。
<br>
<br>【同前】沈佺期 
<br>
<br>
<br>非君惜莺殿，非妾妒蛾眉。薄命由骄虏，无情是画师。嫁来胡地恶，不并汉宫时。心苦无聊赖，何堪上马辞。
<br>
<br>【同前】梁献 
<br>
<br>
<br>图画失天真，容华坐误人。君恩不可再，妾命在和亲。泪点关山月，衣销边塞尘。一闻阳鸟至，思绝汉宫春。
<br>
<br>【同前】上官仪 
<br>
<br>
<br>玉关春色晚，金河路几千。琴悲桂条上，笛怨柳花前。雾掩临妆月，风惊入鬓蝉。缄书待还使，泪尽白云天。
<br>
<br>【同前】董思恭 
<br>
<br>
<br>琵琶马上弹，行路曲中难。汉月正南远，燕山直北寒。髻鬟风拂散，眉黛雪沾残。斟酌红颜尽，何劳镜里看。
<br>
<br>【同前】顾朝阳 
<br>
<br>
<br>莫将铅粉匣，不用镜花光。一去边城路，何情更画妆。影销胡地月，衣尽汉宫香。妾死非关命，只缘怨断肠。
<br>
<br>【同前三首】东方虬 
<br>
<br>
<br>汉道初全盛，朝廷足武臣。何须薄命妾，辛苦远和亲。 
<br>掩涕辞丹凤，衔悲向白龙。单于浪惊喜，无复旧时容。 
<br>胡地无花草，春来不似春。自然衣带缓，非是为腰身。
<br>
<br>【同前三首】郭元振 
<br>
<br>
<br>自嫁单于国，长衔汉掖悲。容颜日憔悴，有甚画图时。 
<br>厌践冰霜域，嗟为边塞人。思从漠南猎，一见汉家尘。 
<br>闻有南河信，传闻杀画师。始知君惠重，更遣画娥眉。
<br>
<br>【同前】刘长卿 
<br>
<br>
<br>自矜妖艳色，不顾丹青人。那知粉纟贵能相负，却使容华翻误身。上马辞君嫁骄虏，玉颜对人啼不语。北风雁急浮清秋，万里独见黄河流。纤腰不复汉宫宠，双蛾长向胡天愁。琵琶弦中苦调多，萧萧羌笛声相和。可怜一曲传乐府，能使千秋伤绮罗。
<br>
<br>【同前二首】李白 
<br>
<br>
<br>汉家秦地月，流影照明妃。一上玉关道，天涯去不归。汉月还从东海出，明妃西嫁无来日。燕支长寒雪作花，蛾眉憔悴没胡沙。生乏黄金枉图画，死留青冢使人嗟。 
<br>昭君拂玉鞍，上马啼红颊。今日汉宫人，明朝胡地妾。
<br>
<br>【同前】储光羲 
<br>
<br>
<br>日暮惊沙乱雪飞，傍人相劝易罗衣。强来前帐看歌舞，共待单于夜猎归。
<br>
<br>【同前】僧皎然 
<br>
<br>
<br>自倚婵娟望主恩，谁知美恶忽相翻。黄金不买汉宫貌，青冢空埋胡地魂。
<br>
<br>【同前二首】白居易 
<br>
<br>
<br>满面胡沙满鬓风，眉销残黛脸销红。秋苦辛勤憔悴尽，如今却似画图中。 
<br>汉使却回凭寄语，黄金何日赎蛾眉。君王若问妾颜色，莫道不如宫里时。
<br>
<br>【同前二首】令狐楚 
<br>
<br>
<br>锦车天外去，毳幕云中开。魏阙苍龙远，萧关赤雁哀。 
<br>仙娥今下嫁，骄子自同和。剑戟归田尽，牛羊绕塞多。
<br>
<br>【同前】李商隐 
<br>
<br>
<br>毛延寿画欲通神，忍为黄金不为人。马上琵琶行万里，汉宫长有隔生春。
<br>
<br>【明君词】梁·简文帝 
<br>
<br>
<br>玉艳光瑶质，金钿婉黛红。一去蒲萄观，长别披香宫。秋檐照汉月，愁帐入胡风。妙工偏见诋，无由情恨通。
<br>
<br>【同前】武陵王纪 
<br>
<br>
<br>塞外无春色，边城有风霜。谁堪览明镜，持许照红妆。
<br>
<br>【同前】沈约 
<br>
<br>
<br>朝发披香殿，夕济汾阴河。於兹怀九折，自此敛双蛾。沾妆疑湛露，绕臆状流波。日见奔沙起，稍觉转蓬多。胡风犯肌骨，非直伤绮罗。衔涕试南望，关山郁嵯峨。始作阳春曲，终成苦寒歌。唯有三五夜，明月暂经过。
<br>
<br>【同前】陈·张正见 
<br>
<br>
<br>寒树暗胡尘，霜楼明汉月。泪染上春衣，忧变华年发。
<br>
<br>【同前】北周·王褒 
<br>
<br>
<br>兰殿辞新宠，椒房馀故情。鸿飞渐南陆，马首倦西征。寄书参汉使，衔涕望秦城。唯馀马上曲，犹作出关声。
<br>
<br>【同前】庾信 
<br>
<br>
<br>敛眉光禄塞，遥望夫人城。片片红颜落，双双泪眼生。冰河牵马渡，雪路抱鞍行。胡风入骨冷，夜月照心明。方调琴上曲，变入胡笳声。
<br>
<br>【同前】隋·何妥 
<br>
<br>
<br>昔闻别鹤弄，已自轸离情。今来昭君曲，还悲秋草并。
<br>
<br>【同前】薛道衡 
<br>
<br>
<br>我本良家子，充选入椒庭。不蒙女史进，更无画师情。蛾眉非本质，蝉鬓改真形。专由妾命薄，误使君恩轻。啼落渭桥路，叹别长安城。今夜寒草宿，明朝转蓬征。卻望关山迥，前瞻沙漠平。胡风带秋月，嘶马杂笳声。毛裘易罗绮，氈帐代帷屏。自知莲脸歇，羞看菱镜明。钗落终应弃，髻解不须萦。何用单于重，讵假阏氏名。駃騠聊强食，挏酒未能倾。心随故乡断，愁逐塞云生。汉宫如有忆，为视旄头星。
<br>
<br>【同前】唐·王偃 
<br>
<br>
<br>北望单于日半斜，明君马上泣胡沙。一双泪滴黄河水，应得东流入汉家。
<br>
<br>【同前】张文琮 
<br>
<br>
<br>戒途飞万里，回首望三秦。忽见天山雪，还疑上苑春。玉痕垂泪粉，罗袂拂胡尘。为得胡中曲，还悲远嫁人。
<br>
<br>【同前】陈昭 
<br>
<br>
<br>跨鞍今永诀，垂泪别亲宾。汉地行将远，胡关逐望新。交河拥塞路，陇首暗沙尘。唯有孤明月，犹能远送人。
<br>
<br>【同前】戴叔伦 
<br>
<br>
<br>汉宫若远近，路在沙塞上。到死不得归，何人共南望。
<br>
<br>【同前】李端 
<br>
<br>
<br>李陵初送子卿回，汉月明明照帐来。忆著长安旧游处，千门万户玉楼台。
<br>
<br>【昭君叹二首】 
<br>
<br>
<br>梁·范静妇沈氏 
<br>早信丹青巧，重货洛阳师。千金买蝉鬓，百万写蛾眉。 
<br>今朝犹汉地，明旦入胡关。情寄南云反，思逐北风还。
<br>
<br>【楚王吟】张率 
<br>
<br>
<br>章台迎夏日，梦远感春条。风生竹籁响，云垂草绿饶。相看重束素，唯欣争细腰。不惜同从理，但使一闻韶。
<br>
<br>【楚妃叹】晋·石崇 
<br>
<br>
<br>刘向《列女传》曰：“楚姬，楚庄王夫人也。庄王好狩猎毕弋，樊姬谏不止，乃不食禽兽之肉。王尝与虞丘子语，以为贤。樊姬笑之，王曰：‘何笑也？’对曰：‘虞丘子贤矣，未忠也。妾充后宫十一年，而所进者九人，贤於妾者二人，与妾同列者七人。虞丘子相楚十年，而所荐者非其子孙，则族昆弟，未闻进贤退不肖也。妾之笑不亦宜乎？’王於是以孙叔敖为令尹，治楚三年而庄王以霸。”《乐府解题》曰：“陆机《吴趋行》云，‘楚妃且勿叹’，明非近题也。”按谢希逸《琴论》有《楚妃叹》七拍。 
<br>荡荡大楚，跨土万里。北据方城，南接交趾，西抚巴汉，东被海涘。五侯九伯，是疆是理。矫矫庄王，渊渟岳峙、冕旒垂精，充纊塞耳。韬光戢曜，潜默恭己。内委樊姬，外任孙子。猗猗樊姬，体道履信。既绌虞丘，九女是进。杜绝邪佞，广启令胤。割欢抑宠，居之不吝。不吝实难，可谓知几。化自近始，著於闺闱。光佐霸业，迈德扬威。群后列辟，式瞻洪规。譬彼江海，百川咸归。万邦作歌，身没名飞。 
<br>右一曲，晋乐所奏。
<br>
<br>【同前】宋·袁伯文 
<br>
<br>
<br>玉墀滴凄露，罗幌已依霜。逢春每先绝，争秋欲几芳。
<br>
<br>【同前】梁·简文帝 
<br>
<br>
<br>闺闲漏永永，漏长宵寂寂。草萤飞夜户，丝虫绕秋屋。薄笑未为欣，微叹还成戚。金簪鬓下垂，玉箸衣前滴。
<br>
<br>【同前】唐·张籍 
<br>
<br>
<br>湘云初起江沉沉，君王遥在云梦林。江南雨多旌旗暗，台下朝朝春水深。章华殿前朝万国，君心独自终无极。楚兵满地能逐禽，谁用一身继筋力。西江若翻云梦中，麋鹿死尽应还宫。
<br>
<br>【楚妃吟】梁·王筠 
<br>
<br>
<br>窗中曙花早飞，林中明，鸟早归。庭前日，暖春闺，香气亦霏霏。香气漂，当轩清唱调。独顾慕，含怨复含娇。蝶飞兰复熏袅袅。轻风入裾春可游，歌声梁上浮。春游方有乐，沈沈下罗幕。
<br>
<br>【楚妃曲】吴均 
<br>
<br>
<br>春妆约春黛，如月复如蛾。玉钗照绣领，金薄厕红罗。
<br>
<br>【楚妃怨】唐·张籍 
<br>
<br>
<br>梧桐叶下黄金井，横架辘轳牵素绠。美人初起天未明，手拂银瓶秋水冷。
<br>
<br>【王子乔】 
<br>
<br>
<br>刘向《列仙传》曰：“王子乔者，周灵王太子晋也，好吹笙作凤鸣。游伊、洛之间，道人浮丘公接以上嵩高山。三十馀年后，求之於山上，见桓良曰：‘告我家，七月七日待我於缑氏山头。’至时，果乘白鹤驻山头，望之不得到，举手谢时人，数日而去。为立祠於缑氏山下及嵩高之首焉。” 
<br>王子乔，参驾白鹿云中遨。参驾白鹿云中遨，下游来，王子乔。参驾白鹿上至云，戏游遨。上建逋阴广里践近高。结仙宫，过谒三台，东游四海五岳，上过蓬莱紫云台。三王五帝不足令，令我圣明应太平。养民若子事父明，当究天禄永康宁。玉女罗坐吹笛箫。嗟行圣人游八极，鸣吐衔福翔殿侧。圣主享万年。悲吟皇帝延寿命。 
<br>右一曲，魏、晋乐所奏。
<br>
<br>【同前】梁·江淹 
<br>
<br>
<br>子乔好轻举，不待鍊银丹。控鹤去窈窕，学凤对巑岏。山无一春草，谷有千年兰。云衣下踯躅，龙驾何时还？
<br>
<br>【同前】高允生 
<br>
<br>
<br>仙化非常道，其义出自然。王乔诞神气，白日忽升天。晻暧御云气，飘飖乘长烟。寄想崆峒外，翱翔宇宙间。七月有佳节，控鹤崇崖巅。永与时人别，一去不复旋。
<br>
<br>【同前】后魏·高允 
<br>
<br>
<br>王少卿，王少卿，超升飞龙翔天庭。遗仪景，云汉酬，光鹜电逝忽若浮。骑日月，从列星，跨腾太廓逾窅冥。寻元气，出天门，穷览有无究道根。
<br>
<br>【同前】唐·宋之问 
<br>
<br>
<br>王子乔，爱神仙，七月七日上宾天，白虎摇瑟凤吹笙，乘骑云气吸日精。吸日精，长不归，遗庙今在而人非。空望山头草，草露湿君衣。
<br>
<br>
<br>
<br>卷三十 
<br>相和歌辞五
<br>
<br>【四弦曲】 
<br>
<br>
<br>《古今乐录》曰：“张永《元嘉技录》有《四弦》一曲，《蜀国四弦》是也，居相和之末，三调之首。古有四曲，其《张女四弦》《李延年四弦》《严卯四弦》三曲，阙《蜀国四弦》。节家旧有六解，宋歌有五解，今亦阙。”
<br>
<br>【蜀国弦】梁·简文帝 
<br>
<br>
<br>铜梁指斜谷，剑道望中区。通星上分野，作固下为都。雅歌因良守，妙舞自巴渝。阳城嬉乐盛，剑骑郁相趋。五妇行难至，百两好游娱。牲祈望帝祀，酒酹蜀侯诛。江妃纳重聘，卓女爱将雏。停弦时系爪，息吹治脣硃。脱衫湔锦浪，回扇避阳乌。闻君握节返，贱妾下城隅。
<br>
<br>【同前】隋·卢思道 
<br>
<br>
<br>西蜀称天府，由来擅沃饶。雪浮玉垒夕，日映锦城朝。南寻九折路，东上七星桥。琴心若易解，令客岂难要。
<br>
<br>【同前】唐·李贺 
<br>
<br>
<br>枫香晚华静，锦水南山影。惊石坠猿哀，竹云愁半岭。凉月生秋浦，玉沙鳞鳞光。谁家红泪客，不忍过瞿塘。
<br>
<br>【平调曲一】 
<br>
<br>
<br>《古今乐录》曰：“王僧虔《大明三年宴乐技录》，平调有七曲：一曰《长歌行》，二曰《短歌行》，三曰《猛虎行》，四曰《君子行》，五曰《燕歌行》，六曰《从军行》，七曰《鞠歌行》。荀氏录所载十二曲，传者五曲。武帝“周西”、“对酒”，文帝“仰瞻”，并《短歌行》，文帝“秋风”、“别日”，并《燕歌行》是也，其七曲今不传。文帝“功名”，明帝“青青”，并《长歌行》，武帝“吾年”，明帝“双桐”，并《猛虎行》，“燕赵”《君子行》，左延年“苦哉”《从军行》，“雉朝飞”《短歌行》是也。其器有笙、笛、筑、瑟、琴、筝、琵琶七种，歌弦六部。张永《录》曰：“未歌之前，有八部弦、四器，俱作有高下游弄之后。凡三调，歌弦一部，竟辄作送，歌弦今用器。又有《大歌弦》一曲，歌“大妇织绮罗”，不在歌数，唯平调有之，即清调“相逢狭路间，道隘不容车”篇。后章有“大妇织绮罗，中妇织流黄”是也。张《录》云：“非管弦音声所寄，似是命笛理弦之馀。”王录所无也，亦谓之《三妇艳》诗。
<br>
<br>【长歌行】 
<br>
<br>
<br>《乐府解题》曰：“古辞云‘青青园中葵，朝露待日晞’，言芳华不久，当努力为乐，无至老大乃伤悲也。”魏改奏文帝所赋曲“西山一何高”，言仙道茫茫不可识，如王乔、赤松，皆空言虚词，迂怪难言，当观圣道而已。若陆机“逝矣经天日，悲哉带地川”，则复言人运短促，当乘间长歌，与古文合也。崔豹《古今注》曰：“长歌、短歌，言人寿命长短，各有定分，不可妄求。按古诗云“长歌正激烈”，魏文帝《燕歌行》云“短歌微吟不能长”，晋傅玄《艳歌行》云“咄来长歌续短歌”，然则歌声有长短，非言寿命也。唐李贺有《长歌续短歌》，盖出於此。 
<br>青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归。少壮不努力，老大徒伤悲。
<br>
<br>【同前二首】 
<br>
<br>
<br>仙人骑白鹿，发短耳何长。导我上太华，揽芝获赤幢。来到主人门，奉药一玉箱。主人服此药，身体日康强。发白复更黑，延年寿命长。 
<br>岧岧山上亭，皎皎云间星。远望使心思，游子恋所生。驱车出北门，遥观洛阳城。凯风吹长棘，夭夭枝叶倾。黄鸟飞相追，咬咬弄音声。伫立望西河，泣下沾罗缨。
<br>
<br>【同前】魏·明帝 
<br>
<br>
<br>静夜不能寐，耳听众禽鸣。大城育狐兔，高墉多鸟声。坏宇何寥廓，宿屋邪草生。中心感时物，抚剑下前庭。翔佯於阶际，景星一何明。仰首观灵宿，北辰奋休荣。哀彼失群燕，丧偶独茕茕。单心谁与侣，造房熟与成。徒然喟有和，悲惨伤人情。余情偏易感。怀罔增愤盈。吐吟音不彻，泣涕沾罗缨。
<br>
<br>【同前】晋·傅玄 
<br>
<br>
<br>利害同根源，赏下有甘钩。义门近囗塘，虎口出通侯。抚剑安所趋，蛮方未顺流。蜀贼阻石城，吴冠冯龙舟。二军多壮士，闻贼如见仇。投身效知己，徒生心所羞。鹰隼厉天翼，耻与燕雀游。成败在纵者，无令鸷鸟忧。
<br>
<br>【同前】陆机 
<br>
<br>
<br>逝矣经天日，悲哉带地川。寸阴无停晷，尺波徒自旋。年往迅劲矢，时来亮急弦。远期鲜克及，盈数固希全。容华夙夜零，体泽坐自捐。兹物苟难停，吾寿安得延。俯仰逝将过，倏忽几何间。慷慨亦焉诉，天道良自然。但恨功名薄，竹帛无所宣。迨及岁未暮，长歌乘我闲。
<br>
<br>【同前】宋·谢灵运 
<br>
<br>
<br>倏烁夕星流，昱奕朝露团。粲粲乌有停，泫泫岂暂安。徂龄速飞电，颓节骛惊湍。览物起悲绪，顾己识忧端。朽貌改鲜色，悴容变柔颜。变改苟催促，容色乌盘桓。亹亹衰期迫，靡靡壮志阑。既惭臧孙慨，复愧杨子叹。寸阴果有逝，尺素竟无观。幸赊道念戚，且取长歌欢。
<br>
<br>【同前】梁·元帝 
<br>
<br>
<br>当垆擅旨酒，一卮堪十千。无劳蜀山铸，扶授采金钱。人生行乐尔，何处不留连。朝为洛生咏，夕作据梧眠。忽兹忘物我，优游得自然。
<br>
<br>【同前】沈约 
<br>
<br>
<br>连连舟壑改，微微市朝变。来功嗣往迹，莫武徂升彦。局涂顿远策，留欢恨奔箭。拊戚状惊澜，循休拟回电。岁去芳原违，年来苦心荐。春貌既移红，秋林岂停篟。一倍茂陵道，宁思柏梁宴。长戢兔园情，永别金华殿。声徽无惑简，丹青有馀绚。幽籥且未调，无使长歌倦。
<br>
<br>【同前】沈约 
<br>
<br>
<br>春隰荑绿柳，寒墀积皓雪。依依往纪盈，霏霏来思结。思结缠岁晏，曾是掩初节。初节曾不掩，浮荣逐弦缺。弦缺更圜合，君荣永沉灭。色随夏莲变，态与秋霜耋。道迫无异期，贤愚有同绝。衔恨岂云忘，天道无甄别。功名识所职，竹帛寻摧裂。生外苟难寻，坐为长叹设。
<br>
<br>【同前】唐·李白 
<br>
<br>
<br>桃李得日开，荣华照当年。东风动百物，草木尽欲言。枯枝无丑叶，涸水吐清泉。大力运天地，羲和无停鞭。功名不早著，竹帛将何宣。桃李务青春，谁能贯白日。富贵与神仙，蹉跎成两失。金石犹销铄，风霜无久质。畏落日月后，强欢歌与酒，秋霜不惜人，倏忽侵蒲柳。
<br>
<br>【同前】王昌龄 
<br>
<br>
<br>旷野饶悲风，飕飕黄蒿草。系马停白杨，谁知我怀抱。所是同袍者，相逢尽衰老。况登汉家陵，南望长安道。下有枯树根，上有鼷鼠窠。高皇子孙尽，千古无人过。宝玉频发掘，精灵其奈何！人生须达命，有酒且长歌。
<br>
<br>【叚旦篇】魏·曹植 
<br>
<br>
<br>一曰《叚旦篇》。《乐府解题》曰：“曹植拟《长歌行》为《叚旦》。” 
<br>叚旦游潢潦，不知江海流。燕雀戏籓柴，安识鸿鹄游。世事此诚明，大德固无俦。驾言登五岳，然后小陵丘。俯观上路人，势利是谋仇。高念翼皇家，远怀柔九州。抚剑而雷音，猛气纵横浮。泛泊徒嗷嗷，谁知壮士忧。
<br>
<br>【短歌行二首六解】魏·武帝 
<br>
<br>
<br>《古今乐录》曰：“王僧虔《技录》云：‘《短歌行》“仰瞻”一曲，魏氏遗令，使节朔奏乐，魏文制此辞，自抚筝和歌。歌者云“贵官弹筝”，贵官即魏文也。此曲声制最美，辞不可入宴乐。’”《乐府解题》曰：“《短歌行》，魏武帝‘对酒当歌，人生几何’，晋陆机‘置酒高堂，悲歌临觞’，皆言当及时为乐也。” 
<br>对酒当歌，人生几何？譬如朝露，去日苦多。慨当以慷，忧思难忘，以何解愁，唯有杜康。青青子衿，悠悠我心，但为君故，沈吟至今。明明如月，何时可辍。忧从中来，不可断绝。呦呦鹿鸣，食野之苹。我有嘉宾，鼓瑟吹笙。山不厌高，水不厌深。周公吐哺，天下归心。 
<br>右一曲，晋乐所奏。 
<br>对酒当歌，人生几何？譬如朝露，去日苦多。慨当以慷，忧思难忘，何以解忧，唯有杜康。青青子衿，悠悠我心。呦呦鹿鸣，食野之苹。我有嘉宾，鼓瑟吹笙。明明如月，何时可辍。忧从中来，不可断绝。越陌度阡，枉用相存。契阔谈宴，心念旧恩。月明星稀，乌鹊南飞。绕树三匝，何枝可依。山不厌高，海不厌深。周公吐哺，天下归心。 
<br>右一曲，本辞。
<br>
<br>【同前六解】魏·武帝 
<br>
<br>
<br>周西伯昌，怀此圣德。三分天下，而有其二。脩奉贡献，臣节不坠。崇侯谗之，是以拘系。后见赦原，赐之斧钺，得使征伐。为仲尼所称：达及德行，犹奉事殷。论叙其美。齐桓之功，为霸之首，九合诸侯，一匡天下。一匡天下，不以兵车。正而不谲，其德传称。孔子所叹，并称夷吾，民受其恩。赐与庙胙，命无下拜。小白不敢尔，天威在颜咫尺。晋文亦霸，躬奉天王。受赐珪瓚，秬鬯、彤弓、卢弓、矢千，虎贲三百人。威服诸侯，师之者尊，八方闻之，名亚齐桓。河阳之会，诈称周王。是以其名纷葩。 
<br>右一曲，晋乐所奏。
<br>
<br>【同前六解】魏·文帝 
<br>
<br>
<br>仰瞻帷幕，俯察几筵。其物如故，其人不存。神灵倏忽，弃我遐迁。靡瞻靡恃，泣涕连连。呦呦游鹿，衔草鸣麑。翩翩飞鸟，挟子巢栖。我独孤茕，怀此百离。忧心孔疚，莫我能知。人亦有言，忧令人老。差我白发，生一何早。长吟永叹，怀我圣考。曰仁者寿，胡不是保。 
<br>右一曲，魏乐所奏。
<br>
<br>【同前】魏·明帝 
<br>
<br>
<br>翩翩春燕，端集余堂。阴匿阳显，节运自常。厥貌淑美，玄衣素裳。归仁服德，雌雄颉颃。执志精专，洁行驯良。衔土缮巢，有式宫房。不规自圜，无矩而方。
<br>
<br>【同前】晋·傅玄 
<br>
<br>
<br>长安高城，层楼亭亭。干云四起，上贯天庭。蜉蝣何整，行如军征。蟋蟀何感，中夜哀鸣。蚍蝣偷乐，粲粲其荣。寤寐念之，谁知我情。昔君视我，如掌中珠。何意一朝，弃我沟渠。昔君与我，如影如形，何意一去，心如流星。昔君与我，两心相结。何意今日，忽然两绝。
<br>
<br>【同前】陆机 
<br>
<br>
<br>置酒高堂，悲歌临觞。人生几何，逝如朝霜。时无重至，华不再扬。蘋以春晖，兰以秋芳。来日苦短，去日苦长。今我不乐，蟋蟀在房。乐以会兴，悲以别章。岂曰无感，忧为子忘。我酒既旨，我肴既臧。短歌可咏，长夜无荒。
<br>
<br>【同前】梁·张率 
<br>
<br>
<br>君子有酒，小人鼓缶。乃布长筵，式宴亲友。盛壮不留，容华易朽。如彼槁叶，有似过牖。往日莫淹，来期无久。秋风悴林，寒蝉鸣柳。悲自别深，欢由会厚。岂云不乐，与子同寿。我酒既盈，我肴伊阜。短歌是唱，孰知身后。
<br>
<br>【同前二首】北周·徐谦 
<br>
<br>
<br>穷通皆是运，荣辱岂关身。不愿门前客，看时逢故人。 
<br>意气青云里，爽朗烟霞外。不羡一囊钱，唯重心襟会。
<br>
<br>【同前】隋·辛德源 
<br>
<br>
<br>驰射罢金沟，戏笑上云楼。少妻鸣赵瑟，侍妓啭吴讴。杯度浮香满，扇举细尘浮。星河耿凉夜，飞月艳新秋。忽念奔驹促，弥欣执烛游。
<br>
<br>【同前】唐·聂夷中 
<br>
<br>
<br>八月木廕薄，十叶三堕枝。人生过五十，亦已同此时。朝出东郭门，嘉树郁参差。暮出西郭门，原草已离披。南邻好台榭，北邻善歌吹。荣华忽消歇，四顾令人悲。生死与荣辱，四者乃常期。古人耻其名，没世无人知。无言鬓似霜，勿谓发如丝。耆年无一善，何殊食乳兒。
<br>
<br>【同前】李白 
<br>
<br>
<br>白日何短短，百年苦易满。苍穹浩茫茫，万劫太极长。麻姑垂两鬓，一半已成霜。天公见玉女，大笑亿千场。吾欲揽六龙，回车挂扶桑。北斗酌美酒，劝龙各一觞。富贵非所愿，为人驻颓光。
<br>
<br>【同前六首】顾况 
<br>
<br>
<br>城边路，今人犁田昔人墓。岸上沙，昔时江水今人家。今人昔人共长叹，四气相催节回换。明月皎皎入华池，白云离离度清汉。 
<br>我欲升天天隔霄，我思渡水水无桥。我欲上山山路险，我欲汲井井泉遥。越人翠被今何夕，独立沙边江草碧。紫燕西飞欲寄书，白云何处逢来客。 
<br>新系青丝百尺绳，心在君家辘轳上。我心皎洁君不知，辘轳一转一惆怅。 
<br>何处春风吹晓幕，江南绿水通硃阁。美人二八面如花，泣向东风畏花落。 
<br>临重风，听春鸟，别时多，见时少。愁人夜永不得眠，瑶井玉绳相向晓。 
<br>轩辕皇帝初得仙，鼎湖一去三千年。周流三十六洞天，洞中日月星辰连。骑龙驾景游八极，轩辕弓剑无人识，东海青童寄消息。
<br>
<br>【同前】王建 
<br>
<br>
<br>人初生，日初出，上山迟，下山疾。百年三万六千朝，夜里分将强半日。有歌有舞须早为，昨日健於今日时。人家见生男女好，不知男女催人老。短歌行，无乐声。
<br>
<br>【同前】张籍 
<br>
<br>
<br>青天荡荡高且虚，上有白日无根株。流光暂出还入地，催我少年不须臾。与君相逢忽寂寞，衰老不复如今乐。玉卮盛酒置君前，再拜愿君千万年。
<br>
<br>【同前二首】白居易 
<br>
<br>
<br>曈曈太阳如火色，上行千里下一刻。出为白昼入为夜，圆转如珠住不得。住不得，可奈何！为君举酒歌短歌。歌声苦，词亦苦，四座少年君听取。今夕未竟明夕催，秋风才住春风回。人无根蒂时不驻，硃颜白日相隳颓。劝君且强笑一面，劝君复强饮一杯。人生不得长欢乐，年少须臾老到来。 
<br>世人求富贵，多为身嗜欲。盛衰不自由，得失常相逐。问君少年日，苦学将干禄。负笈尘中游，抱书雪前读。布衾不周体，藜茄才充腹。三十登宦途，五十被朝服。如温已挟纊，马肥初食粟。未敢议欢游，尚为名捡束。耳目聋暗后，堂上调丝竹。牙齿缺落时，盘中堆酒肉。彼来此已去，外馀中不足。少壮与荣华，相避如寒燠。青云去地远，白日经天速。从古无奈何，短歌听一曲。
<br>
<br>【同前】陆龟蒙 
<br>
<br>
<br>爪牙在身上，陷阱犹可制。爪牙在胸中，剑戟无所畏。人言畏猛虎，谁是撩头毙。只见古来心，奸雄暗相噬。
<br>
<br>【同前】僧皎然 
<br>
<br>
<br>古人若不死，吾亦有所悲。萧萧烟雨九原上，白杨青松葬者谁。贵贱同一尘，死生同一指。人生在世共如此，何异浮云与流水。短歌行，短歌无穷日已倾。鄴宫梁苑徒有名，春草秋风伤我情。何为不学金仙侣，一悟空王无死生。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
