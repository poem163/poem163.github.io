<HTML>
<HEAD>
<TITLE>舞曲歌辞 一至五 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/GuJinShiJi/">古今诗集</a> <font color=4C4C4C>&gt;&gt; </font><a href="../../html/YueFuShiJi/">乐府诗集</a> <FONT color=#BCB6A0>&gt;&gt;</font> 舞曲歌辞 一至五</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>舞曲歌辞 一至五</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-30&nbsp;&nbsp;文章类别:乐府诗集&nbsp;&nbsp;阅读次数:<script language=javascript src="../../hits.php?articleid=5950"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'舞曲歌辞 一至五')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[舞曲歌辞 一至五]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 卷五十二 
<br>舞曲歌辞一 
<br>
<br>
<br>《通典》曰：“乐之在耳者曰声，在目者曰容。声应乎耳，可以听知，容藏於心，难以貌观。故圣人假干戚羽旄以表其容，发扬蹈厉以见其意，声容选和而后大乐备矣。《诗序》曰：‘咏歌之不足，不知手之舞之足之蹈之。’然乐心内发，感物而动，不觉手之自运，欢之至也。此舞之所由起也。”舞亦谓之万。《礼记外传》曰：“武王以万人同灭商，故谓舞为万。”《商颂》曰：“万舞有奕。”则殷已谓之万矣。《鲁颂》曰：“万舞洋洋。”卫诗曰：“公庭万舞。”然则万亦舞之名也。《春秋》鲁隐公五年：“考仲子之宫，将万焉。公问羽数於众仲，众仲对曰：‘天子用八，诸侯六，大夫四，士二。夫舞所以节八音而行八风，故自八而下，於是初献六羽，始用六佾也。’”杜预以为六六三十六人，而沈约非之，曰：“八音克谐，然后成乐，故必以八人为列。自天子至士，降杀以两，两者减其二列尔。预以为一列又减二人，至士止馀四人，岂复成乐。服虔谓天子八八，诸侯六八，大夫四八，士二八，於义为允也。”周有六舞：一曰帗舞，二曰羽舞，三曰皇舞，四曰旄舞，五曰干舞，六曰人舞。帗舞者，析五彩纟曾，若汉灵星舞子所持是也。羽舞者，析羽也。皇舞者，杂五彩羽，如凤皇色，持之以舞也。旄舞者，氂牛之尾也。干舞者，兵舞持盾而舞也。人舞者，无所执，以手袖为威仪也。《周官·舞师》：“掌教兵舞，帅而舞山川之祭祀。教帗舞，帅而舞社稷之祭祀。教羽舞，帅而舞四方之祭祀。教皇舞，帅而舞旱之事。”乐师亦掌教国子小舞。自汉以后，乐舞浸盛。故有雅舞，有杂舞。雅舞用之郊庙、朝飨，杂舞用之宴会。晋傅玄又有十馀小曲，名为舞曲。故《南齐书》载其辞云：“获罪於天，北徙朔方。坟墓谁扫，超若流光。”疑非宴乐之辞，未详其所用也。前世乐饮酒酣，必自起舞。诗云“屡舞仙仙”是也。故知宴乐必舞，但不宜屡尔。讥在屡舞，不讥舞也。汉武帝乐饮，长沙定王起舞是也。自是已后，尤重以舞相属，所属者代起舞，犹世饮酒以杯相属也。灌夫起舞以属田蚡，晋谢安舞以属桓嗣是也。近世以来，此风绝矣。 
<br>
<br>
<br>
<br>【雅舞】 
<br>
<br>
<br>雅舞者，郊庙朝飨所奏文武二舞是也。古之王者，乐有先后，以揖让得天下，则先奏文舞，以征伐得天下，则先奏武舞，各尚其德也。黄帝之《云门》，尧之《大咸》，舜之《大韶》，禹之《大夏》，文舞也。殷之《大濩》，周之《大武》，武舞也。周存六代之乐，至秦唯馀《韶》《武》。汉魏已后，咸有改革。然其所用，文武二舞而已，名虽不同，不变其舞。故《古今乐录》曰：“自周以来，唯改其辞，示不相袭，未有变其舞者也。”然自《云门》而下，皆有其名而亡其容，独《大武》之制，存而可考。《乐记》曰：“乐者，象成者也。总干而山立，武王之事也。发扬蹈厉，太公之志也。武乱皆坐，周召之治也。武始而北出，再成而灭商，三成而南，四成而南国是强，五成而分周公左，召公右，六成复缀以崇天子，夹振之而四伐盛，威於中国也。分夹而进，事早济也，久立於缀，以待诸侯之至也，故季札观乐见舞象箾南籥者，曰：‘美哉犹有憾。’见舞《大武》者，曰：‘美哉周之盛也，其若此乎！’其后成王以周公为有勋劳，命鲁公世世祀周公，以天子礼乐，升歌清庙，下管象武，硃干玉戚，冕而舞《大武》，皮弁素积，裼而舞《大夏》，以广鲁於天下也。自汉已后，又有庙舞，各用於其庙，凡此皆雅舞也。”
<br>
<br>【后汉武德舞歌诗】东平王苍 
<br>
<br>
<br>一曰世祖庙登歌。《宋书·乐志》曰：“周存六代之乐，至秦唯馀《韶》《武》而已。始皇二十六年，改周《大武舞》曰《五行》。汉高祖四年，造《武德舞》，舞人悉执干戚，以象天下乐己行武以除乱也。六年，改舜《韶舞》曰《文始》，以示不相袭也。文帝又造《四时舞》，以明天下之安和，盖乐先王之乐者，明有法也，乐己所自作者，明有制也。孝景采《武德舞》作《昭德舞》，荐之太宗之庙。孝宣采《昭德舞》为《盛德舞》，荐之世宗之庙。”《汉书·礼乐志》曰：“高庙奏《武德》《文始》《五行》之舞，孝文庙奏《昭德》《文始》《四时》《五行》之舞，孝武庙奏《盛德》《文始》《四时》《五行》之舞，诸帝庙皆常奏《文始》《四时》《五行》舞，大抵皆因秦旧事焉。”《东观汉记》曰：“明帝永平三年八月，公卿奏世祖庙舞名。东平王苍议，以为汉制，宗庙各奏其乐，不皆相袭，以明功德。光武皇帝拨乱中兴，武力盛大，庙乐舞宜曰《大武》之舞，其《文始》《五行》之舞如故，勿进《武德舞》。诏曰：如骠骑将军议，进《武德》之舞如故。” 
<br>於穆世庙，肃雍显清。俊乂翼翼，秉文之成。越序上帝，骏奔来宁。建立三雍，封禅泰山。章明图谶，放唐之文。休矣惟德，罔射协同。本支百世，永保厥功。
<br>
<br>【晋正德大豫舞歌】傅玄 
<br>
<br>
<br>《宋书·乐志》曰：“晋武帝泰始九年，荀勖典知乐事，使郭琼、宋识等造《正德》《大豫》之舞，而勖及傅玄、张华又各造舞歌。咸宁元年，诏定祖宗之号，而庙乐同用《正德》《大豫舞》。初，魏明帝景初元年造《武始》《咸熙》二舞，祀郊庙。《武始舞》者，平冕，黑介帻，玄衣裳，白领袖，绛领袖中衣，绛合幅裤，绛纟末，黑韦鞮。《咸熙舞》者，冠委貌，其馀服如前。奏於朝廷，则《武始舞》者，武冠，赤介帻，生绛袍，单衣，绛领袖，皁领袖中衣，虎文画合幅裤，白布纟末，黑韦鞮。《咸熙舞》者，进贤冠，黑介帻，生黄袍，单衣，白合幅裤。其馀服如前。晋相承用之。”
<br>
<br>【正德舞歌】 
<br>
<br>
<br>天命有晋，光济万国。穆穆圣皇，文武惟则。在天斯正，在地成德。载韬政刑，载崇礼教。我敷玄化，臻於中道。
<br>
<br>【大豫舞歌】 
<br>
<br>
<br>於铄皇晋，配天受命。熙帝之光，世德惟圣。嘉乐大豫，保祐万姓。渊兮不竭，冲而用之。先帝弗违，虔奉天时。
<br>
<br>【晋正德大豫舞歌】荀勖 
<br>
<br>
<br>
<br>【正德舞歌】 
<br>
<br>
<br>人文垂则，盛德有容。声以依咏，舞以象功。干戚发挥，节以笙镛。羽籥云会，翊宣令踪。敷美尽善，允协时邕。焕炳其章，光乎万邦。万邦洋洋，承我晋道。配天作享，元命有造。上化如风，民应如草。穆穆斌斌，形于缀兆。文武旁作，庆流四表。无竞维烈，永世是绍。
<br>
<br>【大豫舞歌】 
<br>
<br>
<br>豫顺以动，大哉惟时。时迈其仁，世载邕熙。兆我区夏，宣文是基。大业惟新，我皇隆之。重光累晖，钦明文思。迄用有成，惟晋之祺。穆穆圣皇，受命既固。品物咸宁，芳烈云布。文教旁通，笃以淳素。玄化洽暢，被之暇豫。作乐崇德，同美《韶》《濩》。濬邈幽遐，式遵王度。
<br>
<br>【晋正德大豫舞歌】张华 
<br>
<br>
<br>
<br>【正德舞歌】 
<br>
<br>
<br>曰皇上天，玄鉴惟光。神器周回，五德代章。祚命于晋，世有哲王。弘济区夏，陶甄万方。大明垂耀，旁烛无疆。蚩蚩庶类，风德永康。皇道惟清，礼乐斯经。金石在县，万舞在庭。象容表庆，协律被声。轶《武》超《濩》，取节《六韺》。同进退让，化渐无形。太和宣洽，通于幽冥。
<br>
<br>【大豫舞歌】 
<br>
<br>
<br>惟天之命，符运有归。赫赫大晋，三后重晖。继明绍世，光抚九围。我皇绍期，遂在璇玑。群生属命，奄有庶邦。慎徽五典，玄教遐通。万方同轨，率土咸雍。受制大豫，宣德舞功。醇化既穆，王道协隆。仁及草木，惠加昆虫。亿兆夷人，悦仰皇风。丕显大业，永世弥崇。
<br>
<br>【宋前后舞歌】王韶之 
<br>
<br>
<br>《宋书·乐志》曰：“武帝永初元年，改晋《正德舞》曰《前舞》，《大豫舞》曰《后舞》，并蕤宾厢作。孝武孝建二年九月，建平王宏议，以为舞不更名，直为前后二舞。依据昔代，义舛事乖，宜厘改权称，以‘凯容’为《韶舞》，‘宣烈’为《武舞》。祖宗庙乐，总以德为名。若庙非不毁，则乐无别称。犹汉高、文、武，咸有嘉号，惠、景二主，乐无馀名。章皇太后庙唯奏文乐，明妇人无武事也。郊祀之乐，无复别名，仍同宗庙而已。诏如宏议。”
<br>
<br>【前舞歌】 
<br>
<br>
<br>於赫景明，天监是临。乐来伊阳，礼作惟阴。歌自德富，舞由功深。庭列宫县，陛罗瑟琴。翿籥繁会，笙磬谐音。《箫韶》虽古，九成在今。导志和声，德音孔宣。光我帝基，协灵配乾。仪刑六合，化穆自然。如彼云汉，为章于天。熙熙万类，陶和当年。击辕中《韶》，永世弗骞。
<br>
<br>【后舞歌】 
<br>
<br>
<br>假乐圣后，实天诞德。积美自中，王猷四塞。龙飞在天，仪刑万国。钦明惟神，临朝渊默。不言之化，品物咸德。告成于天，铭勋是勒。翼翼厥猷，亹亹其仁。顺命创制，因定和神。海外有截，九围无尘。冕旒司契，垂拱临民。乃舞《大豫》，钦若天人。纯嘏孔休，万载弥新。
<br>
<br>【齐前后舞歌】 
<br>
<br>
<br>
<br>【前舞阶步歌】齐辞 
<br>
<br>
<br>《隋书·乐志》曰：“近代舞出入皆作乐，谓之阶步，咸用《肆夏》，至梁去之，隋复用焉。即周官所谓乐出入奏钟鼓也。”《古今乐录》曰：“何承天云：今舞出乐谓之阶步，蕤宾厢作。寻《仪礼》燕、饮、射三乐，皆云席工於西阶上，大师升自西阶北面东上，相者坐受瑟，乃降笙入，立于县中北面，仍合乐工，歌《鹿鸣》《四牡》《周南》。今直谓之阶步，而承天又以为出乐，俱失之矣。”天挻圣哲，三方维纲。川岳伊宁，七耀重光。茂育万物，众庶咸康。道用潜通，仁施遐扬。德厚坤极，功高昊苍，舞象盛容，德以歌章。八音既节，龙跃凤翔。皇基永树，二仪等长。
<br>
<br>【前舞凯容歌】宋辞 
<br>
<br>
<br>《南齐书·乐志》曰：“宋前后舞歌二章，齐微改革，多仍旧辞。《宣烈舞》执干戚，用魏武始舞冠服，《凯容舞》执羽籥，用魏《咸熙舞》冠服。宋以《凯容》继《韶》为文舞，据《韶》为言。《宣烈》即是古之《大武》，今世谚呼为武王伐纣。齐初仍旧，不改宋舞名。其舞人冠服，亦相承用之。”《古今乐录》曰：“宋孝武改《前舞》为《凯容》之舞，《后舞》为《宣烈》之舞。何承天《三代乐序》云：‘晋《正德》《大豫舞》，盖出於汉《昭容》《礼容乐》，然则其声节有古之遗音焉。’晋使郭琼、宋识等造《正德》《大豫舞》，初不言因革昭业等两舞，承天空谓二容，竟自无据。”按《正德》《大豫》二舞，即出《宣武》《宣文》魏《大武》三舞也。《宣武》，魏《昭武舞》也。《宣文》，魏《武始舞》也。魏改《巴渝》为《昭武》，《五行》曰《大武》。今《凯容舞》执籥秉翟，即魏《武始舞》也。《宣烈舞》有矛弩，有干戚。矛弩，汉《巴渝舞》也，干戚，周武舞也。宋世止革其辞与名，不变其舞。舞相传习，至今不改。琼识所造，正是杂用二舞，以为大豫尔。夷蛮之乐虽陈宗庙，不应杂以周舞也。 
<br>於赫景命，天鉴是临。乐来伊阳，礼作惟阴。歌自德富，舞由功深。庭列宫县，陛罗瑟琴。翿籥繁会，笙磬谐音。《箫韶》虽古，九奏在今。导志和声，德音孔宣。光我帝基，协灵配乾。仪刑六合，化穆自宣。如彼云汉，为章于天。熙熙万类，陶和当年。击辕中韶，永世弗骞。
<br>
<br>【后舞阶步歌】齐辞 
<br>
<br>
<br>皇皇我后，绍业盛明。涤拂除秽，宇宙载清。允执中和，以莅苍生。玄化远被，兆世轨形。何以崇德，乃作九成。妍步恂恂，雅曲芬馨。八风清鼓，应以祥祯。泽浩天下，功齐百灵。
<br>
<br>【后舞凯容歌】宋辞 
<br>
<br>
<br>假乐圣后，实天诞德。积美自中，王猷四塞。龙飞在天，仪刑万国。钦明惟神，临朝渊默。不言之化，品物咸得。告成于天，铭勋是勒。翼翼厥猷，亹亹其仁。从命创制，因定和神。海外有截，九国无尘。冕旒司契，垂拱临民。乃舞《凯容》，钦若天人。纯嘏孔休，万载弥新。
<br>
<br>【梁大壮大观舞歌二首】唐·沈约 
<br>
<br>
<br>《隋书·乐志》曰：“梁初犹用《凯容》《宣烈》之舞，武帝定乐，以武舞为《大壮舞》，文舞为《大观舞》。二郊明堂太庙三朝同用。”《古今乐录》曰：“梁改《宣烈》为《大壮》，即周《武舞》也。改《凯容》为《大观》，即舜《韶舞》也。陈以《凯容》乐舞用之郊庙，而《大壮》《大观》犹同梁舞，所谓祠用宋曲，宴准梁乐，盖取人神不杂也。”
<br>
<br>【大壮舞歌】 
<br>
<br>
<br>《隋书·乐志》曰：“《大壮舞》取《易．彖》云：‘大壮，大者壮也，正大而天地之情可见也。’”《古今乐录》曰：“《大壮》《大观》二舞，以大为名。《老子》云：‘域中有四大。’《论语》云：‘惟天为大。’今制‘大壮’‘大观’之名，亦因斯而立义焉。”高高在上，实爱斯人。眷求圣德，大拯彝伦。率土方燎，如火在薪。惵惵黔首，暮不及晨。硃光启耀，兆发穹旻。我皇郁起，龙跃汉津。言届牧野，电激雷震。阙巩之甲，彭濮之人。或貔或武，漂杵浮轮。我邦虽旧，其命惟新。六伐仍止，七德必陈。君临万国，遂抚八夤。
<br>
<br>【大观舞歌】 
<br>
<br>
<br>《隋书·乐志》曰：“《大观舞》取《易．彖》曰：‘大观在上。观天之神道而四时不忒也。’”皇矣帝烈，大哉兴圣。奄有四方，受天明命。居上不怠，临下惟敬。举无愆则，动无失正。物从其本，人遂其性。昭播九功，肃齐八柄。宽以惠下，德以为政。三趾晨仪，重轮夕映。栈壑忘阻，梯山匪夐。如日有恆，与天无竟，载陈金石，式流舞咏。《咸》《英》《韶》《夏》，於兹比盛。
<br>
<br>【北齐文武舞歌】 
<br>
<br>
<br>《隋书·乐志》曰：“北齐元会大飨奏文武二舞，二舞将作，并先设阶步焉。”
<br>
<br>【文舞阶步辞】 
<br>
<br>
<br>我后降德，肇峻皇基。摇铃大号，振铎命期。云行雨洽，天临地持。茫茫区宇，万代一时。文来武肃，成定於兹。象容则舞，歌德言诗。锵锵金石，列列匏丝。凤仪龙至，乐我雍熙。
<br>
<br>【文舞辞】 
<br>
<br>
<br>皇天有命，归我大齐。受兹华玉，爰锡玄珪。奄家环海，实子蒸黎。图开实匣，检封芝泥。无思不顺，自东徂西。教南暨朔，罔敢或携。比日之明，如天之大。神化之洽，率土无外。眇眇舟车，华戎毕会。祠我春秋，服我冠带。仪协震象，乐均天籁。蹈武在庭，其容蔼蔼。
<br>
<br>【武舞阶步辞】 
<br>
<br>
<br>大齐统历，天鉴孔昭。金人降泛，火凤来巢。眇均虞德，干戚降苗。夙沙攻主，归我轩朝。礼符揖让，乐契《咸》《韶》。蹈扬惟序，律度时调。
<br>
<br>【武舞辞】 
<br>
<br>
<br>天眷横流，宅心玄圣。祖功宗德，重光袭映。我皇恭己，诞膺灵命。宇外斯烛，域中咸镜。悠悠率土，时惟保定。微微动植，莫违其性。仁丰庶物，施洽群生。海宁洛变，契此休明。雅宣茂烈，颂纪英声。铿锽钟鼓，掩抑箫笙。歌之不足，舞以礼成。铄矣王度，缅迈千龄。
<br>
<br>【隋文武舞歌】 
<br>
<br>
<br>《隋书·乐志》曰：“隋有文舞武舞，舞各六十四人。文舞黑介帻，冠进贤冠，绛纱连裳，内单皁袜领，■裾，革带，乌皮履。左手执籥，右手执翟。武舞服，武弁，硃褾衣，馀同文舞。左执硃干，右执大戚。其舞六成，始而受命，再成而定山东，三成而平蜀道，四成而北狄是通，五成而江南是拓，六成复缀以阐太平。”
<br>
<br>【文舞歌】 
<br>
<br>
<br>天眷有属，后德惟明。君临万宇，昭事百灵。濯以江汉，树之风声。罄地毕归，穷天皆至。六戎行朔，八蛮请吏。烟云献彩，龟龙表异。缉和礼乐，燮理阴阳。功由舞见，德以歌彰。两仪同大，日月齐光。
<br>
<br>【武舞歌】 
<br>
<br>
<br>惟皇御宇，惟帝乘乾。五材并用，七德兼宣。平暴夷险，拯溺救燔。九域载安，兆庶斯赖。续地之厚，补天之大。声隆有截，化覃无外。鼓钟既奋，干戚攸陈。功高德重，政谧化淳。鸿休永播，久而弥新。
<br>
<br>【晋昭德成功舞歌】 
<br>
<br>
<br>《唐馀录》曰：“晋天福五年，诏有司复修正至朝会二舞之制，以文舞为《昭德》之舞，武舞为《成功》之舞。十一月冬至，遂奏之。於时二舞久废，众喜於复兴，而乐工舞员，杂取教坊以满之。声节靡曼，缀兆合节，而无远促迟速之累。及明年正旦再奏，而蹈厉进退无列，议者非之。”《五代史·乐志》曰：“文舞六十四人，左手执籥，右手执翟。冠进贤冠，服黄纱袍，白纱中单，皁领褾，白练裆裆，白布大口裤，革带，乌皮履，白布袜。武舞六十四人，左手执干，右手执戚。服弁，平巾帻，金支绯丝布大袖，绯丝布裲裆，甲金饰，白练■裆，锦腾蛇起梁带，豹文大口布裤，乌皮靴。”
<br>
<br>【昭德舞歌二首】 
<br>
<br>
<br>圣代修文德，明庭举旧章。两阶陈羽籥，万舞合宫商。剑佩森鸳鹭，《箫韶》下凤凰。我朝青史上，千古有辉光。寰海干戈戢，朝廷礼乐施。白驹皆就絷，丹凤复来仪。德备三苗格，风行万国随。小臣同百兽，率舞贺昌期。
<br>
<br>【成功舞歌二首】 
<br>
<br>
<br>拨乱资英主，开基自晋阳。一戎成大业，七德焕前王。炎汉提封远，姬周世祚长。硃干将玉戚，全象武功扬。 
<br>睿算超前古，神功格上圆。百川留禹迹，万国戴尧天。既已櫜弓矢，诚宜播管弦。跄跄随鸟兽，共乐太平年。
<br>
<br>
<br>
<br>卷五十三 
<br>舞曲歌辞二 
<br>杂舞一 
<br>杂舞者，《公莫》《巴渝》《槃舞》《鞞舞》《铎舞》《拂舞》《白纻》之类是也。始皆出自方俗，后浸陈於殿庭。盖自周有缦乐散乐，秦汉因之增广，宴会所奏，率非雅舞。汉、魏已后，并以鞞、铎、巾、拂四舞，用之宴飨。宋武帝大明中，亦以鞞拂杂舞合之。钟石施於庙庭，朝会用乐，则兼奏之。明帝时，又有西伧羌胡杂舞，后魏、北齐，亦皆参以胡戎伎，自此诸舞弥盛矣。隋牛弘亦请存四舞，宴会则与杂伎同设，於西凉前奏之，而去其所持鞞拂等。按此虽非正乐，亦皆前代旧声。故成公绥赋云：“鞞铎舞庭，八音并陈。”梁武帝报沈约云，“鞞、铎、巾、拂，古之遗风”是也。唐太宗贞观中，始造宴乐。其后又分为立坐二部，堂下立奏，谓之立部伎。堂上坐奏，谓之坐部伎。立部伎八：一《安乐》，二《太平乐》，三《破阵乐》，四《庆善乐》，五《大定乐》，六《上元乐》，七《圣寿乐》，八《光圣乐》。自《破阵乐》以下，皆用大鼓，杂以龟兹乐，其声震厉。《大定乐》又加金钲。《庆善乐》颛用西凉乐，声颇闲雅。坐部伎六：一《宴乐》，二《长寿乐》，三《天授乐》，四《鸟歌万岁乐》，五《龙池乐》，六《小破阵乐》。自《长寿乐》以下，用龟兹乐，唯《龙池乐》则否。武后、中宗之世，大增造立坐部伎诸舞，随亦寝废。武后毁唐太庙，《七德》《九功》之舞皆亡，独其名存。自后宴飨，复用隋文舞武舞而已。开元中，又有《凉州》《绿腰》《苏合香》《屈柘枝》《团乱旋》《甘州》《回波乐》《兰陵王》《春莺啭》《半社渠》《借席乌夜啼》之属，谓之软舞。《大祁》《阿连》《剑器》《胡旋》《胡腾》《阿辽》《柘枝》《黄■》《拂菻》《大渭州》《达磨支》之属，谓之健舞。文宗时，教坊又进《霓裳羽衣舞》女三百人。末世兵乱，舞制多失。凡此，皆杂舞也。
<br>
<br>【魏俞兒舞歌】王粲 
<br>
<br>
<br>《晋书·乐志》曰：“《巴渝舞》，汉高帝所作也。高帝自蜀汉将定三秦，阆中范因率賨人从帝为前锋，号板楯蛮，勇而善斗。及定秦中，封因为阆中侯，复賨人七姓。其俗喜歌舞，高帝乐其猛锐，数观其舞，曰：‘武王伐纣歌也。’后使乐人习之。阆中有渝水，因其所居，故曰《巴渝舞》。舞曲有《矛渝》《弩渝》《安台》《行辞》，本歌曲四篇。其辞既古，莫能晓其句度。”左思《蜀都赋》云：“奋之则賨旅，玩之则渝舞”也。颜师古曰：“巴，巴人也。俞，俞人也。高祖初为汉王，得巴俞人，并趫捷，与之灭楚，因存其武乐。巴渝之乐，自此始也。”巴即今之巴州，渝即今之渝州，名各本其地。《宋书·乐志》曰：“魏《俞兒舞歌》四篇，魏国初建所用，使王粲改创其辞，为《矛俞》《弩俞》《安台》《行辞新福歌》曲，行辞以述魏德。后於太祖庙并作之。黄初二年，改曰《昭武舞》，及晋，又改曰《宣武舞》”。《唐书·乐志》曰：“俞，美也。魏、晋改其名，梁复号巴渝，隋文帝以非正典，罢之。”汉初建国家，匡九州。蛮荆震服，五刃三革休。安不忘备武乐修。宴我宾师，敬用御天，永乐无忧。子孙受百福，常与松乔游。烝庶德，莫不咸欢柔。
<br>
<br>【右《矛俞新福歌》】 
<br>
<br>
<br>材官选士，剑弩错陈。应桴蹈节，俯仰若神。绥我武烈，笃我淳仁。自东自西，莫不来宾。
<br>
<br>【右《弩俞新福歌》】 
<br>
<br>
<br>武力既定，庶士咸绥。乐陈我广庭，式宴宾与师。昭文德，宣武威，平九有，抚民黎。荷天宠，延寿尸，千载莫我违。
<br>
<br>【右《安台新福歌》】 
<br>
<br>
<br>神武用师士素厉，仁恩广覆，猛节横逝。自古立功，莫我弘大。桓桓征四国，爰及海裔。汉国保长庆，垂祚延万世。 
<br>右《行辞新福歌》
<br>
<br>【吴俞兒舞歌】唐·陆龟蒙 
<br>
<br>
<br>枝月喉，棹霜脊，北斗离离在寒碧。龙魂清，虎尾白，秋照海心同一色。纛影吒沙干影侧，神豪发直。四睨之人股佶栗，欲定不定定不得。舂牍残，兒且止，狄胡有胆大如山，怖亦死。
<br>
<br>【右剑俞】 
<br>
<br>
<br>手盘风，头背分。电光战扇，欲刺敲心留半线。缠肩绕脰，■合眩旋。卓植赴列，夺避中节。前冲函礼穴，上指孛彗灭，与君一用来有截。
<br>
<br>【右矛俞】 
<br>
<br>
<br>牛来开弦，人为置镞。捩机关，迸山谷，鹿骇涩，隼击迟。析毫中睫，洞腋分龟。达坚垒，残雄师，可以冠猛乐壮曲。抑扬蹈厉，有裂犀兕之气者，非公与？
<br>
<br>【右弩俞】 
<br>
<br>
<br>
<br>【晋宣武舞歌】傅玄 
<br>
<br>
<br>《晋书·乐志》曰：“魏黄初三年改汉《巴渝舞》曰《昭武舞》。景初元年，又作《武始》《咸熙》《章斌》三舞，皆执羽籥。及晋，改《昭武舞》曰《宣武舞》，《羽籥舞》曰《宣文舞》。咸宁元年，诏庙乐停《宣武》《宣文》二舞，而同用《正德》《大豫舞》云。”
<br>
<br>【惟圣皇篇 矛俞第一】 
<br>
<br>
<br>惟圣皇，德巍巍，光四海。礼乐犹形影，文武为表里。乃作《巴俞》，肆舞士。剑弩齐列，戈矛为之始。进退疾鹰鹞，龙战而豹起。如乱不可乱，动作顺其理，离合有统纪。
<br>
<br>【短兵篇 剑俞第二】 
<br>
<br>
<br>剑为短兵，其势险危。疾逾飞电，回旋应规。武节齐声，或合或离。电发星骛，若景若差。兵法攸象，军容是仪。
<br>
<br>【军镇篇 弩俞第三】 
<br>
<br>
<br>弩为远兵军之镇，其发有机。体难动，往必速，重而不迟。锐精分鎛，射远中微。弩俞之乐，一何奇，变多姿。退若激，进若飞，五声协，八音谐，宣武象，赞天威。
<br>
<br>【穷武篇 安台行乱第四】 
<br>
<br>
<br>穷武者丧，何但败北。柔弱亡战，国家亦废。秦始、徐偃，既已作戒前世。先王鉴其机，修文整武艺，文武足相济。然后得光大。乱曰：高则亢，满则盈，亢必危，盈必倾。去危倾，守以平，冲则久，浊能清，混文武，顺天经。
<br>
<br>【晋宣文舞歌】傅玄 
<br>
<br>
<br>
<br>【羽籥舞歌】 
<br>
<br>
<br>羲皇之初，天地开元。罔罟禽兽，群黎以安。神农教耕，创业诚难。民得粒食，淡然无所患。黄帝始征伐，万品造其端。军驾无常居，是曰轩辕。轩辕既勤止，尧、舜匪荒宁。夏禹治水，汤、武又用兵。孰能保安逸，坐致太平。圣皇迈乾乾，天下兴颂声。穆穆且明明。惟圣皇，道化彰，澂四海，清三光，万几理，庶事康。潜龙升，仪凤翔。风雨时，物繁昌。却走马，降瑞祥。扬侧陋，简忠良。百禄是荷，眉寿无疆。
<br>
<br>【羽铎舞歌】 
<br>
<br>
<br>昔在浑成时，两仪尚未分。阳升垂清景，阴降兴浮云。中和合氛氲，万物各异群。人伦得其序，众生乐圣君。三统继五行，然后有质文。皇王殊运代，治乱亦缤纷。伊大晋，德兼往古，越牺、农，邈舜、禹，参天地，陆三五。礼唐、周，乐《韶》《武》，岂惟《箫韶》，六代具举。泽沾地境，化充天宇。圣明临朝，元凯作辅，普天同乐胥。浩浩元气，遐哉太清。五行流迈，日月代征。随时变化，庶物乃成。圣皇继天，光济群生。化之以道，万国咸宁。受兹介福，延于亿龄。
<br>
<br>【魏陈思王鼙舞歌】 
<br>
<br>
<br>《宋书·乐志》曰：“《鞞舞》未详所起，然汉代已施於燕享矣。傅毅、张衡所赋，皆其事也。魏曹植《鞞舞歌序》曰：‘汉灵帝西园鼓吹，有李坚者，能《鞞舞》。遭乱，西随段颎。先帝闻其旧有技，召之。坚既中废，兼古曲多谬误，故改作新歌五篇。’晋《鞞舞歌》，亦五篇，并陈於元会。《鞞舞》故二八，桓玄将即真，太乐遣众伎。袁明子启增满八佾，相承不复革。宋明帝自改舞曲歌辞，并诏近臣虞龢并作。”《古今乐录》曰：“《鞞舞》，梁谓之《鞞扇舞》，即《巴渝》是也。鞞扇，器名也。鞞扇上舞作《巴渝弄》，至《鞞舞》竟，岂非《巴渝》一舞二名，何异《公莫》亦名《巾舞》也。汉曲五篇：一曰《关东有贤女》，二曰《章和二年中》，三曰《乐久长》，四曰《四方皇》，五曰《殿前生桂树》，并章帝造。魏曲五篇：一《明明魏皇帝》，二《大和有圣帝》，三《魏历长》，四《天生烝民》，五《为君既不易》，并明帝造，以代汉曲。其辞并亡。陈思王又有五篇：一《圣皇篇》，以当《章和二年中》；二《灵芝篇》，以当《殿前生桂树》；三《大魏篇》，以当汉吉昌，四《精微篇》，以当《关中有贤女》，五《孟冬篇》，以当狡兔。按汉曲无汉吉昌、狡兔二篇，疑《乐久长》《四方皇》是也。”《隋书·乐志》曰：“《鞞舞》，汉《巴渝舞》也。”按《乐录》《隋志》并以《鞞舞》为《巴渝》，今考汉、魏二篇，歌辞各异，本不相乱。盖因梁、陈之世，於《鞞舞》前作《巴渝弄》，遂云一舞二名，殊不知二舞亦容合作，犹《巾舞》以《白纻》送，岂得便谓《白纻》为《巾舞》邪？失之远矣。
<br>
<br>【圣皇篇】 
<br>
<br>
<br>圣皇应历数，正康帝道休。九州咸宾服，威德洞八幽。三公奏诸王不得久淹留。籓位任至重，旧章咸率由。侍臣省文奏，陛下体仁慈。沈吟有爱恋，不忍听可之。迫有官典宪，不得顾恩私。诸王当就国，玺绶何蔂缞。便时舍外殿，宫省寂无人。主上增顾念，皇母怀苦辛。何以为赠赐，倾府竭宝珍。文钱百亿万，采帛若烟云。乘舆服御物，锦罗与金银。龙旂垂九旒，羽盖参班轮。诸王自计念，无功荷厚德。思一效筋力，糜躯以报国。鸿胪拥节卫，副使随经营。贵戚并出送，夹道交辎軿。车服齐整设，韡晔耀天精。武骑卫前后，鼓吹箫笳声。祖道魏东门，泪下沾冠缨。扳盖因内顾，俯仰慕同生。行行将日暮，何时还阙庭。车轮为徘徊，四马踌躇鸣。路人尚酸鼻，何况骨肉情。
<br>
<br>【灵芝篇】 
<br>
<br>
<br>灵芝生玉地，硃草被洛滨。荣华相晃耀，光采晔若神。古时有虞舜，父母顽且嚚。尽孝於田垄，烝烝不违仁。伯瑜年七十，彩衣以娱亲。慈母笞不痛，歔欷涕沾巾。丁兰少失母，自伤早孤茕。刻木当严亲，朝夕致三牲。暴子见陵侮，犯罪以亡刑。丈人为泣血，免戾全其名。董永遭家贫，父老财无遗。举假以供养，佣作致甘肥。责家填门至，不知何用归。天灵感至德，神女为秉机。岁月不安居，呜呼我皇考。生我既已晚，弃我何其早。蓼 
<br>莪谁所兴，念之令人老。退咏南风诗，洒泪满袆抱。乱曰：圣皇君四海，德教朝夕宣。万国咸礼让，百姓家肃虔。庠序不失仪，孝悌处中田。户有曾闵子，比屋皆仁贤。髫■无夭齿，黄发尽其年。陛下三万岁，慈母亦复然。
<br>
<br>【大魏篇】 
<br>
<br>
<br>大魏应灵符，天禄方甫始。圣德致泰和，神明为驱使。左右宜供养，中殿宜皇子。陛下长寿考，群臣拜贺咸悦喜。积善有馀庆，宠禄固天常。众喜填门至，臣子蒙福祥。无患及阳遂，辅翼我圣皇。众吉咸集会，凶邪奸恶并灭亡。黄鹄游殿前，神鼎周四阿。玉马充乘舆，芝盖树九华。白虎戏西除，舍利从辟邪。骐骥蹑足舞，凤皇拊翼歌。丰年大置酒，玉樽列广庭。乐饮过三爵，硃颜暴已形。式宴不违礼，君臣歌《鹿鸣》。乐人舞鼙鼓，百官雷抃赞若惊。储礼如江海，积善若陵山，皇嗣繁且炽，孙子列曾玄。群臣咸称万岁，陛下长寿乐年。御酒停未饮，贵戚跪东厢。侍人承颜色，奉进金玉觞。此酒亦真酒，福禄当圣皇。陛下临轩笑，左右咸欢康。杯来一何迟，群僚以次行。赏赐累千亿，百官并富昌。
<br>
<br>【精微篇】 
<br>
<br>
<br>精微烂金石，至心动神明。杞妻哭死夫，梁山为之倾。子丹西质秦，乌白马角生。邹衍囚燕市，繁霜为夏零。关东有贤女，自字苏来卿。壮年报父仇，身没重功名。女休逢赦书，白刃几在颈。俱上列仙籍，去死独就生。太仓令有罪，远征当就拘。自悲居无男，祸至无与俱。缇萦痛父言，荷担西上书。盘桓北阙下，泣泪何涟如。乞得并姊弟，没身赎父躯。汉文感其义，肉刑法用除。其父得以免，辩义在列图。多男亦何为，一女足成居。简子南渡河，津吏废舟船。执法将加刑，女娟拥棹前。妾父闻君来，将涉不测渊。畏惧风波起，祷祝祭名川。备礼飨神祇，为君求福先。不胜釂祀诚，至令犯罚艰。君必欲加诛，乞使知罪愆。妾原以身代，至诚感苍天。国君高其义，其父用赦原。河激奏中流，简子知其贤。归娉为夫人，荣宠超后先。辩女解父命，何况健少年。黄初发和气，明堂德教施。治道致太平，礼乐风俗移。刑错民无枉，怨女复何为。圣皇长寿考，景福常来仪。
<br>
<br>【孟冬篇】 
<br>
<br>
<br>孟冬十月，阴气厉清。武官诫田，讲旅统兵。元龟袭吉，元光著明。蚩尤跸路，风弭雨停。乘舆启行，鸶鸣幽轧。虎贲采骑，飞象珥鹖。钟鼓铿锵，箫管嘈喝。万骑齐镳，千乘等盖。夷山填谷，平林涤薮。张罗万里，尽其飞走。趯趯狡兔，扬白跳翰。猎以青骹，掩以修竿。韩卢宋鹊，呈才骋足。噬不尽■，牵麋掎鹿。魏氏发机，养基抚弦。都卢寻高，搜索猴猿。庆忌孟贲，蹈谷超峦。张目决眦，发怒穿冠。顿熊扼虎，蹴豹搏貙。气有馀势，负象而趋。获车既盈，日侧乐终。罢役解徒，大飨离宫。乱曰：圣皇临飞轩，论功校猎徒。死禽积如京，流血成沟渠。明诏大劳赐，太官供有无。走马行酒醴，驱车布肉鱼。鸣鼓举觞爵，击钟釂无馀。绝网纵麟麑，弛罩出凤雏。收功在羽校，威灵振鬼区。陛下长欢乐，永世合天符。
<br>
<br>【晋鼙舞歌五首】傅玄 
<br>
<br>
<br>《古今乐录》曰：“晋鼙舞歌五篇：一曰《洪业篇》，当魏曲《明明魏皇帝》，古曲《关东有贤女》；二曰《天命篇》，当魏曲《大和有圣帝》，古曲《章和二年中》；三曰《景皇篇》，当魏曲《魏历长》，古曲《乐久长》；四曰《大晋篇》，当魏曲《天生烝民》，古曲《四方皇》；五曰《明君篇》，当魏曲《为君既不易》，古曲《殿前生桂树》。”按曹植《怨歌行》云：“为君既不易，为臣良独难。”不知与此同否？
<br>
<br>【洪业篇】 
<br>
<br>
<br>宣文创洪业，盛德在泰始。圣皇应灵符，受命君四海。万国何所乐，上有明天子。唐尧禅帝位，虞舜惟恭己。恭己正南面，道化与时移。大赦荡萌渐，文教被黄支。象天则地，体无为，聪明配日月，神圣参两仪。虽有三凶类，类言无所施，象天则地，体无为，稷、契并佐命，伊、吕升王臣。兰芷登朝肆，不无失宿民。声发响自应，表立景来附。虓虎从羁制，潜龙升天路。备物立成器，变通极其数。百事以时叙，万机有常度。训之以克让，纳之以忠恕。群下仰清风，海外同欢慕。象天则地，化云布，昔日贵雕饰，今尚俭与素。昔日多纤介，今去情与故，象天则地，化云布，济济大朝士，夙夜综万机。万机无废理，明明降畴谘。臣譬列星景，君配朝日晖。事业并通济，功烈何巍巍。五帝继三皇，三王世所归。圣德应期运，天地不能违。仰之弥已高，犹天不可阶。将复御龙氏，凤皇在庭栖。
<br>
<br>【天命篇】 
<br>
<br>
<br>圣祖受天命，尘期辅魏皇。入则综万机，出则征四方。朝廷无遗理，方表宁且康。道隆舜臣尧，积德逾太王。孟度阻穷险，造乱天一隅。神兵出不意，奉命致天诛。赦善戮有罪，元恶宗为虚。威风震颈蜀，武烈慑强吴。诸葛不知命，肆逆乱天常。拥徒十馀万，数来寇边疆。我皇迈神武，秉钺镇雍、凉。亮乃畏天威，未战先仆僵。盈虚自然运，时变固多艰。东征陵海表，万里枭贼渊。受遗齐七政，曹爽又滔天。群凶受诛殛，百保咸来臻。黄华应福始，王凌为祸先。
<br>
<br>【景皇篇】 
<br>
<br>
<br>景皇帝，聪明命世生，盛德参天地。帝王道大，创业既已难，继世亦未易。外则夏侯玄，内则张与李。三凶称逆，乱帝纪，从天行诛，穷其奸宄。边将御其渐，潜谋不得起。罪人咸伏辜，威风振万里。平衡综万机，万机无不理。召陵桓不君，内外何纷纷，众小便成群。蒙昧恣心，治乱不分。叡圣独断，济武常以文。从天惟废立，扫霓披浮云。云霓既已辟，清和未几间。羽檄首尾至，变起东南籓。俭、钦为长蛇，外则凭吴蛮。万国纷骚扰，戚戚天下惧不安。神武御六军，我皇秉钺征。俭钦起寿春，前锋据项城。出其不意，并纵奇兵。奇兵诚难御，庙胜实难支。两军不期遇，敌退计无施。虎骑惟武进，大战沙阳陂。钦乃亡魂走，奔虏若云披。天恩赦有罪，东土放鲸鲵。
<br>
<br>【大晋篇】 
<br>
<br>
<br>赫赫大晋，於穆文皇。荡荡巍巍，道迈陶唐。世称三皇五帝，及今重其光。九德克明，文既显，武又章。恩弘六合，兼济万方。内举元凯，朝政以纲。外简虎臣，时惟鹰扬。靡从不怀，逆命斯亡。仁配春日，威逾秋霜。济济多士，同兹兰芳。唐虞至治，四凶滔天。致讨俭、钦，罔不肃虔。化感海外，海外来宾。献其声乐，并称妾臣。西蜀猾夏，僭号方域。命将致讨，委国稽服。吴人放命，凭海阻江。飞书告谕，响应来同。先王建万国，九服为籓卫。亡秦坏诸侯，享祚不二世。历代不能复，忽逾五百岁。我皇迈圣德，应期创典制。分土五等，籓国正封界。莘莘文武佐，千秋遘嘉会。洪业溢区内，仁风翔海外。
<br>
<br>【明君篇】 
<br>
<br>
<br>明君御四海，听鉴尽物情。顾望有谴罚，竭忠身必荣。兰茝出茞野，万里升紫庭。茨草秽堂阶，扫截不得生。能否莫相蒙，百官正其名。恭己慎有为，有为无不成。闇君不自信，群下执异端。正直罹谮润，奸臣夺其权。虽欲尽忠诚，结舌不敢言。结舌亦何惮，尽忠为身患。清流岂不洁，飞尘浊其源。歧路令人迷，未远胜不还。忠臣言立君朝，正色不顾身。邪正不并存，譬若胡与秦。秦胡有合时，邪正各异津。忠臣遇明君，乾乾惟日新。群目统在纲，众星拱北辰，设令遭闇主，斥退为凡民。虽薄供时用，白茅犹可珍。冰霜昼夜结，兰桂摧为薪。邪臣多端变，用心何委曲。便僻从情指，动随君所欲。偷安乐目前，不问清与浊。积伪罔时主，养交以持禄。言行恆相违，难餍甚溪谷。昧死射干没，觉露则灭族。
<br>
<br>【鼙舞歌】 
<br>
<br>
<br>
<br>【东海有勇妇】唐·李白 
<br>
<br>
<br>魏《鼙舞》五曲。李白作此篇以代《关中有贤女》。 
<br>梁山感杞妻，恸哭为之倾。金石忽暂开，都由激深情。东海有勇妇，何惭苏子卿。学剑越处子，超腾若流星。损躯报夫雠，万死不顾生。白刃耀素雪，苍天感精诚。十步两躩跃，三呼一交兵。斩首掉国门，蹴踏五藏行。割此伉俪愤，粲然大义明。北海李使君，飞章奏天庭。舍罪警风俗，流芳播沧瀛。志在列女籍，竹帛已光荣。淳于免诏狱，汉主为缇萦。津妾一棹歌，脱父於严刑。十子若不肖，不如一女英。豫让斩空衣，有心竟无成。要离杀庆忌，壮夫素所轻。妻子亦何辜，焚之买虚名。岂如东海妇， 事立独扬名。
<br>
<br>【章和二年中】李贺 
<br>
<br>
<br>云萧索，风拂拂，麦芒如篲黍如粟。关中父老百领襦，关东吏人乏诟租。健犊春耕土膏黑，菖莆丛丛沿水脉。殷勤为我下田鉏，百钱携赏丝桐客。游春漫光坞花白，野林散香神降席。拜神得寿献天子，七星贯断姮娥死。
<br>
<br>
<br>
<br>杂舞二
<br>
<br>【齐鼙舞曲】 
<br>
<br>
<br>
<br>【明君辞】 
<br>
<br>
<br>《南齐书·乐志》曰：“汉章帝造。《鼙舞歌》云：‘关东有贤女。’魏明帝代汉曲云：‘明明魏皇帝。’傅玄代魏曲作晋《洪业篇》云：‘宣文创洪业，盛德存泰始。圣皇应灵符，受命君四海。’今前四句错综其辞，从‘五帝’至‘不可阶’六句全玄辞。后二句本云‘将复御龙氏，凤皇在庭栖’，又改易焉。”明君创洪业，盛德在建元。受命君四海，圣皇应灵乾。五帝继三皇，三皇世所归。圣德应期运，天地不能违。仰之弥已高，犹天不可阶。将复结绳化，静拱天下齐。
<br>
<br>【圣主曲辞】 
<br>
<br>
<br>圣主受天命，应期则虞、唐。升旒综万机。端扆驭八方。盈虚自然数，揖让归圣明。北化陵河塞，南威越沧溟。广德齐七政，敷教腾三辰。万宇必承庆，百福咸来臻。圣皇应福始，昌德洞祐先。
<br>
<br>【明君辞】 
<br>
<br>
<br>明君御四海，总鉴尽人灵。仰成恩已洽，竭忠身必荣。圣泽洞三灵，德教被八乡。草木变柯叶，川岳洞嘉祥。愉乐盛明运，舞蹈升太时。微霜永昌命，轨心长欢怡。
<br>
<br>【梁鞞舞歌】沈约 
<br>
<br>
<br>《隋书·乐志》曰：“梁三朝乐第十七设《鼙舞》。”《唐书．乐志》曰：“《明君》，本汉世《鞞舞曲》。梁武帝时改其辞以歌君德。” 
<br>大梁七百始，天监三元初。圣功澄宇县，帝德总车书。熙熙亿兆臣，其志皆欢愉。 
<br>刑措甫自今，隆平亦肇兹。神武超楚、汉，安用道邠、岐。百拜奄来宅，执玉咸在斯。象天则地，体无为。 
<br>礼缉民用扰，乐谐风自移。舜琴中已绝，尧衣今复垂。象天则地，体无为。 
<br>治兵战六兽，为邦命九官。灵蛇及瑞羽，分素复衔丹。 
<br>望就逾轩、顼，铿锵掩《咸》《濩》。九尾扰成群，八象鸣相顾。象天则地，化云布。 
<br>有为臣所执，司契君之道。运行乃四时，无言信苍昊。宸居体冲寂，忘怀定天保。 
<br>至德同自然，裁成侔玄造。珍祥委天贶，灵物开地宝。窈窕降青琴，参差秀硃草。
<br>
<br>【右明之君】 
<br>
<br>
<br>
<br>【梁鞞舞歌三首】周舍 
<br>
<br>
<br>赫矣明之君，我皇迈前古。机灵通日月，圣敬缔区宇。淮海无横波，文轨同一土，乐哉太平世，当歌复当舞。
<br>
<br>【右明之君】 
<br>
<br>
<br>圣主应图箓，天下咸所归。端扆临赤县，宸居法紫微。遐方奉正朔，外户辟重扉。我君延万寿，福祚长巍巍。
<br>
<br>【右明主曲】 
<br>
<br>
<br>明君班五瑞，就日朝百王。充庭植鹭羽，钧天奏清商。本支同中岳，良臣安四方。盛明普日月，兆民乐未央。
<br>
<br>【右明君曲】 
<br>
<br>
<br>
<br>【铎舞歌】 
<br>
<br>
<br>《唐书·乐志》曰：“《铎舞》，汉曲也。”《古今乐录》曰：“铎，舞者所持也。本铎制法度以号令天下，故取以为名。今谓汉世诸舞，鞞、巾二舞是汉事，铎、拂二舞以象时。古《铎舞曲》有《圣人制礼乐》一篇，声辞杂写，不复可辨，相传如此。魏曲有《太和时》，晋曲有《云门篇》，傅玄造，以当魏曲，齐因之。梁周舍改其篇。”《隋书·乐志》曰：“《铎舞》，傅玄代魏辞云‘振铎鸣金’是也。梁三朝乐第十八设铎舞。”
<br>
<br>【圣人制礼乐篇】 
<br>
<br>
<br>昔皇文武邪 弥弥舍善 谁吾时吾 行许帝道 衔来治路万邪 治路万邪赫赫意黄运道吾 治路万邪 善道明邪金邪 善道 明邪金邪帝邪 近帝武武邪邪 圣皇八音 偶邪尊来 圣皇八音 及来仪邪同邪 乌及来义邪 善草供国吾咄等邪乌 近帝邪武邪 近帝武邪武邪 应节合用 武邪尊邪 应节合用 酒期义邪同邪 酒期义邪 善草国吾咄等邪乌 近帝邪武邪 近帝武武邪邪 下音足木 上为鼓义邪 应众义邪 乐邪供邪延否 已邪乌已礼祥 咄等邪乌 素女有绝其圣乌乌武邪
<br>
<br>【云门篇】晋·傅玄 
<br>
<br>
<br>黄《云门》，唐《咸池》，虞《韶舞》，夏《夏》殷《濩》。列代有五，振铎鸣金，延《大武》。清歌发唱，形为主。声和八音，协律吕。身不虚动，手不徒举。应节合度，周其叙。时奏宫角，杂之以徵羽。下餍众目，上从钟鼓。乐以移风，与德礼相辅，安有失其所。右二曲。
<br>
<br>【齐铎舞歌】 
<br>
<br>
<br>《南齐书·乐志》曰：“《铎舞歌》一曲，傅玄辞，以代魏《太和时》，徵羽，除‘下厌众目，上从钟鼓’二句。” 
<br>黄《云门》，唐《咸池》，虞《韶舞》，夏《夏》殷《濩》，列代有五。振铎鸣金，延《太武》。清歌发唱，形为主。声和八音，协律吕。身不虚动，手不徒举，应节合度，周期序。时奏宫角，杂之以徵羽。乐以移风，礼相辅，安有出其所。 
<br>右一曲。
<br>
<br>【梁铎舞曲】周舍 
<br>
<br>
<br>《云门》且莫奏，《咸池》且莫歌。我后兴至德，乐颂发中和。白云汾已隆，万舞郁骈罗。功成圣有作，黄、唐何足多。 
<br>右一曲。
<br>
<br>【巾舞歌】 
<br>
<br>
<br>《唐书·乐志》曰：“《公莫舞》，晋、宋谓之《巾舞》。其说云：汉高祖与项籍会鸿门，项庄舞剑，将杀高祖，项伯亦舞，以袖隔之，且语庄云：‘公莫’。古人相呼曰公，言公莫害汉王也。汉人德之，故舞用巾以像项伯衣袖之遗式。”《宋书·乐志》曰：“按《琴操》有《公莫渡河》，然则其声所从来已久。俗云项伯，非也。”《古今乐录》曰：“《巾舞》，古有歌辞，讹异不可解。江左以来，有歌舞辞。沈约疑是《公无渡河曲》今三调中自有《公无渡河》，其声哀切，故入瑟调，不容以瑟调离於舞曲。惟《公无渡河》，古有歌有弦，无舞也。” 
<br>吾不见公莫时吾何婴公来婴姥时吾哺声何为茂时为来婴当恩吾明月之土转起吾何婴土来婴转去吾哺声何为土转南来婴当去吾城上羊下食草吾何婴下来吾食草吾哺声汝何三年针缩何来婴吾亦老吾平平门淫涕下吾何婴何来婴涕下吾哺声昔结吾马客来婴吾当行吾度四州洛四海吾何婴海何来婴四海吾哺声熇西马头香来婴吾洛道吾治五丈度汲水吾噫邪哺谁当求兒母何意零邪钱健步哺谁当吾求兒母何吾哺声三针一发交时还弩心意何零意弩心遥来婴弩心哺声复相头巾意何零何邪相哺头巾相吾来婴头巾母何何吾复来推排意何零相哺推相来婴推非母何吾复车轮意何零子以邪相哺转轮吾来婴转母何吾使君去时意何零子以邪使君去时使来婴去时母何吾思君去时意何零子以邪思君去时思来婴吾去时母何何吾吾
<br>
<br>【齐公莫舞辞】 
<br>
<br>
<br>《南齐书·乐志》曰：“晋《公莫舞歌》二十章，章无定句，前是第一解，后是第十九二十解，杂有三句，并不可晓解。建武初，明帝奏乐至此曲，言是似永明乐，流涕忆世祖云。” 
<br>吾不见公莫时，吾何婴公来。婴姥时吾，思君去时。吾何零，子以耶，思君去时，思来婴，吾去时母那何，去吾。 
<br>右一曲。
<br>
<br>【公莫舞歌】唐·李贺 
<br>
<br>
<br>方花古礎排九楹，刺豹淋血盛银罂。华筵鼓吹无桐竹，长刀直立割鸣筝。横楣粗锦生红纬，日炙锦嫣王未醉。腰下三看宝玦光，项庄掉箾栏前起。材官小臣公莫舞，座上真人赤龙子。芒砀云瑞抱天回，咸阳王气清如水。铁枢铁楗重束关，大旗五丈撞双镮。汉王今日须秦印，绝膑刳肠臣不论。
<br>
<br>【晋拂舞歌】 
<br>
<br>
<br>《晋书·乐志》曰：“《拂舞》出自江左，旧云吴舞也。晋曲五篇：一曰《白鸠》，二曰《济济》，三曰《独禄》，四曰《碣石》，五曰《淮南王》。齐多删旧辞，而因其曲名。”《古今乐录》曰：“梁《拂舞歌》并用晋辞。”《乐府解题》曰：“读其辞，除《白鸠》一曲，馀并非吴歌，未知所起也。”
<br>
<br>【白鸠篇】 
<br>
<br>
<br>《南齐书·乐志》曰：“《白符鸠舞》，出江南，吴人所造。其歌本云：‘平平白符，思我君惠，集我金堂。’言白者金行，符合也，鸠亦合也，符鸠虽异，其义是同。”《宋书·乐志》曰：“晋杨泓《舞序》云：‘自到江南，见《白符舞》，或言《白凫鸠舞》，云有此来数十年矣。察其辞旨，乃是吴人患孙皓虐政，思属晋也。’晋辞曰：‘翩翩白鸠，载飞载鸣。怀我君德，来集君庭。’盖晋人改其本歌云。” 
<br>翩翩白鸠，载飞载鸣。怀我君德，来集君庭。白雀呈瑞，素羽明鲜，翔庭舞翼，以应仁乾。交交鸣鸠，或丹或黄。乐我君惠，振羽来翔。东璧馀光，鱼在江湖。惠而不费，敬我微躯。策我良驷，习我驱驰。与君周旋，乐首亡馀。我心虚静，我志沾濡。弹琴鼓瑟，聊以自娱。凌云登台，浮游太清。扳龙附凤，目望身轻。
<br>
<br>【济济篇】 
<br>
<br>
<br>暢飞暢舞气流芳，追念三五大绮黄。去失有时可行，去来同时此未央。时冉冉，近桑榆，但当饮酒为欢娱。衰老逝，有何期，多忧耿耿内怀思。渊池广，鱼独希，原得黄浦众所依。恩感人，世无比，悲歌且舞无极已。
<br>
<br>【独漉篇】 
<br>
<br>
<br>“独漉”，一作“独禄”。《南齐书·乐志》曰：“古辞《明君曲》后云：‘勇安乐，无慈不问清与浊。清与无时浊，邪交与独禄。’《伎录》曰：‘求禄求禄，清白不浊。清白尚可，贪汙杀我。’晋歌为‘鹿’字，古通用也。疑是风刺之辞。” 
<br>独漉独漉，水深泥浊。泥浊尚可，水深杀我。雍雍双雁，游戏田畔。我欲射雁，念子孤散。翩翩浮萍，得风遥轻。我心何合，与之同并。空床低帷，谁知无人。夜衣锦绣，谁别伪真。刀鸣削中，倚床无施。父冤不报，欲活何为。猛虎班班，游戏山间。虎欲啮人，不避豪贤。
<br>
<br>【碣石篇】 
<br>
<br>
<br>《南齐书·乐志》曰：“《碣石》，魏武帝辞。晋以为《碣石舞》。其歌四章：一曰《观沧海》，二曰《冬十月》，三曰《土不同》，四曰《龟虽寿》。”《乐府解题》曰：“《碣石篇》，晋乐，奏魏武帝辞。首章言东临碣石，见沧海之广，日月出入其中。二章言农功毕而商贾往来。三章言乡土不同，人性各异。四章言老骥伏枥，志在千里，烈士暮年，壮心不已也。”按《相和大曲》，《步出夏门行》亦有《碣石篇》，与此并同，但曲前更有艳尔。 
<br>东临碣石，以观沧海。水何淡淡，山岛竦峙。树木丛生，百草丰茂。秋风萧瑟，洪波涌起。日月之行，若出其中。星汉粲烂，若出其里。幸甚至哉，歌以咏志。 
<br>右《观沧海》。孟冬十月，北风徘徊。天气肃清，繁霜霏霏。鹍鸡晨鸣，雁过南飞。鸷鸟潜藏，熊罴窟栖。钱鎛停置，农收积场。逆旅整设，以通贾商。幸甚至哉，歌以咏志。 
<br>右《冬十月》。 
<br>乡土不同，河朔隆寒。流凘浮漂，舟船行难。锥不入地，丰籁深奥。水竭不流，冰坚可蹈。士隐者贫，勇侠轻非。心常叹怨，戚戚多悲。幸甚至哉，歌以咏志。 
<br>右《土不同》。 
<br>神龟虽寿，犹有竟时。腾地乘雾，终为土灰。老骥伏枥，志在千里。烈士暮年，壮心不已。盈缩之期，不但在天。养怡之福，可得永年。幸甚至哉，歌以咏志。 
<br>右《龟虽寿》。
<br>
<br>【淮南王篇】 
<br>
<br>
<br>崔豹《古今注》曰：“《淮南王》，淮南小山之所作也。淮南王服食求仙，遍礼方士，遂与八公相携俱去，莫知所往。小山之徒，思恋不已，乃作《淮南王曲》焉。”班固《汉武帝故事》曰：“淮南王安好神仙，招方术之士，能为云雨。百姓传云：‘淮南王得天子，寿无极。’帝心恶之，使觇王，云：‘能致仙人，与共游处，变化无常，又能隐形飞行，服气不食。’帝闻而喜，欲受其道，王不肯传。帝怒，将诛焉。王知之，出令与群臣，因不知所之。”《乐府解题》曰：“古词云：‘淮南王，自言尊。’实言安仙去。” 
<br>淮南王，自言尊，百尺高楼与天连。后园凿井银作床，金瓶素绠汲寒浆。汲寒浆，饮少年，少年窈窕何能贤。扬声悲歌音绝天。我欲渡河河无梁，原化双黄鹄，还故乡。还故乡，入故里，徘徊故乡，苦身不已。繁舞寄声无不泰，徘徊桑梓游天外。
<br>
<br>
<br>
<br>
<br>杂舞三
<br>
<br>【齐拂舞歌】 
<br>
<br>
<br>
<br>【白鸠辞】 
<br>
<br>
<br>晋《白鸠舞歌》七解，齐乐所奏，是最前一解。 
<br>翩翩白鸠，再飞再鸣。怀我君德，来集君庭。 
<br>右一曲。
<br>
<br>【济济辞】 
<br>
<br>
<br>《南齐书·乐志》曰：“晋《济济舞歌》六解，齐乐所奏，是最后一解。”按《晋书．乐志》是最前一解，疑《齐书》之误。暢飞暢舞，气流芳，追念三五，大绮黄。 
<br>右一曲。
<br>
<br>【独禄辞】 
<br>
<br>
<br>《南齐书·乐志》曰：“晋《独鹿歌》六解，齐乐所奏，是最前一解。” 
<br>独禄独禄，水深泥浊。泥浊尚可，水深杀我！ 
<br>右一曲。
<br>
<br>【碣石辞】 
<br>
<br>
<br>《南齐书·乐志》曰：“晋《碣石舞歌》四章，齐乐所奏，是前一章。” 
<br>东临碣石，以观沧海。水河淡淡，山岛竦峙。树木丛生，百草丰茂，秋风萧瑟，洪波涌起。日月之行，若出其中。星汉粲烂，若出其里。幸甚至哉，歌以言志。 
<br>右一曲。
<br>
<br>【淮南王辞】 
<br>
<br>
<br>《南齐书·乐志》曰：“晋《淮南王舞歌》六解，齐乐所奏，前是第一解，后是第五解。” 
<br>淮南王，自言尊，百尺高楼与天连。我欲渡河河无梁，原作双黄鹄，还故乡。 
<br>右一曲。
<br>
<br>【梁拂舞歌】 
<br>
<br>
<br>《古今乐录》曰：“梁三朝乐第十九，设《拂舞》。” 
<br>翩翩白鸠，再飞再鸣。怀我君德，来集君庭。暧暧鸣球，或丹或黄。乐我君恩，振羽来翔。
<br>
<br>【拂舞歌】 
<br>
<br>
<br>
<br>【拂舞辞】唐·李贺 
<br>
<br>
<br>吴娥声绝天，空云闲徘徊。门外满车马，亦须生绿苔。樽有乌程酒，劝君千万寿。全胜汉武锦楼上，晓望晴寒饮花露。东方日不破，天光无老时。丹成作蛇乘白雾，千年重化玉井龟。从蛇作龟二千载，吴堤绿草年年在。背有八卦称神仙，邪鳞顽甲滑腥涎。
<br>
<br>【白鸠辞】李白 
<br>
<br>
<br>《古今乐录》曰：“鞞、铎、巾、拂四舞，梁并夷则格，钟磬鸠拂和，故白拟之，为《夷则格上白鸠拂舞辞》云。” 
<br>铿鸣钟，考朗鼓，歌白鸠，引拂舞。白鸠之白谁与邻，霜衣雪襟诚可珍。含哺七子能平均，食不咽，性安驯，首农政，鸣阳春。天子刻玉杖，镂形赐耆人。白鹭亦白非纯真，外洁其色心匪仁。阙五德，无司晨，胡为啄我葭下之紫鳞。鹰鹯雕鹗，贪而好杀，凤皇虽大圣，不原以为臣。
<br>
<br>【独漉篇】李白 
<br>
<br>
<br>独漉水中泥，水浊不见月。不见月尚可，水深行人没。越鸟从南来，胡鹰亦北度。我欲弯弓向天射，惜其中道失归路。落叶别树，飘零随风，客无所托，悲与此同。罗帷舒卷，似有人开。明月直入，无心可猜。雄剑挂壁，时时龙鸣。不断犀象，绣涩苔生。国耻未雪，何由成名。神鹰梦泽，不顾鸱鸢。为君一击，抟鹏九天。
<br>
<br>【独漉歌】王建 
<br>
<br>
<br>独独漉漉，鼠食猫肉。乌日中，鹤露宿，黄河水直人心曲。
<br>
<br>【临碣石】梁·沈约 
<br>
<br>
<br>碣石送返潮，登罘礼朝日。溟涨无端倪，山岛互崇崒。骥老心未穷，酬恩岂终毕。
<br>
<br>【小临海】刘孝威 
<br>
<br>
<br>碣石望山海，留连降尊极。秦帝枉钩陈，汉家增礼饰。石桥终不成，桑田竟难测。蜃气远生楼，鲛人近潜织。空劳帝女填，讵动波神色。
<br>
<br>【淮南王二首】宋·鲍照 
<br>
<br>
<br>淮南王，好长生，服食炼气读仙经。琉璃药碗牙作盘，金鼎玉匕合神丹。合神丹，赐紫房，紫房彩女弄明珰，鸾歌凤舞断君肠。硃门九重门九闺，愿逐明月入君怀。入君怀，结君佩，怨君恨君恃君爱。筑城思坚剑思利，同盛同衰莫相弃。
<br>
<br>【晋白纻舞歌诗】 
<br>
<br>
<br>《宋书·乐志》曰：“《白纻舞》，按舞辞有巾袍之言，纻本吴地所出，宜是吴舞也。晋俳歌云：‘皎皎白绪，节节为双。’吴音呼绪为纻，疑白绪即白纻也。”《南齐书·乐志》曰：“《白纻歌》，周处《风土记》云：‘吴黄龙中童谣云：行白者君，追汝句骊马。后孙权征公孙渊，浮海乘舶，舶白也。今歌和声犹云行白纻焉。’”《乐府解题》曰：“古词盛称舞者之美，宜及芳时为乐，其誉白纻曰：‘质如轻云色如银，制以为袍馀作巾。袍以光躯巾拂尘。’”《唐书·乐志》曰：“梁武帝令沈约改其辞为《四时白纻歌》。今中原有《白纻曲》，辞旨与此全殊。” 
<br>轻躯徐起何洋洋，高举两手白鹄翔。宛若龙转乍低昂，凝停善睐客仪光。如推若引留且行，随世而变诚无方。舞以尽神安可忘，晋世方昌乐未央。质如轻云色如银，爱之遗谁赠佳人。制以为袍馀作巾，袍以光驱巾拂尘。丽服在御会嘉宾，醪醴盈樽美且淳。清歌徐舞降祇神，四座欢乐胡可陈。 
<br>右一篇。 
<br>双袂齐举鸾风翔，罗裾飘飖昭仪光。趋步生姿进流芳，鸣弦清歌及三阳。人生世间如电过，乐时每少苦日多。幸及良辰耀春华，齐倡献舞赵女歌。羲和驰景逝不停，春露未晞严霜零。百草凋索花落英，蟋蟀吟牖寒蝉鸣。百年之命忽若倾，早知迅速秉烛行。东造扶桑游紫庭，西至昆仑戏曾城。 
<br>右一曲。 
<br>阳春白日风花香，趋步明玉舞瑶珰。声发金石媚笙簧，罗袿徐转红袖扬。清歌流响绕凤梁，如矜若思凝且翔。转盻遗精艳辉光，将流将引双雁行。欢来何晚意何长，明君御世永歌昌。 
<br>右一曲。
<br>
<br>【宋白纻舞歌诗】 
<br>
<br>
<br>《宋书·乐志》曰：“《白纻舞歌诗》，旧新合三篇，二篇与晋辞同，其一篇异。” 
<br>高举两手白鹄翔，轻躯徐起何洋洋。凝停善睐客仪光，宛若龙转乍低昂。随世而变诚无方，如推若引留且行。宋世方昌乐未央，舞以尽神安可忘。爱之遗谁赠佳人，质如轻云色如银。袍以光躯巾拂尘，制以为袍馀作巾，四坐欢乐胡可陈，清歌徐舞降祇神。 
<br>右一篇。
<br>
<br>【齐白纻辞】王俭 
<br>
<br>
<br>阳春白日风花香，趋步明月舞瑶裳。 
<br>情发金石媚笙簧，罗袿徐转红袖扬。 
<br>清歌流响绕凤梁，如惊若思凝且翔。 
<br>转眄流精艳辉光，将流将引双雁行。 
<br>欢来何晚意何长，明君驭世永歌昌。 
<br>右五曲。
<br>
<br>【梁白纻辞二首】梁·武帝 
<br>
<br>
<br>《古今乐录》曰：“梁三朝乐第二十，设《巾舞》，并《白纻》，盖《巾舞》以《白纻》四解送也。” 
<br>硃丝玉柱罗象筵，飞琯促节舞少年。短歌流目未肯前，含笑一转私自怜。 
<br>纤腰袅袅不任衣，娇怨独立特为谁。赴曲君前未忍归，上声急调中心飞。
<br>
<br>【白纻舞辞】 
<br>
<br>
<br>
<br>【白纻曲】宋·刘铄 
<br>
<br>
<br>仙仙徐动何盈盈，玉腕俱凝若云行。佳人举袖耀青蛾，掺掺擢手映鲜罗。 
<br>状似明月泛云河，体如轻风动流波。
<br>
<br>【白纻歌六首】鲍照 
<br>
<br>
<br>吴刀楚制为佩祎，纤罗雾縠垂羽衣。含商咀徵歌露晞，珠屣飒沓纨袖飞。凄凄风夏起素云回，车怠马烦客忘归，兰膏明烛承夜晖。 
<br>桂宫柏寝拟天居，硃爵文窗韬绮疏。象床瑶席镇犀渠，雕屏铪匝组帷舒。秦筝赵瑟挟笙竽，垂珰散珮盈玉除，停觞不语欲谁须。 
<br>三星参差露沾湿，弦悲管清月将入。寒光箫条候虫急，荆王流叹楚妃泣。红颜难长时易戢，凝华结藻久延立，非君之故岂安集。 
<br>池中赤鲤庖所捐，琴高乘云腾上天。命逢福世丁溢恩，簪金藉绮升曲筵。思君厚德委如山，洁诚洗志期暮年，乌白马角宁足言。 
<br>硃脣动，素腕举，洛阳少童邯郸女。古称《渌水》今《白纻》，催弦急管为君舞。穷秋九月荷叶黄，北风驱雁天雨霜，夜长酒多乐未央。 
<br>春风淡荡侠思多，天色净绿气妍和。桃含红萼兰紫牙，朝日灼烁发园花。卷幌结帷罗玉筵，齐讴秦吹卢女弦，千金顾笑买芳年。
<br>
<br>【同前二首】汤惠休 
<br>
<br>
<br>琴瑟未调心已悲，任罗胜绮强自持。忍思一舞望所思，将转未转恆如疑。桃花水上春风出，舞袖逶迤鸾照日。徘徊鹤转情艳逸，君为迎歌心如一。 
<br>少年窈窕舞君前，容华艳艳将欲然。为君娇凝复迁延，流目送笑不敢言。长袖拂面心自煎，愿君流光及盛年。
<br>
<br>【同前九首】梁·张率 
<br>
<br>
<br>歌兒流唱声欲清，舞女趁节体自轻。歌舞并妙会人情，依弦度曲婉盈盈，扬蛾为态谁目成。 
<br>妙声屡唱轻体飞，流津染面散芳菲。俱动齐息不相违，令彼嘉客淡忘归，时久玩夜明星稀。 
<br>日暮搴门望所思，风吹庭树月入帷。凉阴既满草虫悲，谁能离别长夜时。流叹不寝泪如丝，与君之别终何知。 
<br>秋风萧条露垂叶，空闺光尽坐愁妾。独向长夜泪承睫，山高水深路难涉，望君光景何时接。 
<br>遥夜方远时既寒，秋风萧瑟白露团。佳期不待岁欲阑，念此迟暮独无欢，鸣弦流管增长叹。 
<br>夜寒湛湛夜未央，华灯空烂月悬光。从风衣起发芬香，为君起舞幸不忘。 
<br>列坐华筵纷羽爵，清曲未终月将落。歌舞及时酒常酌，无令朝露坐销铄。 
<br>愁来夜迟犹叹息，抚枕思君终反仄。金翠钗环稍不饰，雾縠流黄不能织。但坐空闺思何极，欲以短书寄飞翼。 
<br>遥夜忘寐起长叹，但望云中双飞翰。明月入牖风吹幔，终夜悠悠坐申旦。谁能知我心中乱，终然有怀岁方晏。
<br>
<br>【白纻辞二首】唐·崔国辅 
<br>
<br>
<br>洛阳梨花落如霰，河阳桃叶生复齐。坐恐玉楼春欲尽，红锦粉絮裛妆啼。 
<br>董贤女弟在椒风，窈窕繁华贵后宫。璧带金釭皆翡翠，一朝零落变成空。
<br>
<br>【同前二首】杨衡 
<br>
<br>
<br>王缨翠珮杂轻罗，香汗微渍硃颜。为君起唱《白纻歌》，清声褭云思繁多，凝笳哀琴时相和。金壶半倾芳夜促，梁尘霏霏暗红烛。令君安坐听终曲，坠叶飘花难再复。 
<br>蹑珠履，步琼筵，轻身起舞红烛前。芳姿艳态妖且妍，回眸转袖暗催弦。凉风萧萧流水急，月华泛艳红连湿，牵裙览带翻成泣。
<br>
<br>【同前三首】李白 
<br>
<br>
<br>扬清歌，发皓齿，北方佳人东邻子。旦吟《白纻》停《渌水》，长袖拂面为君起。寒云夜卷霜海空，胡风吹天飘塞鸿。玉颜满堂乐未终，馆娃日落歌吹濛。 
<br>月寒江清夜沈沈，美人一笑千黄金。垂罗舞縠扬哀音，郢中《白雪》且莫吟。《子夜》吴歌动君心。动君心，冀君赏，原作天池双鸳鸯，一朝飞去青云上。 
<br>吴刀翦彩缝舞衣，明妆丽服夺春辉。扬眉转袖若雪飞，倾城独立世所稀。《激楚》《结风》醉忘归，高堂月落烛已微，玉钗挂缨君莫违。
<br>
<br>【白纻歌二首】王建 
<br>
<br>
<br>天河漫漫北斗粲，宫中乌啼知夜半。新缝白纻舞衣成，来迟邀得吴天迎。低鬟转面掩双袖，玉钗浮动秋风生。酒多夜长夜未晓。月明灯光两相照，后庭歌声更窈窕。 
<br>馆娃宫中春日暮，荔枝木瓜花满树。城头乌栖休击鼓，青蛾弹瑟白纻舞。夜天燑燑不见星，宫中火照西江明。美人醉起无次第，堕钗遗佩满中庭。此时但愿可君意，回昼为宵亦不寐，年年奉君君莫弃。
<br>
<br>【同前】张籍 
<br>
<br>
<br>皎皎白纻白且鲜，将作春衫称少年。裁缝长短不能定，自持刀尺向姑前。复恐兰膏污纤指，常遣傍人收堕珥。衣裳著时寒食下，还把玉鞭鞭白马。
<br>
<br>【同前】柳宗元 
<br>
<br>
<br>翠帷双卷出倾城，龙剑破匣霜月明。硃脣掩抑悄无声，金簧玉磬宫中生。下沈秋水激太清，天高地迥凝日晶。羽觞荡漾何事倾。
<br>
<br>
<br>
<br>杂舞四
<br>
<br>【四时白纻歌】梁·沈约 
<br>
<br>
<br>《古今乐录》曰：“沈约云：‘《白纻》五章，敕臣约造。武帝造后两句。’”
<br>
<br>【春白纻】 
<br>
<br>
<br>兰叶参差桃半红，飞芳舞縠戏春风。如娇如怨状不同，含笑流眄满堂中。翡翠群飞飞不息，原在云间长比翼。佩服瑶草驻容色，舜日尧年欢无极。
<br>
<br>【夏白纻】 
<br>
<br>
<br>硃光灼烁照佳人，含情送意遥相亲。嫣然宛转乱心神，非子之故欲谁因。翡翠群飞飞不息，原在云间长比翼。佩服瑶草驻容色，舜日尧年欢无极。
<br>
<br>【秋白纻】 
<br>
<br>
<br>白露欲凝草已黄，金琯玉柱响洞房。双心一意俱回翔，吐情寄君君莫忘。翡翠群飞飞不息，愿在云间长比翼。佩服瑶草驻容色，舜日尧年欢无极。
<br>
<br>【冬白纻】 
<br>
<br>
<br>寒闺昼寝罗幌垂，婉容丽心长相知。双去双还誓不移，长袖拂面为君施。翡翠群飞飞不息，愿在云间长比翼。佩服瑶草驻容色，舜日尧年欢无极。
<br>
<br>【夜白纻】 
<br>
<br>
<br>秦筝齐瑟燕赵女，一朝得意心相许。明月如规方袭予，夜长未央歌《白纻》。翡翠群飞飞不息，愿在云间长比翼。佩服瑶草驻容色，舜日尧年欢无极。
<br>
<br>【四时白纻歌】隋·炀帝 
<br>
<br>
<br>
<br>【东宫春】 
<br>
<br>
<br>洛阳城边朝日晖，天渊池前春燕归。含露桃花开未飞，临风杨柳自依依。小苑花红洛水绿，清歌宛转繁弦促。长袖逶迤动珠玉，千年万岁阳春曲。
<br>
<br>【江都夏】 
<br>
<br>
<br>梅黄雨细麦秋轻，枫树萧萧江水平。飞楼倚观轩若惊，花簟罗帷当夏清。菱潭落日双凫舫，绿水红妆两摇漾。还似浮桑碧海上，谁肯空歌采莲唱。
<br>
<br>【四时白纻歌二首】虞茂 
<br>
<br>
<br>
<br>【江都夏】 
<br>
<br>
<br>长洲茂苑朝夕池，映日含风结细漪。坐堂伏槛红莲披，雕轩洞户青蘋吹。轻幌芳烟郁金馥，绮檐花簟桃李枝。兰苕翡翠恆相逐，桂树鸳鸯恆并宿。
<br>
<br>【长安秋】 
<br>
<br>
<br>露寒台前晓露清，昆明池水秋色明。摇环动珮出曾城，鹍弦凤管奏新声。上林蒲桃合缥缈，甘泉奇树上葱青。玉人当歌理清曲，婕妤恩情断还续。
<br>
<br>【冬白纻歌】唐·元稹 
<br>
<br>
<br>吴宫夜长宫漏款，帘幕四垂灯焰暖。西施自舞王自管，雪纻翻翻鹤翎散，促节牵繁舞腰懒。舞腰懒，王罢饮，盖覆西施凤花锦。身作匡床臂为枕，朝珮摐摐王晏寝。酒醒阍报门无事，子胥死后言为讳，近王之臣谕王意。共笑越王穷惴惴，夜夜抱冰寒不睡。
<br>
<br>【晋杯槃舞歌】 
<br>
<br>
<br>《宋书·乐志》曰：“《槃舞》，汉曲也。张衡《舞赋》云：‘历七槃而纵蹑。’王粲《七释》云：‘七槃陈於广庭。’颜延之云：‘递间关於槃扇。’鲍照云：‘七槃起长袖。’皆以七槃为舞也。《搜神记》云：‘晋太康中，天下为《晋世宁舞》，矜手以接杯槃而反覆之。’此则汉世唯有《柈舞》，而晋加之以杯，反覆之也。”《五行志》曰：“其歌云：‘晋世宁，舞杯盘。’言接杯盘於手上而反覆之，至危也。杯盘者，酒食之器也，而名曰晋世宁者，言晋世之士，偷苟於酒食之间，而其知不及远。晋世之宁，犹杯盘之在手也。”《唐书·乐志》曰：“汉有《盘舞》，晋世谓之《杯盘舞》。乐府诗云：‘妍袖陵七盘。’言舞用盘七枚也。” 
<br>晋世宁，四海平，普天安乐永大宁。四海安，天下欢，乐治兴隆舞杯盘。舞杯盘，何翩翩，举坐翻覆寿万年。天与日，终与一，左回右转不相失。筝笛悲，酒舞疲，心中慷慨可健兒。樽酒甘，丝竹清，原令诸君醉复醒。醉复醒，时合同，四坐欢乐皆言工。丝竹音，可不听，亦舞此槃左右轻。自相当，合坐欢乐人命长。人命长，当结友，千秋万岁皆老寿。 
<br>右一篇。
<br>
<br>【齐世昌辞】 
<br>
<br>
<br>《南齐书·乐志》曰：“晋《杯槃舞歌》十解，第三解云：‘舞杯槃，何翩翩，举坐翻覆寿万年。’其第一解首句云‘晋世宁’，宋改为‘宋世宁’，恶其杯槃翻覆，辞不复取。齐改为‘齐世昌’，后一解辞同。”《唐书·乐志》曰：“梁谓之舞盘伎，唐隶散乐部中。”《隋书·乐志》曰：“梁三朝乐第二十一设舞盘伎。”齐世昌，四海安乐齐太平。人命长，当结久，千秋万岁皆老寿。 
<br>右一曲。
<br>
<br>【宋泰始歌舞曲辞】 
<br>
<br>
<br>《古今乐录》曰：“《宋泰始歌舞》十二曲：一曰《皇业颂》，歌自尧至楚元王、高祖，世载圣德，二曰《圣祖颂》，三曰《明君大雅》，四曰《通国风》，五曰《天符颂》，六曰《明德颂》，七曰《帝图颂》，八曰《龙跃大雅》，九曰《淮祥风》，十曰《宋世大雅》，十一曰《治兵大雅》，十二曰《白纻篇大雅》。”
<br>
<br>【皇业颂】明帝 
<br>
<br>
<br>皇业沿德建，帝运资勋融。胤唐重盛轨，胄楚载休风。尧帝兆深祥，元王衍遐庆。积善传上业，祚福启英圣。衰数随金禄，登历昌水命。维宋垂光烈，世美流舞咏。
<br>
<br>【圣祖颂】 
<br>
<br>
<br>圣祖惟高德，积勋代晋历。永建享鸿基，万古盛音册。睿文纟赞宸驭，广运崇帝声。衍德被仁祉，留化洽民灵。孝建缔孝业，允协天人谋。宇内齐政轨，宙表独威流。钟管腾列圣，彝铭贲重猷。
<br>
<br>【明君大雅】虞龢 
<br>
<br>
<br>明君应乾数，拨乱纽颓基。民庆来苏日，国颂薰风诗。天步或暂艰，列蕃扇迷慝。庙胜敷九伐，神谟洞七德。文教洗昏俗，武谊清祲埏。英勋冠帝则，万寿永齐天。
<br>
<br>【通国风】明帝 
<br>
<br>
<br>开宝业，资贤昌。谟明盛，弼谐光。烈武惟略，景王勋，南康华容变政文。猛绩爰著有左军，三王到氏文武赞，丞相作辅属伊旦。沈柳宗侯皆殄乱。泰始开运超百王，司徒骠骑勋德康。江安谟效殷诚彰，刘沈承规功名扬，庆归我后祚无疆。
<br>
<br>【天符颂】明帝 
<br>
<br>
<br>天符革运，世诞英皇。在馆神炫，既壮龙骧。六钟集表，四纬骈光。於穆配天，永休厥祥。
<br>
<br>【明德颂】明帝 
<br>
<br>
<br>明德孚教，幽符丽纪。山鼎见奇，醴液涵祉。鹓雏耀仪，驺虞游趾。福延亿祚，庆流万祀。
<br>
<br>【帝图颂】 
<br>
<br>
<br>帝图凝远，瑞美昭宣。济流月镜，鹿毳霜鲜。甘露降和，花雪表年。孝德载衍，芳风永传。
<br>
<br>【龙跃大雅】 
<br>
<br>
<br>龙跃戎府，玉耀蕃宫。岁淹豫野，玺属嫔中。江波澈映，石柏开文。观毓花蕊，楼凝景云。白乌三获，甘液再呈。嘉穟表沃，连理协成。德充动物，道积通神。宋业允大，灵瑞方臻。
<br>
<br>【淮祥风】 
<br>
<br>
<br>淮祥应，贤彦生。翼赞中兴致太平。
<br>
<br>【宋世大雅】虞龢 
<br>
<br>
<br>宋世宁，在泰始。醉酒欢，饱德喜。万国朝，上寿酒。帝同天，惟长久。
<br>
<br>【治兵大雅】明帝 
<br>
<br>
<br>王命治兵，有征无战。巾拂以净，丑类革面。王仪振旅。载戢在辰。中虚巾拂，四表静尘。
<br>
<br>【白纻篇大雅】 
<br>
<br>
<br>在心曰志发言诗，声成于文被管丝。手舞足蹈欣泰时，移风易俗王化基。琴角挥韵白云舒，《箫韶》协音神凤来。拊击和节咏在初，章曲乍毕情有馀。文同轨一道德行，国靖民和礼乐成。四县庭响美勋英，八列陛唱贵人声。舞饰丽华乐容工，罗裳映日袂随风。金翠列辉蕙麝丰，淑姿秀体允帝衷。
<br>
<br>【齐明王歌辞七首】王融 
<br>
<br>
<br>《齐明王歌辞》七曲，王融应司徒教而作也。一曰《明王曲》，二曰《圣君曲》，三曰《渌水曲》，四曰《采菱曲》，五曰《清楚引》，六曰《长歌引》，七曰《散曲》。
<br>
<br>【明王曲】 
<br>
<br>
<br>明王日月照，至乐天地和。幸息《云门》吹，复歇《咸池》歌。桂房金匏朄，瑶轩丝石罗。硃骐步踯躅，玄鹤舞蹉跎。露凝嘉草秀，烟度醴泉波。皇基方万祀，齐民乐如何。 
<br>右一曲，三解。
<br>
<br>【圣君曲】 
<br>
<br>
<br>圣君应昌历，景祚启休期。龙楼神睿道，兔园仁义基。海荡万川集，山崖百草滋。盘苗成萃止，渝韎异来思。清明动离轸，威惠被殊辞。大哉君为后，何羡唐虞时。 
<br>右一曲，三解。
<br>
<br>【渌水曲】 
<br>
<br>
<br>湛露改寒司，文莺变春旭。琼树落晨红，瑶塘水初渌。日霁沙溆明，风动泉华烛。遵渚泛兰觞，乘漪弄清曲。斗酒千金轻，寸阴百年促。何用尽欢娱，王度式如玉。 
<br>右一曲，三解。
<br>
<br>【采菱曲】 
<br>
<br>
<br>炎光销玉殿，凉风吹凤楼。雕辎傃平隰，硃棹泊安流。金华妆翠羽，鹢首画飞舟。荆姬采菱曲，越女江南讴。胜声翻叶静，发响谷云浮。良时时一遇，佳人难再求。 
<br>右一曲，三解。
<br>
<br>【清楚引】 
<br>
<br>
<br>平原数千里，飞观郁岧岧。清月冏将曙，浩露零中宵。转叶渡沙海，别羽自冰辽。四面涌寒色，左右竟严飙。崤渑多榛梗，京索久尘苗。逝将凭神武，奋剑荡遗妖。 
<br>右一曲，三解。
<br>
<br>【长歌引】 
<br>
<br>
<br>周雅听休明，齐德觏升平。紫烟四时合，黄河万里清。翠柳廕通街，硃阙临高城。方毂雷尘起，接袖风云生。酣笑争日夕，丝管互逢迎。徂年无促虑，长歌有馀声。 
<br>右一曲，三解。
<br>
<br>【散曲】 
<br>
<br>
<br>金枝湛明燎，绣幕裂芳然。层闺横绿绮，旷席缅硃缠。楚调《广陵散》，瑟柱秋风弦。轻裙中山丽，长袖邯郸妍。徐歌驻行景，迅节籥浮烟。言愿圣明主，永永万斯年。 
<br>右一曲，三解。
<br>
<br>【唐功成庆善乐舞辞】太宗 
<br>
<br>
<br>一曰《九功舞》，殿庭朝会所奏文舞也。《新唐书·礼乐志》曰：“太宗生於武功之庆善宫，贞观六年幸之。宴从臣，赏赐闾里，同汉沛、宛。帝欢甚赋诗，吕才被之管弦，名曰《功成庆善乐》。以童兒六十四人，冠进德冠，紫裤褶，长袖，漆髻，屣履而舞。”《旧书·乐志》曰：“《庆善乐》，太宗所造也，名《九功之舞》。舞蹈安徐，以象文德洽而天下安乐也。冬正享宴及国有大庆，与《七德舞》偕奏于庭。” 
<br>寿丘唯旧迹，酆邑及前基。粤余承累圣，悬弧亦在兹。弱龄逢运改，提剑郁匡时。指麾八荒定，怀柔万国夷。梯山盛入款，驾海亦来思。单于陪武帐，日逐卫文。端扆朝四岳，无为任百司。霜节明秋景，轻冰结水湄。芸黄遍原隰，禾颖积京坻。共乐还谯宴，欢此《大风》诗。
<br>
<br>【德中和乐舞辞】德宗 
<br>
<br>
<br>《唐会要》曰：“贞元十四年，德宗以中和节自制《中和舞》，舞中成八卦。”又叙其舞曰：“朕以中春之首，纪为令节，象中和之容，作《中和》之舞。”按此曲盖因继《天诞圣乐》而作也。 
<br>芳岁肇佳节，物华当仲春。乾坤既昭泰，烟景含氤氲。德浅荷玄贶，乐成思治人。前庭列钟鼓，广殿延群臣。八卦随舞意，五音转曲新。顾非《咸池》奏，庶协南风薰。式宴礼所重，浃欢情必均。同和谅在兹，万国希可亲。
<br>
<br>【霓裳辞十首】唐·王建 
<br>
<br>
<br>一曰《霓裳羽衣曲》。《唐逸史》曰：“罗公远多秘术，尝与玄宗至月宫。初以拄杖向空掷之，化为大桥。自桥行十馀里，精光夺目，寒气侵人。至一大城，公远曰：‘此月宫也。’仙女数百，皆素练霓衣，舞于广庭。问其曲，曰《霓裳羽衣》。帝晓音律，因默记其音调而还。回顾桥梁，随步而没。明日，召乐工，依其音调，作《霓裳羽衣曲》。一说曰：开元二十九年中秋夜，帝与术士叶法善游月宫，听诸仙奏曲。后数日，东西两川驰骑奏，其夕有天乐自西南来，过东北去。帝曰：‘偶游月宫听仙曲，遂以玉笛接之，非天乐也。’曲名《霓裳羽衣》，后传於乐部。”《乐苑》曰：“《霓裳羽衣曲》，开元中，西凉府节度杨敬述进。郑愚曰：‘玄宗至月宫，闻仙乐，及归，但记其半。会敬述进《婆罗门曲》，声调相符，遂以月中所闻为散序，敬述所进为曲，而名《霓裳羽衣》也。’白居易曰：‘《霓裳》法曲也。其曲十二遍，起於开元，盛於天宝。’凡曲将终，声拍皆促，唯《霓裳》之末，长引一声。故其歌云‘繁音急节十二遍，唳鹤曲终长引声’是也。按王建辞云：‘弟子部中留一色，听风听水作《霓裳》。’刘禹锡诗云：‘三乡陌上望仙山，归作《霓裳羽衣曲》。’然则非月中所闻矣。” 
<br>弟子部中留一色，听风听水作《霓裳》。散声未足重来授，直到床前见上皇。 
<br>中管五弦初半曲，遥教合上隔帘听。一声声向天头落，效得仙人夜唱经。 
<br>自直梨园得出稀，更番上曲不教归。一时跪拜《霓裳》彻，立地阶前赐紫衣。 
<br>旋翻新谱声初足，除却梨园未教人。宣与书家分手写，中官走马赐功臣。 
<br>伴教《霓裳》有贵妃，从初直到曲成时。日长耳里闻声熟，拍数分毫错总知。 
<br>弦索摐摐隔彩云，五更初发一山闻。武皇自送西王母，新换霓裳月色裙。 
<br>敕赐宫人澡浴回，遥看美女院门开。一山星月《霓裳》动，好字先从殿里来。 
<br>传呼法部按《霓裳》新得承恩别作行。应是贵妃楼上看，内人舁下彩罗箱。 
<br>朝元阁上山风起，夜听《霓裳》玉露寒。宫女月中更替立，黄金梯滑并行难。 
<br>知向华清年月满，山头山底种长生。去时留下《霓裳曲》，总是离宫别馆声。
<br>
<br>【柘枝词】 
<br>
<br>
<br>《乐府杂录》曰：“健舞曲有《柘枝》，软舞曲有《屈柘》。”《乐苑》曰：“羽调有《柘枝曲》，商调有《屈柘枝》。此舞因曲为名，用二女童，帽施金铃，抃转有声。其来也，於二连花中藏花坼而后见，对舞相占，实舞中雅妙者也。《教坊记》曰：“凡棚车上击鼓非《柘枝》，则《阿辽破》也。”《羯鼓录》曰：“凡曲有意尽声不尽者，须以他曲解之，如《耶婆色鸡》用《屈柘急遍》解，《屈柘》用《浑脱》解之类是也。一说曰：《柘枝》，本《柘枝舞》也，其后字讹为柘枝。”沈亚之赋云：“昔神祖之克戎，宾杂舞以混会。柘枝信其多妍，命佳人以继态。”然则似是戎夷之舞。按今舞人衣冠类蛮服，疑出南蛮诸国也。 
<br>将军奉命即须行，塞外领强兵。闻道烽烟动，腰间宝剑匣中鸣。
<br>
<br>【同前三首】 
<br>
<br>
<br>同营三十万，震鼓伐西羌。战血黏秋草，征尘搅夕阳。归来人不识，帝里独戎装。 
<br>悬军征拓羯，内地隔萧关。日色昆仑上，风声朔漠间。何当千万骑，飒飒贰师还。 
<br>意气成功日，春风起絮天。楼台新邸第，歌舞小婵娟。急破催摇曳，罗衫半脱肩。
<br>
<br>【屈柘词】唐·温庭筠 
<br>
<br>
<br>杨柳萦桥绿，玫瑰拂地红。绣衫金騕袅，花髻玉珑璁。宿雨香潜润，春流水暗通。画楼初梦断，晴日照湘风。
<br>
<br>【散乐附】 
<br>
<br>
<br>《周礼》曰：“旄人教舞散乐。”郑康成云：“散乐，野人为乐之善者，若今黄门倡。”即《汉书》所谓黄门名倡丙强、景武之属是也。汉有黄门鼓吹，天子所以宴群臣。然则雅乐之外，又有宴私之乐焉。《唐书·乐志》曰：“散乐者，非部伍之声，俳优歌舞杂奏。”秦汉已来，又有杂伎，其变非一，名为百戏，亦总谓之散乐。自是历代相承有之。
<br>
<br>【俳歌辞】 
<br>
<br>
<br>一曰《侏儒导》，自古有之，盖倡优戏也。《说文》曰：“俳，戏也。”《穀梁》曰：“鲁定公会齐侯于夹谷，罢会，齐人使优施舞於鲁君之幕下。”范甯云：“优，俳。施，其名也。”《乐记》：“子夏对魏文侯问曰：‘新乐进俯退俯，俳优侏儒■杂子女’。”王肃云：“俳优，短人也。”则其所从来亦远矣。《南齐书·乐志》曰：“《侏儒导》，舞人自歌之。古辞俳歌八曲，前一篇二十二句，今侏儒所歌，扌适取之也。”《古今乐录》曰：“梁三朝乐第十六，设俳技，技兒以青布囊盛竹箧，贮两踒子，负束写地歌舞。小兒二人，提沓踒子头，读俳云：见俳不语言，俳涩所俳作一起。四坐敬止。马无悬蹄，牛无上齿。骆驼无角，奋迅两耳。半拆荐博，四角恭跱。”《隋书·乐志》曰：“魏、晋故事，有《侏儒导》引，隋文帝以非正典，罢之。” 
<br>俳不言不语，呼俳吸所。俳适一起，狼率不止。生拔牛角，摩断肤耳。马无悬蹄，牛无上齿。骆驼无角，奋迅两耳。
<br>
<br>【宋凤皇衔书伎辞】 
<br>
<br>
<br>《隋书·乐志》曰：“凤皇衔书伎，自宋齐已来有之。三朝用之。”《南齐书．乐志》曰：“盖鱼龙之流也。元会日，侍中於殿前跪取其书以授舍人，舍人受书，升殿跪奏，宋世有辞。齐初诏江淹改造，至梁武帝普通中，下诏罢之。”大宋兴隆膺灵符，凤鸟感和衔素书。嘉乐之美通玄虚，惟新济济迈唐虞。巍巍荡荡道有馀。
<br>
<br>【齐凤皇衔书伎辞】 
<br>
<br>
<br>皇齐启运从瑶玑，灵凤衔书集紫微。和乐既洽神所依，超商卷夏耀英辉，永世寿昌声华飞。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
