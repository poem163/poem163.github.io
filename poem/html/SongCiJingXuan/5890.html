<HTML>
<HEAD>
<TITLE>李纲词全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/SongCiJingXuan/">宋词精选</a> <FONT color=#BCB6A0>&gt;&gt;</font> 李纲词全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>李纲词全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-29&nbsp;&nbsp;文章类别:宋词精选&nbsp;&nbsp;阅读次数:<script language=javascript src="../../hits.php?articleid=5890"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'李纲词全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[李纲词全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 水龙吟（光武战昆阳） 
<br>汉家炎运中微，坐令闰位余分据。南阳自有，真人膺历，龙翔虎步。初起昆城，旋驱乌合，块然当路。想莽军百万，旌旗千里，应道是、探囊取。 
<br>
<br>豁达刘郎大度。对劲敌、安恬无惧。提兵夹击，声喧天坏，雷风借助。虎豹哀嗥，戈D23D委地，一时休去。早复收旧物，扫清氛CB4A，作中兴主。 
<br>
<br>
<br>念奴娇（汉武巡朔方） 
<br>
<br>茂陵仙客，算真是、天与雄才宏略。猎取天骄驰卫霍，如使鹰鹯驱雀。F7E9战皋兰，犁庭龙碛，饮至行勋爵。中华疆盛，坐令夷狄衰弱。 
<br>
<br>追想当日巡行，勒兵十万骑，横临边朔。亲总貔貅谈笑看，黠虏心惊胆落。寄语单于，两君相见，何苦逃沙漠。英风如在，卓然千古高著。 
<br>
<br>
<br>喜迁莺（晋师胜淝上） 
<br>
<br>长江千里。限南北、雪浪云涛无际。天险难逾，人谋克庄，索虏岂能吞噬。阿坚百万南牧，倏忽长驱吾地。破强敌，在谢公处画，从容颐指。 
<br>
<br>奇伟。淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇烝民，周雅何曾专美。 
<br>
<br>
<br>水龙吟（太宗临渭上） 
<br>
<br>古来夷狄难驯，射飞择肉天骄子。唐家建国，北边雄盛，无如颉利。万马崩腾，早旗毡帐，远临清渭。向郊原驰突，凭陵仓卒，知战守、难为计。 
<br>
<br>须信君王神武。觇虏营、只从七骑。长弓大箭，据鞍诘问，单于非义。戈甲鲜明，旌麾光彩，六军随至。怅敌情震骇，鱼循鼠伏，请坚盟誓。 
<br>
<br>
<br>念奴娇（宪宗平淮西） 
<br>
<br>晚唐姑息，有多少方镇，飞扬跋扈。淮蔡雄藩联四郡，千里公然旅拒。同恶相资，潜伤宰辅，谁敢分明语。C849婀群议，共云旄节应付。 
<br>
<br>于穆天子英明，不疑不贰处，登庸裴度。往督全师威令使，擒贼功名归D44D。半夜衔枚，满城深雪，忽已亡悬瓠。明堂坐治，中兴高映千古。 
<br>
<br>
<br>雨霖铃（明皇幸西蜀） 
<br>
<br>蛾眉修绿。正君王恩宠，曼舞丝竹。华清赐浴瑶甃，五家会处，花盈山谷。百里遗簪堕珥，尽宝钿珠玉。听突骑、鼙鼓声喧，寂寞霓裳羽衣曲。 
<br>
<br>金舆远幸匆匆速。奈六军不发人争目。明眸皓齿难恋，肠断处、绣囊犹馥。剑阁峥嵘，何况铃声，带雨相续。谩留与、千古伤神，尽入生绡幅。 
<br>
<br>
<br>喜迁莺（真宗幸澶渊） 
<br>
<br>边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。 
<br>
<br>缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发狄酋难保。虏情F274，誓书来，从此年年修好。 
<br>
<br>
<br>减字木兰花（读《神仙传》） 
<br>
<br>茫茫云海。方丈蓬壶何处在。拟泛轻舟。一到金鳌背上游。 
<br>
<br>琼楼珠室。千岁蟠桃初结实。月冷风清。试倩双成吸玉笙。 
<br>
<br>
<br>减字木兰花 
<br>
<br>龟台金母。绀发芳容超敻古。绛节霓旌。青鸟传言若可凭。 
<br>
<br>瑶池罢宴。零落碧桃香片片。八骏西巡。更有何人继后尘。 
<br>
<br>
<br>永遇乐（秋夜有感） 
<br>
<br>秋色方浓，好天凉夜，风雨初霁。缺月如钩，微云半掩，的烁星河碎。爽来轩户，凉生枕簟，夜永悄然无寐。起徘徊，凭栏凝伫，片时万情千意。 
<br>
<br>江湖倦客，年来衰病，坐叹岁华空逝。往事成尘，新愁似锁，谁是知心底。五陵萧瑟，中原杳杳，但有满襟清泪。烛兰缸，呼童取酒，且图径醉。 
<br>
<br>
<br>望江南（池阳道中） 
<br>
<br>归去客，迂骑过江乡。茅店鸡声寒逗月，板桥人迹晓凝霜。 
<br>
<br>一望楚天长。春信早，山路野梅香。映水酒帘斜扬日，隔林渔艇静鸣榔。杳杳下残阳。 
<br>
<br>
<br>水调歌头（同德久诸季小饮，出示所作，即席答之） 
<br>
<br>律吕自相召，韶F324不难谐。致君泽物，古来何世不须才。幸可山林高卧，袖手何妨闲处，醇酒醉朋侪。千里故人驾，不怕物情猜。 
<br>
<br>秋夜永，更秉烛，且衔杯。五年离索，谁谓谈笑豁幽怀。况我早衰多病，屏迹云山深处，俗客不曾来。此日扫花径，蓬户为君开。 
<br>
<br>
<br>水调歌头（与李致远、似之、张柔直会饮） 
<br>
<br>如意始身退，此事古难谐。中年醉饮，多病闲去正当才。长爱兰亭公子，弋钓溪山娱适，甘旨及朋侪。衰疾卧江海，鸥鸟莫惊猜。 
<br>
<br>酒初熟，招我友，共一杯。碧天云卷，高挂明月照人怀。我醉欲眠君去，醉醒君如有意，依旧抱琴来。尚有一壶酒，当复为君开。 
<br>
<br>
<br>水调歌头（似之、申伯、叔阳皆作，再次前韵） 
<br>
<br>物我本虚幻，世事若俳谐。功名富贵，当得须是个般才。幸有山林云水，造物端如有意，分付与吾侪。寄语旧猿鹤，不用苦相猜。 
<br>
<br>醉中适，一杯尽，复一杯。坐间有客，超诣言笑可忘怀。况是清风明月，如会幽人高意，千里自飞来。共笑陶彭泽，空对菊花开。 
<br>
<br>
<br>念奴娇（中秋独坐） 
<br>
<br>暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。 
<br>
<br>怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。 
<br>
<br>
<br>感皇恩 
<br>
<br>九日菊花迟，茱萸却早。嫩蕊浓香自妍好。一簪华发，只恐西风吹帽。细看还遍插，人忘老。 
<br>
<br>千古此时，清欢多少。铁马台空但荒草。旅愁如海，须把金尊销了。暮天秋影碧，云如扫。 
<br>
<br>
<br>渔家傲（九月将尽，菊花始有开者） 
<br>
<br>木落霜清秋色霁。菊苞渐吐金英碎。佳节不随东去水。谁得会。黄花开日重阳至。 
<br>
<br>三径旧栽烟水外。故园凝望空流泪。香色向人如有意。挼落蕊。金尊满满从教醉。 
<br>
<br>
<br>水调歌头（和李似之横山对月） 
<br>
<br>秋杪暑方退，清若玉壶冰。高楼对月，天上宫殿不曾扃。散下凄然风露，影照江山如昼，浑觉俗缘轻。弋者欲何慕，鸿羽正冥冥。 
<br>
<br>世间法，唯此事，最堪凭。太虚心量，聊假梨枣制颓龄。但使心安身健，静看草根泉际，吟蚓与飞萤。一坐小千劫，无念契无生。 
<br>
<br>
<br>江城子（新酒初熟） 
<br>
<br>老饕嗜酒若鸱夷。拣珠玑。自蒸炊。篘尽云腴，浮蚁在瑶卮。有客相过同一醉，无客至，独中之。 
<br>
<br>麹生风味有谁知。豁心脾。展愁眉。玉颊红潮，还似少年时。醉倒不知天地大，浑忘却，是和非。 
<br>
<br>
<br>江城子（九日与诸季登高） 
<br>
<br>客中重九共登高。逼烟霄。见秋毫。云涌群山，山外海翻涛。回首中原何处是，天似幕，碧周遭。 
<br>
<br>茱萸蕊绽菊方苞。左倾醪。右持螯。莫把闲愁，空使寸心劳。会取八荒皆我室，随节物，且游遨。 
<br>
<br>
<br>感皇恩（枕上） 
<br>
<br>西阁夜初寒，炉烟轻袅。竹枕C623衾素屏小。片时清梦，又被木鱼惊觉。半窗残月影，天将晓。 
<br>
<br>幻境去来，胶胶扰扰。追想平生发孤笑。壮怀消散，尽付败荷衰草。个中还得趣，从他老。 
<br>
<br>
<br>望江南 
<br>
<br>新阁就，向日借清光。广厦生风非我志，小窗容膝正相当。聊此傲羲皇。 
<br>
<br>狨尾拂，高挂木绳床。老病维摩谁问疾，散花天女为焚香。恰好细商量。 
<br>
<br>
<br>望江南 
<br>
<br>新酒熟，云液满香篘。溜溜清声归小瓮，温温玉色照瓷瓯。饮兴浩难收。 
<br>
<br>嘉客至，一酌散千忧。顾我老方齐物论，与君同作醉乡游。万事总休休。 
<br>
<br>
<br>望江南 
<br>
<br>新雨足，一夜满南塘。禾更稻向成初吐秀，芰荷虽败尚余香。爽气入轩窗。 
<br>
<br>澄霁后，远岫更青苍。两部蛙声鸣鼓吹，一天星月浸光铓。秋色陡凄凉。 
<br>
<br>
<br>望江南 
<br>
<br>新月出，清影尚苍茫。学扇欲生青海上，如钩先挂碧霄傍。星斗焕文章。 
<br>
<br>林下客，把酒挹孤光。斟酌嫦娥怜我老，故窥书幌照人床。此意自难忘。 
<br>
<br>
<br>江城子（瀑布） 
<br>
<br>琉璃滑处玉花飞。溅珠玑。喷霏微。谁遣银河，一派九天垂。昨夜白虹来涧饮，留不去，许多时。 
<br>
<br>幽人独坐石嵚B539。赏清奇。濯涟漪。不怕深沈，潭底有蛟螭。DA42洞但闻金石奏，猿鸟乐，共忘归。 
<br>
<br>
<br>减字木兰花（荔枝二首） 
<br>
<br>华清赐浴。宝甃温泉浇腻玉。笑靥开时。一骑红尘献荔枝。 
<br>
<br>明珠乍剖。自擘轻红香满手。锦袜罗囊。犹瘗当年驿路旁。 
<br>
<br>
<br>减字木兰花 
<br>
<br>仙姝丽绝。被服红绡肤玉雪。火齐堆盘。常得杨妃带笑看。 
<br>
<br>劳生重马。远贡长为千古话。林下甘芳。却准幽人餍饫尝。 
<br>
<br>
<br>丑奴儿（木犀） 
<br>
<br>幽芳不为春光发，直待秋风。直待秋风。香比余花分外浓。 
<br>
<br>步摇金翠人如玉，吹动珑B53B。吹动珑B53B。恰似瑶台月下逢。 
<br>
<br>
<br>丑奴儿 
<br>
<br>枝头万点妆金蕊，十里清香。十里清香。解引幽人雅思长。 
<br>
<br>玉壶贮水花难老，净几明窗。净几明窗。褪下残英蔌蔌黄。 
<br>
<br>
<br>江城子 
<br>
<br>去年九日在衡阳。满林霜。俯潇湘。回雁峰头，依约雁南翔。遥想茱萸方遍插，唯少我，一枝香。 
<br>
<br>今年佳节幸相将。陟层冈。举华觞。地暖风和，犹未菊开黄。此会明年知健否，判酩酊，醉秋光。 
<br>
<br>
<br>水调歌头（李太白画象） 
<br>
<br>太白乃吾祖，逸气薄青云。开元有道，聊复乘兴一来宾。天子呼来方醉，洒面清泉微醒，余吐拭龙巾。词翰不加点，歌阕满宫春。 
<br>
<br>笔风雨，心锦绣，极清新。大儿中令，神契兼有坐忘人。不识将军高贵，醉里指污吾足，乃敢尚衣嗔。千载已仙去，图象耸风神。 
<br>
<br>
<br>水龙吟（次韵任世初送林商叟海道还闽中） 
<br>
<br>际天云海无涯，径从一叶舟中渡。天容海色，浪平风稳，何尝有飓。鳞甲千山，笙镛群籁，了无遮护。笑读君佳阕，追寻往事，须信道、忘来去。 
<br>
<br>闻说钓鲸公子，为才名、鹗书交举。高怀淡泊，柏台兰省，留连莫住。万里闽山，不从海道，寄声何处。怅七年契阔，无因握手，与开怀语。 
<br>
<br>
<br>水龙吟（上巳日出郊，呈知宗安抚、张参、观文汪相二首） 
<br>
<br>莫春清淑之初，赏心最乐惟修禊。兰亭序饮，泛觞流咏，萧然适意。旧弼宗英，文章贤牧，肯临坰外。向碧山深处，寻花问柳，有佳气、随旌旆。 
<br>
<br>寥落幽人寓止。借僧园、缭云萦水。栽花种竹，凿池开径，渊明岂愧。美景良辰，玉颜方老，欲留何计。对残红嫩绿，开怀笑语，且须同醉。 
<br>
<br>
<br>水调歌头（前题） 
<br>
<br>花径不曾扫，蓬户为君开。元戎小队，清晓佳客与同来。我为衰迟多病，且恁浇花艺药，随分葺池台。多谢故人意，迂访白云隈。 
<br>
<br>暮春月，修禊事，会兰斋。一觞一咏，何愧当日畅幽怀。况是茂林修竹，映带清流湍激，山色碧崔嵬。勿复叹陈迹，且为醉金杯。 
<br>
<br>
<br>江城子（再游武夷，至晞真馆，与道士泛月而归） 
<br>
<br>武夷山里一溪横。晚风清。断霞明。行至晞真、馆下月华生。仙迹灵踪知几许，霞明。行至晞真、馆下月华生。仙迹灵踪知几许，云缥缈，石峥嵘。 
<br>
<br>羽人同载小舟轻。玉壶倾。荐芳馨。酣饮高歌，时作步虚声。一梦游仙非偶尔，回棹远，翠烟凝。 
<br>
<br>
<br>江城子（池阳泛舟作） 
<br>
<br>春来江上打头风。吼层空。卷飞蓬。多少云涛，雪浪暮江中。早是客情多感慨，烟漠漠，雨濛濛。 
<br>
<br>梁溪只在太湖东。长儿童。学庞翁。谁信家书，三月不曾通。见说浙河金鼓震，何日到，羡归鸿。 
<br>
<br>
<br>江城子 
<br>
<br>晓来江口转南风。静烟空。整云蓬。满眼高帆，隐映画图中。呕轧数声离岸舻，云暗淡，雪溟濛。 
<br>
<br>扁舟归去五湖东。狎樵童。侣渔翁。不管人间，荣辱与穷通。试作五噫歌汉室，从隐遁，作梁鸿。 
<br>
<br>
<br>望江南（过分水岭） 
<br>
<br>征骑远，千里别沙阳。泛碧斋傍凝翠阁，栖云寺里印心堂。回首意茫茫。 
<br>
<br>分水岭，烟雨正凄凉。南望瓯闽连海峤，北归吴越过江乡。极目暮云长。 
<br>
<br>
<br>望江南 
<br>
<br>云岭水，南北自分流。触目澜翻飞雪浪，赴溪盘屈转琼钩。呜咽不胜愁。 
<br>
<br>归去客，征骑远闽州。路入江南春信未，日行北陆冷光浮。还揽旧貂裘。 
<br>
<br>
<br>望江南 
<br>
<br>日下，蓑笠老江湖。”今蒙恩北归当践斯言，因作渔父四时词以道意，调寄望江南 
<br>
<br>云棹远，南浦绿波春。日暖风和初解冻，饵香竿袅好垂纶。一钓得金鳞。 
<br>
<br>风乍起，吹皱碧渊沦。红脍斫来龙更美，白醪酤得旨兼醇。一醉武陵人。 
<br>
<br>
<br>望江南 
<br>
<br>清昼永，幽致夏来多。远岸参差风扬柳，平湖清浅露翻荷。移棹钓烟波。 
<br>
<br>凉一霎，飞雨洒轻蓑。满眼生涯千顷浪，放怀乐事一声歌。不醉欲如何。 
<br>
<br>
<br>望江南 
<br>
<br>烟艇稳，浦溆正清秋。风细波平宜进楫，月明江静好沈钩。横笛起汀洲。 
<br>
<br>鲈鳜美，新酿蚁醅浮。休问六朝兴废事，白萍红蓼正凝愁。千古一渔舟。 
<br>
<br>
<br>望江南 
<br>
<br>江上雪，独立钓渔翁。B271笠但闻冰散响，蓑衣时振玉花空。图画若为工。 
<br>
<br>云水暮，归去远烟中。茅舍竹篱依小屿，缩鳊圆鲫入轻笼。欢笑有儿童。 
<br>
<br>
<br>六么令（次韵和贺方回金陵怀古，鄱阳席上作） 
<br>
<br>长江千里，烟淡水云阔。歌沈玉树，古寺空有疏钟发。六代兴亡如梦，苒苒惊时月。兵戈凌灭。豪华销尽，几见银蟾自圆缺。 
<br>
<br>潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设。倚阑凝望，独立渔翁满江雪。 
<br>
<br>
<br>喜迁莺（自池阳泛舟） 
<br>
<br>江天霜晓。对万顷雪浪，云涛氵弥渺远岫参差，烟树微茫，阅尽往来人老。浅沙别浦极望，满目余霞残照。暮云敛，放一轮明月，窥人怀抱。 
<br>
<br>杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。 
<br>
<br>
<br>喜迁莺（塞上词） 
<br>
<br>边城寒早。对漠漠暮秋，霜风烟草。战□长闲，刁斗无声，空使荷戈人老。陇头立马极目，万里长城古道。感怀处，问仲宣云乐，从军多少。 
<br>
<br>缥缈云岭外，夕烽一点，塞上传光小。玉帐尊罍，青油谈笑，肯把壮怀销了。画楼数声残角，吹彻梅花霜晓。愿岁岁静烟尘，羌虏常修邻好。 
<br>
<br>
<br>一翦梅 
<br>
<br>数点梅花玉雪娇。烟水篱边，兰袅青梢。横斜疏影月黄昏，谁使天香，暗淡飘飘。 
<br>
<br>半醉佳人酒未消。宾髻偏时，插更斜袅。尊前还唱早梅词，琼醑何如，□□□□。 
<br>
<br>
<br>玉蝴蝶 
<br>
<br>万古秣陵江国，舣舟烟岸，千里云林。故垒高楼，凝望远水遥岑。景阳钟、那闻旧响，玉树唱、空有余音。感春心。六朝遗事，萧索难寻。 
<br>
<br>甘泉法从弟兄芝玉，顾我情深契阔相思，岂知今日共登临。对尊俎、休辞痛饮，伤志节、须且高吟。柳摇金。断霞轻霭，残照西沈。 
<br>
<br>
<br>水龙吟（次韵和质夫、子瞻杨花词） 
<br>
<br>晚春天气融和，乍惊密雪烟空坠。因风飘荡，千门万户，牵情惹思。青眼初开，翠眉才展，小园长闭。又谁知化作，琼花玉屑，共榆荚、漫天起。 
<br>
<br>深院美人慵困，乱云鬟、尽从妆缀。小廊回处，氍毹重叠，轻拈却碎。飞入楼台，舞穿帘幕，总归流水。怅青春又过，年年此恨，满东风泪。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
