<HTML>
<HEAD>
<TITLE>朱敦儒词选  - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/SongCiJingXuan/">宋词精选</a> <FONT color=#BCB6A0>&gt;&gt;</font> 朱敦儒词选 </TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>朱敦儒词选 </strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-29&nbsp;&nbsp;文章类别:宋词精选&nbsp;&nbsp;阅读次数:<script language=javascript src="../../hits.php?articleid=5889"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'朱敦儒词选 ')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[朱敦儒词选 ]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 鹧鸪天 西都作
<br>
<br>我是清都山水郎。天教分付与疏狂。曾批给雨支风券，累上留云借月章。
<br>诗万首，酒千觞。几曾着眼看侯王。玉楼金阙慵归去，且插梅花醉洛阳。
<br>
<br>
<br>鹧鸪天
<br>
<br>曾为梅花醉不归。佳人挽袖乞新词。轻红遍写鸳鸯带，浓碧争斟翡翠卮。
<br>人已老，事皆非。花前不饮泪沾衣。如今但欲关门睡，一任梅花作雪飞。
<br>
<br>
<br>鹧鸪天
<br>
<br>检尽历头冬又残。爱他风雪忍他寒。拖条竹杖家家酒，上个蓝舆处处山。
<br>添老大，转痴顽。谢天教我老来闲。道人还了鸳鸯债，纸帐梅花醉梦间。
<br>
<br>
<br>一落索
<br>
<br>惯被好花留住。蝶飞莺语。少年场上醉乡中，容易放、春归去。
<br>今日江南春暮。朱颜何处。莫将愁绪比飞花，花有数、愁无数。
<br>
<br>
<br>好事近 渔父词
<br>
<br>摇首出红尘，醒醉更无时节。活计绿蓑青笠，惯披霜冲雪。
<br>晚来风定钓丝闲，上下是新月。千里水天一色，看孤鸿明灭。
<br>
<br>
<br>好事近 渔父词
<br>
<br>渔父长身来，只共钓竿相识。随意转船回棹，似飞空无迹。
<br>芦花开落任浮生，长醉是良策。昨夜一江风雨，都不曾听得。
<br>
<br>
<br>好事近 渔父词
<br>
<br>拨转钓鱼船，江海尽为吾宅。恰向洞庭沽酒，却钱塘横笛。
<br>醉颜禁冷更添红，潮落下前碛。经过子陵滩畔，得梅花消息。
<br>
<br>
<br>好事近 渔父词
<br>
<br>短棹钓船轻，江上晚烟笼碧。塞雁海鸥分路，占江天秋色。
<br>锦鳞拨刺满篮鱼，取酒价相敌。风顺片帆归去，有何人留得。
<br>
<br>
<br>好事近 渔父词
<br>
<br>失却故山云，索手指空为客。莼菜鲈鱼留我，住鸳鸯湖侧。
<br>偶然添酒旧壶卢，小醉度朝夕。吹笛波楼下，有何人相识。
<br>
<br>
<br>好事近 渔父词
<br>
<br>猛向这边来，得个信音端的。天与一轮钓线，领烟波千亿。
<br>红尘今古转船头，鸥鹭已陈迹。不受世间拘束，任东西南北。
<br>
<br>
<br>临江仙
<br>
<br>直自凤凰城破后，擘钗破镜分飞。天涯海角信音稀。梦回辽海北，魂断玉关西。
<br>月解重圆星解聚，如何不见人归。今春还听杜鹃啼。年年看塞雁，一十四番回。
<br>
<br>
<br>浪淘沙 康州泊船
<br>
<br>风约雨横江，秋满蓬窗。个中物色尽凄凉。更是行人行未得，独系归艎。
<br>拥被换残香。黄卷堆床。开愁展恨翦思量。伊是浮云侬是梦，休问家乡。
<br>
<br>
<br>朝中措
<br>
<br>先生筇杖是生涯。挑月更担花。把住都无憎爱，放行总是烟霞。
<br>飘然携去，旗亭问酒，萧寺寻茶。恰似黄郦无定，不知飞到谁家。
<br>
<br>
<br>朝中措
<br>
<br>登临何处自销忧。直北看扬州。朱雀桥边晚市，石头城下新秋。
<br>昔人何在，悲凉故国，寂寞潮头。个是一场春梦，长江不住东流。
<br>
<br>
<br>朝中措
<br>
<br>当年弹铗五陵间。行处万人看。雪猎星飞羽箭，春游花簇雕鞍。
<br>飘零到此，天涯倦客，海上苍颜。多谢江南苏小，尊前怪我青衫。
<br>
<br>
<br>朝中措
<br>
<br>红稀绿暗掩重门。芳径罢追寻。已是老于前岁，那堪穷似他人。
<br>一杯自劝，江湖倦客，风雨残春。不是酴醿相伴，如何过得黄昏。
<br>
<br>
<br>长相思
<br>
<br>昨日晴。今日阴。楼下飞花楼上云。阑干双泪痕。
<br>江南人。江北人。一样春风两样情。晚寒潮未平。
<br>
<br>
<br>沙塞子
<br>
<br>万里飘零南越，山引泪，酒添愁。不见凤楼龙阙、又惊秋。
<br>九日江亭闲望，蛮树绕，瘴云浮。肠断红蕉花晚、水西流。
<br>
<br>
<br>西江月
<br>
<br>世事短如春梦，人情薄似秋云。不须计较苦劳心。万事原有命。
<br>幸过三杯酒好，况逢一朵花新。片时欢笑且相亲。明日阴晴未定。
<br>
<br>
<br>点绛唇
<br>
<br>淮海秋风，冶城飞下扬州叶。画船催发。倾酒留君别。
<br>卧倒金壶，相对天涯客。阳关彻。大江横绝。泪湿杯中月。
<br>
<br>
<br>减字木兰花
<br>
<br>刘郎已老。不管桃花依旧笑。要听琵琶。重院莺啼觅谢家。
<br>曲终人醉。多似浔阳江上泪。万里东风。国破山河落照红。
<br>
<br>
<br>减字木兰花
<br>
<br>慵歌怕酒。今日春衫惊着瘦。双燕帘栊。金鸭香沈客泪中。
<br>琵琶重听。谁信人间多少恨，落日东风。吹得桃花满院红。
<br>
<br>
<br>卜算子
<br>
<br>旅雁向南飞，风雨群初失。饥渴辛勤两翅垂，独下寒汀立。
<br>鸥鹭苦难亲，矰缴忧相逼。云海茫茫无处归，谁听哀鸣急。
<br>
<br>
<br>诉衷情
<br>
<br>老人无复少年欢。嫌酒倦吹弹。黄昏又是风雨，楼外角声残。
<br>悲故国，念尘寰。事难言。下了纸帐，曳上青毡，一任霜寒。
<br>
<br>
<br>采桑子 彭浪矶
<br>
<br>扁舟去作江南客，旅雁孤云。万里烟尘。回首中原泪满巾。
<br>碧山对晚汀洲冷，枫叶芦根。日落波平。愁损辞乡去国人。
<br>
<br>
<br>采桑子
<br>
<br>一番海角凄凉梦，却到长安。翠帐犀帘。依旧屏斜十二山。
<br>玉人为我调琴瑟，颦黛低鬟。云散香残。风雨蛮溪半夜寒。
<br>
<br>
<br>相见欢
<br>
<br>东风吹尽江梅。橘花开。旧日吴王宫殿、长青苔。
<br>今古事。英雄泪。老相催。长恨夕阳西去、晚潮回。
<br>
<br>
<br>相见欢
<br>
<br>金陵城上西楼。倚清秋。万里夕阳垂地、大江流。
<br>中原乱。簪缨散。几时收。试倩悲风吹泪、过扬州。
<br>
<br>
<br>卜算子
<br>
<br>碧瓦小红楼，芳草江南岸。雨后纱窗几阵寒，零落梨花晚。
<br>看到水如云，送尽鸦成点。南北东西处处愁，独倚阑干遍。
<br>
<br>
<br>卜算子
<br>
<br>古涧一枝梅，免被园林锁。路远山深不怕寒，似共春相趓。
<br>幽思有谁知，托契都难可。独自风流独自香，明月来寻我。
<br>
<br>
<br>水调歌头 淮阴作
<br>
<br>当年五陵下，结客占春游。红缨翠带，谈笑跋马水西头。
<br>落日经过桃叶，不管插花归去，小袖挽人留。换酒春壶碧，脱帽醉青楼。
<br>
<br>楚云惊，陇水散，两飘流。如今憔悴，天涯何处可销忧。
<br>长揖飞鸿旧月。不知今夕烟水，都照几人愁。有泪看芳草，无路认西州。
<br>
<br>
<br>水调歌头 对月有感
<br>
<br>天宇着垂象，日月共回旋。因何明月，偏被指点古来传。
<br>浪语修成七宝，漫说霓裳九奏，阿姊最婵娟。愤激书青奏，伏愿听臣言。
<br>
<br>诏六丁，驱狡兔，屏痴蟾。移根老桂，种在历历白榆边。
<br>深锁广寒宫殿，不许姮娥歌舞，按次守星躔。永使无亏缺，长对日团圆。
<br>
<br>
<br>水龙吟
<br>
<br>放船千里凌波去。略为吴山留顾。云屯水府，涛随神女，九江东注。
<br>北客翩然，壮心偏感，年华将暮。念伊嵩旧隐，巢由故友，南柯梦、遽如许。
<br>
<br>回首妖氛未扫，问人间、英雄何处。奇谋报国，可怜无用，尘昏白羽。
<br>铁锁横江，锦帆冲浪，孙郎良苦。但愁敲桂棹，悲吟梁父，泪流如雨。
<br>
<br>
<br>忆秦娥 若无置酒朝元亭，师厚同饮作
<br>
<br>西江碧。江亭夜燕天涯客。天涯客。一杯相属，此夕何夕。
<br>烛残花懒歌声急。秦关汉苑无消息。无消息。戍楼吹角，故人难得。
<br>
<br>
<br>念奴娇 垂虹亭
<br>
<br>放船纵棹，趁吴江风露，平分秋色。帆卷垂虹波面冷，初落萧萧枫叶。
<br>万顷琉璃，一轮金鉴，与我成三客。碧空寥廓，瑞星银汉争白。
<br>深夜悄悄鱼龙，灵旗收暮霭，天光相接。莹澈乾坤，全放出、叠玉层冰宫阙。
<br>洗尽凡心，相忘尘世，梦想都销歇。胸中云海，浩然犹浸明月。
<br>
<br>
<br>念奴娇
<br>
<br>插天翠柳，被何人，推上一轮明月。照我藤床凉似水，飞入瑶台琼阙。
<br>雾冷笙箫，风轻环佩，玉锁无人掣。闭云收尽，海光天影相接。
<br>
<br>谁信有药长生，素娥新链就，飞霜凝雪。打碎珊瑚，争似看、仙桂扶疏横绝。
<br>洗尽凡心，满身清露，冷浸萧萧发。明朝尘世，记取休向人说。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
