<HTML>
<HEAD>
<TITLE>姜夔词选 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/SongCiJingXuan/">宋词精选</a> <FONT color=#BCB6A0>&gt;&gt;</font> 姜夔词选</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>姜夔词选</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-29&nbsp;&nbsp;文章类别:宋词精选&nbsp;&nbsp;阅读次数:<script language=javascript src="../../hits.php?articleid=5868"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'姜夔词选')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[姜夔词选]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 点绛唇
<br>￣￣
<br>丁未冬，过吴松作。
<br>
<br>燕雁无心，太湖西畔随云去。数峰清苦，商略黄昏雨。　　
<br>第四桥边，拟共天随住。今何许？凭栏怀古，残柳参差舞。
<br>
<br>
<br>鹧鸪天
<br>￣￣
<br>己酉之秋，苕溪记所见。
<br>
<br>京洛风流绝代人，因何风絮落溪津。笼鞋浅出鸦头袜，知是凌波缥缈身。　　
<br>红乍笑，绿长颦，与谁同度可怜春。鸳鸯独宿何曾惯，化作西楼一缕云。
<br>
<br>
<br>鹧鸪天
<br>￣￣
<br>丁巳元日。
<br>
<br>柏绿椒红事事新，隔篱灯影贺年人。三茅钟动西窗晓，诗鬓无端又一春。　　
<br>慵对客，缓开门，梅花闲伴老来身。娇儿学作人间字，郁垒神荼写未真。
<br>
<br>
<br>鹧鸪天
<br>￣￣
<br>正月十一日观灯。
<br>
<br>巷陌风光纵赏时，笼纱未出马先嘶。白头居士无呵殿，只有乘肩小女随。　　
<br>花满市，月侵衣，少年情事老来悲。沙河塘上春寒浅，看了游人缓缓归。
<br>
<br>
<br>鹧鸪天
<br>￣￣
<br>元夕不出。
<br>
<br>忆昨天街预赏时，柳悭梅小未教知。而今正是欢游夕，却怕春寒自掩扉。　　
<br>帘寂寂，月低低，旧情惟有绛都词。芙蓉影暗三更后，卧听邻娃笑语归。
<br>
<br>
<br>鹧鸪天
<br>元夕有所梦。
<br>
<br>肥水东流无尽期，当初不合种相思。梦中未比丹青见，暗里忽惊山鸟啼。　　
<br>春未绿，鬓先丝，人间别久不成悲。谁教岁岁红莲夜，两处沉吟各自知。
<br>
<br>
<br>鹧鸪天
<br>￣￣
<br>十六夜出。
<br>
<br>辇路珠帘两行垂，千枝银烛舞凄凄。东风历历红楼下，谁识三生杜牧之。　　
<br>欢正好，夜何其。明朝春过小桃枝。鼓声渐远游人散，惆怅归来有月知。
<br>
<br>
<br>杏花天影
<br>￣￣
<br>丙午之冬，发沔口，丁未正月二日，道金陵，北望淮楚，风月清
<br>淑，小舟挂席，容与波上。
<br>
<br>绿丝低拂鸳鸯浦，想桃叶当时唤渡。又将愁眼与春风，待去，倚兰桡更少驻。　　
<br>金陵路、莺吟燕舞，算潮水知人最苦。满汀芳草不成归，日暮，更移舟向甚处？
<br>
<br>
<br>玉梅令（高平调）
<br>￣￣
<br>石湖家自制此声，未有语实之，命予作。石湖宅南，隔河有圃曰
<br>苑村，梅开雪落，竹院深静，而石湖畏寒不出，故戏及之。
<br>
<br>疏疏雪片，散入溪南苑。春寒锁、旧家亭馆。
<br>有玉梅几树，背立怨东风，高花未吐，暗香已远。　　
<br>公来领略，梅花能劝，花长好、愿公更健。
<br>便揉春为酒，翦雪作新诗，拚一日、绕花千转。
<br>
<br>
<br>踏莎行
<br>￣￣
<br>自沔东来，丁未元日至金陵，江上感梦而作。
<br>
<br>燕燕轻盈，莺莺娇软，分明又向华胥见。夜长争得薄情知？春初早被相思染。　　
<br>别后书辞，别时针线，离魂暗逐郎行远。淮南皓月冷千山，冥冥归去无人管。
<br>
<br>
<br>浣溪沙
<br>￣￣
<br>丙辰岁不尽五日，吴松作。
<br>
<br>雁怯重云不肯啼，画船愁过石塘西，打头风浪恶禁持。　　
<br>春浦渐生迎棹绿，小梅应长亚门枝；一年灯火要人归。
<br>
<br>
<br>霓裳中序第一
<br>￣￣
<br>丙午岁，留长沙，登祝融，因得其祠神之曲，曰黄帝盐、苏合香
<br>。又于乐工故书中得商调霓裳曲十八阕，皆虚谱无词。按沈氏乐
<br>律“霓裳道调”，此乃商调；乐天诗云“散序六阕”，此特两阕
<br>。未知孰是？然音节闲雅，不类今曲。予不暇尽作，作中序一阕
<br>传于世。予方羁游，感此古音，不自知其词之怨抑也。
<br>
<br>亭皋正望极，乱落江莲归未得，多病却无气力。况纨扇渐疏，罗衣初索。
<br>流光过隙，叹杏梁双燕如客。人何在？一帘淡月，仿佛照颜色。　　
<br>幽寂，乱蛩吟壁，动庾信清愁似织。沉思年少浪迹，笛里关山，柳下坊陌。
<br>坠红无信息，漫暗水涓涓溜碧。漂零久，而今何意，醉卧酒垆侧！
<br>
<br>
<br>庆宫春
<br>￣￣
<br>绍熙辛亥除夕，予别石湖归吴兴，雪后夜过垂虹，尝赋诗云：「
<br>笠泽茫茫雁影微，玉峰重叠护云衣；长桥寂寞春寒夜，只有诗人
<br>一舸归。」后五年冬，复与俞商卿、张平甫、①朴翁自封禺同载
<br>诣梁溪，道经吴松，山寒天迥，云浪四合，中夕相呼步垂虹，星
<br>斗下垂，错杂渔火，朔吹凛凛，卮酒不能支，朴翁以衾自缠，犹
<br>相与行吟，因赋此阕，盖过旬涂稿乃定。朴翁咎予无益，然意所
<br>耽不能自已也。平甫、商卿、朴翁皆工于诗，所出奇诡，予亦强
<br>追逐之。此行既归，各得五十馀解。
<br>
<br>双浆莼波，一蓑松雨，暮愁渐满空阔。呼我盟鸥，翩翩欲下，背人还过木末。
<br>那回归去，荡云雪，孤舟夜发。伤心重见，依约眉山，黛痕低压。　　
<br>采香径里春寒，老子婆娑，自歌谁答。垂虹西望，飘然引去，此兴平生难遏。
<br>酒醒波远，政凝想、明②素袜。如今安在，唯有栏杆，伴人一霎。
<br>
<br>【检字】
<br>
<br>①　金舌。读 xian1。
<br>②　王当。读 dang1。
<br>
<br>
<br>齐天乐（黄钟宫）
<br>￣￣
<br>丙辰岁，与张功父会饮张达可之堂。闻屋壁间蟋蟀有声，功父约
<br>予同赋，以授歌者。功父先成，辞甚美。予裴徊末利花间，仰见
<br>秋月，顿起幽思，寻亦得此。蟋蟀，中都呼为促织，善斗。好事
<br>者或以二三十万钱致一枚，镂象齿为楼观以贮之。
<br>
<br>庾郎先自吟愁赋，凄凄更闻私语。露湿铜铺，苔侵石井，都是曾听伊处。
<br>哀音似诉，正思妇无眠，起寻机杼。曲曲屏山，夜凉独自甚情绪？　　
<br>西窗又吹夜雨，为谁频断续，相和砧杵？候馆迎秋，离宫吊月，别有伤心无数。
<br>豳诗漫舆，笑篱落呼灯，世间儿女。写入琴丝，一声声更苦！
<br>
<br>
<br>满江红
<br>￣￣
<br>满江红旧调用仄韵，多不协律。如末句云「无心扑」三字，歌者
<br>将“心”字融入去声，方协音律。予欲以平韵为之，久不能成。
<br>因泛巢湖，闻远岸箫鼓声，问之舟师，云“居人为此湖神姥寿也
<br>。”予因祝曰：“得一席风径至居巢，当以平韵满江红为迎送神
<br>曲。”言讫，风与笔俱驶，顷刻而成。末句云「闻佩环」，则协
<br>律矣。书于绿笺，沉于白浪，辛亥正月晦也。是年六月，复过祠
<br>下，因刻之柱间。有客来自居巢云：“土人祠姥，辄能歌此词。
<br>”按曹操至濡须口，孙权遗操书曰：“春水方生，公宜速去。”
<br>操曰：“孙权不欺孤”，乃撤军还。濡须口与东关相近，江湖水
<br>之所出入。予意春水方生，必有司之者，故归其功于姥云。
<br>
<br>仙姥来时，正一望千顷翠澜。旌旗共乱云俱下，依约前山。
<br>命驾群龙金作轭，相从诸娣玉为冠。向夜深、风定悄无人，闻佩环。　　
<br>神奇处，君试看。奠淮右，阻江南。遣六丁雷电，别守东关。
<br>却笑英雄无好手，一篙春水走曹瞒。又怎知、人在小红楼，帘影间。
<br>
<br>【注释】
<br>
<br>诸娣：姜夔自注，“庙中列坐如夫人者十三人。”
<br>
<br>
<br>一萼红
<br>￣￣
<br>丙午人日，予客长沙别驾之观政堂。堂下曲沼，沼西负古垣，有
<br>卢橘幽篁，一径深曲；穿径而南，官梅数十株，如椒如菽，或红
<br>破白露，枝影扶疏。著屐苍苔细石间，野兴横生，亟命驾登定王
<br>台，乱湘流入麓山。湘云低昂，湘波容与，兴尽悲来，醉吟成调。
<br>
<br>古城阴，有官梅几许，红萼未宜簪。池面冰胶，墙腰雪老，云意还又沉沉。
<br>翠藤共闲穿径竹，渐笑语惊起卧沙禽。野老林泉，故王台榭，呼唤登临。　　
<br>南去北来何事？荡湘云楚水，目极伤心。朱户黏鸡，金盘簇燕，空叹时序侵寻。
<br>记曾共西楼雅集，想垂杨还袅万丝金。待得归鞍到时，只怕春深。
<br>
<br>
<br>念奴娇
<br>￣￣
<br>予客武陵，湖北宪治在焉。古城野水，乔木参天，予与二三友日
<br>荡舟其间，薄荷花而饮，意象幽闲，不类人境。秋水且涸，荷叶
<br>出地寻丈，因列坐其下，上不见日，清风徐来，绿云自动，间于
<br>疏处窥见游人画船，亦一乐也。①来吴兴，数得相羊荷花中。又
<br>夜泛西湖，光景奇绝，故以此句写之。
<br>
<br>闹红一舸，记来时、尝与鸳鸯为侣。三十六陂人未到，水佩风裳无数。
<br>翠叶吹凉，玉容销酒，更洒菰蒲雨。嫣然摇动，冷香飞上诗句。　　
<br>日暮青盖亭亭，情人不见，争忍凌波去。只恐舞衣寒易落，愁入西风南浦。
<br>高柳垂阴，老鱼吹浪，留我花间住。田田多少，几回沙际归路。
<br>
<br>【检字】
<br>
<br>①　去曷。读 qie4 。
<br>
<br>
<br>法曲献仙音
<br>￣￣
<br>张彦功官舍在铁冶岭上，即昔之教访使舍。高斋下瞰湖山，光景
<br>奇绝。予数过之，为赋此。
<br>
<br>虚阁笼寒，小帘通月，暮色偏怜高处。树隔离宫，水平驰道，湖山尽入尊俎。
<br>奈楚客，淹留久，砧声带愁去。　　
<br>屡回顾，过秋风未成归计。谁念我、重见冷枫红舞。
<br>唤起淡妆人，问逋仙今在何许？象笔鸾笺，甚而今、不道秀句。
<br>怕平生幽恨，化作沙边烟雨。
<br>
<br>
<br>琵琶仙
<br>￣￣
<br>《吴都赋》云：「户藏烟浦，家具画船」，唯吴兴为然，春游之
<br>盛，西湖未能过也。己酉岁，予与萧时父载酒南郭，感遇成歌。
<br>
<br>双浆来时，有人似、旧曲桃根桃叶。歌扇轻约飞花，娥眉正奇绝。
<br>春渐远，汀洲自绿，更添了、几声啼①。十里扬州，三生杜牧，前事休说。　　
<br>又还是、宫烛分烟，奈愁里匆匆换时节。都把一襟芳思，与空阶榆荚。
<br>千万缕、藏鸦细柳，为玉尊、起舞回雪。想见西出阳关，故人初别。
<br>
<br>【检字】
<br>
<br>①　决换鸟旁，鸟在右边。读 jue2 。
<br>
<br>
<br>玲珑四犯
<br>￣￣
<br>越中岁暮，闻箫鼓感怀。
<br>
<br>垒鼓夜寒，垂灯春浅，匆匆时事如许！倦游欢意少，俯仰悲今古。
<br>江淹又吟恨赋，记当时、送君南浦。万里乾坤，百年身世，唯有此情苦。　　
<br>扬州柳垂官路，有轻盈换马，端正窥户。酒醒明月下，梦逐潮声去。
<br>文章信美知何用，漫赢得天涯羁旅。教说与，春来要、寻花伴侣。
<br>
<br>
<br>探春慢
<br>￣￣
<br>予自孩幼从先人宦于古沔，女须因嫁焉。中去复来几二十年，岂
<br>惟姊弟之爱，沔之父老儿女子亦莫不予爱也。丙午冬，千岩老人
<br>约予过苕①，岁晚乘涛载雪而下，顾念依依，殆不能去。作此曲
<br>别郑次皋、辛克清、姚刚中诸君。
<br>
<br>衰草愁烟，乱鸦送日，风沙回旋平野。拂雪金鞭，欺寒茸帽，还记章台走马。
<br>谁念漂零久，漫赢得幽怀难写。故人清沔相逢，小窗间共情话。　　
<br>长恨离多会少，重访问竹西，珠泪盈把。雁碛波平，渔汀人散，老去不堪游冶。
<br>无奈苕溪月，又照我扁舟东下。甚日归来，梅花零乱春夜。
<br>
<br>【检字】
<br>
<br>①　言加雨头。读 zha4 。浙江吴兴东苕溪、西苕溪合流后称①溪。
<br>
<br>
<br>八归
<br>￣￣
<br>湘中送胡德华。
<br>
<br>芳莲坠纷，疏桐吹绿，庭院暗雨乍歇。无端抱影销魂处，还见①墙萤暗，藓阶蛩切。
<br>送客重寻西去路，问水面琵琶谁拨。最可惜一片江山，总付与啼②。　　
<br>长恨相从未款，而今何事，又对西风离别。渚寒烟淡，棹移人远，缥缈行舟如叶。
<br>想文君望久，倚竹愁生步罗袜。归来后，翠尊双饮，下了珠帘，玲珑闲看月。
<br>
<br>【检字】
<br>
<br>①　条的繁体加竹头。读 xiao3，小竹子。
<br>②　决换鸟旁，鸟在右边。读 jue2 。
<br>
<br>
<br>扬州慢
<br>￣￣
<br>淳熙丙申正日，予过维扬。夜雪初霁，荠麦弥望。入其城则四壁
<br>萧条，寒水自碧，暮色渐起，戍角悲吟。予怀怆然，感慨今昔，
<br>因自度此曲。千岩老人以为有《黍离》之悲也。
<br>
<br>淮左名都，竹西佳处，解鞍少驻初程。过春风十里，尽荠麦青青。
<br>自胡马窥江去后，废池乔木，犹厌言兵。渐黄昏、清角吹寒，都在空城。　　
<br>杜郎俊赏，算而今重到须惊。纵豆蔻词工，青楼梦好，难赋深情。
<br>二十四桥仍在，波心荡冷月无声。念桥边红药，年年知为谁生。
<br>
<br>
<br>长亭怨慢（中吕宫）
<br>￣￣
<br>予颇喜自制曲，初率意为长短句，然后协以律，故前後阕多不同
<br>。桓大司马云：「昔年种柳，依依汉南，今看摇落，凄怆江潭，
<br>树犹如此，人何以堪！」此语予深爱之。
<br>
<br>渐吹尽、枝头香絮，是处人家，绿深门户。远浦萦回，暮帆零乱向何许。
<br>阅人多矣，谁得似长亭树。树若有情时，不会得青青如此。　　
<br>日暮，望高城不见，只见乱山无数。韦郎去也，怎忘得玉箫分付。
<br>第一是早早归来，怕红萼无人为主！算空有并刀，难翦离愁千缕。
<br>
<br>
<br>淡黄柳（正平调近）
<br>￣￣
<br>客居合肥南城赤阑桥之西，巷陌凄凉，与江左异，唯柳色夹道，
<br>依依可怜。因度此阕，以纾客怀。
<br>
<br>空城晓角，吹入垂杨陌。马上单衣寒恻恻。看尽鹅黄嫩绿，都是江南旧相识。　　
<br>正岑寂，明朝又寒食。强摧酒、小桥宅。怕梨花落尽成秋色。燕燕飞来，问春何在，唯有池塘自碧。
<br>
<br>
<br>暗香
<br>￣￣
<br>辛亥之冬，予载雪诣石湖。止既月，授简索句，且征新声，作此
<br>两曲。石湖把玩不已，使工妓隶习之，音节谐婉，乃名之曰《暗
<br>香》《疏影》。
<br>
<br>旧时月色，算几番照我，梅边吹笛。唤起玉人，不管清寒与攀摘。
<br>何逊而今渐老，都忘却春风词笔。但怪得竹外疏花，香冷入瑶席。　　
<br>江国，正寂寂。叹寄与路遥，夜雪初积。翠尊易泣，红萼无言耿相忆。
<br>
<br>
<br>疏影
<br>￣￣
<br>苔枝缀玉，有翠禽小小，枝上同宿。客里相逢，篱角黄昏，无言自倚修竹。
<br>昭君不惯胡沙远，但暗忆、江南江北。想佩环、月夜归来，化作此花幽独。　　
<br>犹记深宫旧事，那人正睡里，飞近蛾绿。莫似春风，不管盈盈，早与安排金屋。
<br>还教一片随波去，又却怨、玉龙哀曲。等恁时、重觅幽香，已入小窗横幅。
<br>
<br>
<br>惜红衣
<br>￣￣
<br>吴兴号水晶宫，荷花盛丽。陈简斋云：「今年何以报君恩，一路
<br>荷花相送到青墩。」亦可见矣。丁末之夏，予游千岩，数往来红
<br>香中，自度此曲，以无射宫歌之。
<br>
<br>簟枕邀凉，琴书换日，睡馀无力。细洒冰泉，并刀破甘碧。
<br>墙头换酒，谁问讯城南诗客。岑寂，高柳晚蝉，说西风消息。　　
<br>虹梁水陌，鱼浪吹香，红衣半狼藉。维舟试望，故国眇天北。
<br>可惜渚边沙外，不共美人游历。问甚时同赋，三十六陂秋色。
<br>
<br>
<br>凄凉犯
<br>￣￣
<br>合肥巷陌皆种柳，秋风夕起骚骚然。予客居阖户，时闻马嘶，出
<br>城四顾，则荒烟野草，不胜凄黯，乃著此解。琴有凄凉调，假以
<br>为名。凡曲言犯者，谓以宫犯商、商犯宫之类，如道调宫上“字
<br>”住，双调宫亦“上”字住，所住字同，故道调曲中犯双调，或
<br>于双调曲中犯道调，其他准此。唐人乐书云：“犯有正旁偏侧，
<br>宫犯宫为正，宫犯商为旁，宫犯角为偏，宫犯羽为侧。”此说非
<br>也，十二宫所住字各不同，不容相犯。十二宫特可犯商、角、羽
<br>耳。予归行都，以此曲示国工田正德，使以哑①栗吹之，其韵极
<br>美。亦曰瑞鹤仙影。
<br>
<br>绿杨巷陌秋风起，边城一片离索。马嘶渐远，人归甚处，戍楼吹角。
<br>情怀正恶，更蓑草寒烟淡薄。似当时、将军部曲，迤逦度沙漠。　　
<br>追念西湖上，小舫携歌，晚花行乐。旧游在否，想如今、翠凋红落。
<br>漫写羊裙，等新雁来时系著。怕匆匆、不肯寄与误后约。
<br>
<br>【检字】
<br>
<br>①　上咸下角。读 bi4。
<br>
<br>
<br>翠楼吟（双调）
<br>￣￣
<br>淳熙丙午冬，武昌安远楼成，与刘去非诸友落之，度曲见志。予
<br>去武昌十年，故人有泊舟鹦鹉洲者，闻小姬歌此词，问之，颇能
<br>道其事，还吴为予言之。兴怀昔游，且伤今之离索也。
<br>
<br>月冷龙沙，尘清虎落，今年汉①初赐。新翻胡部曲，听毡幕元戎歌吹。
<br>层楼高峙。看栏曲萦红，檐牙飞翠。人姝丽，粉香吹下，夜寒风细。　　
<br>此地，宜有词仙，拥素云黄鹤，与君游戏。玉梯凝望久，叹芳草萋萋千里。
<br>天涯情味，仗酒祓清愁，花销英气。西山外，晚来还卷、一帘秋霁。
<br>
<br>【检字】
<br>
<br>①　酉甫。读 pu2。
<br>
<br>
<br>湘月
<br>￣￣
<br>长溪杨胜伯典长沙楫棹，居濒湘江，窗间所见，如燕公、郭熙画
<br>图，卧起幽适。丙午七月既望，声伯约予与赵景鲁、景望、萧和
<br>父、裕父、时父、恭父，大舟泛湘。放乎中流，山水空寒，烟月
<br>交映，凄然其为秋也。坐客皆小冠①服，或弹琴，或浩歌，或自
<br>酌，或援笔搜句。予度此曲，即念奴娇之隔指声也，于双调中吹
<br>之。隔指亦谓之“过腔”，见晁无咎集，凡能吹竹者便能过腔也。
<br>
<br>五湖旧约，问经年底事，长负清景。暝入西山，渐唤我一叶夷犹乘兴。
<br>倦网都收，归禽时度，月上汀洲冷。中流容与，画桡不点清镜。　　
<br>谁解唤起湘灵，烟鬟雾鬓，理哀弦鸿阵。玉麈谈玄，叹坐客多少风流名胜。
<br>暗柳萧萧，飞星冉冉，夜久知秋信。鲈鱼应好，旧家乐事谁省。
<br>
<br>【检字】
<br>
<br>①　束加丝旁。读 shu1 ，纺粗丝。
<br>
<br>
<br>永遇乐
<br>￣￣
<br>次稼轩北固楼词韵
<br>
<br>云隔迷楼，苔封很石，人向何处？数骑秋烟，一篙寒汐，千古空来去。
<br>使君心在，苍崖绿嶂，苦被北门留住。有尊中酒差可饮，大旗尽绣熊虎。　　
<br>前身诸葛，来游此地，数语便酬三顾。楼外冥冥，江皋隐隐，认得征西路。
<br>中原生聚，神州耆老，南望长淮金鼓。问当时依依种柳，至今在否？
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
