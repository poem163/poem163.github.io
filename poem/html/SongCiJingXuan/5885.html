<HTML>
<HEAD>
<TITLE>舒亶词全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/SongCiJingXuan/">宋词精选</a> <FONT color=#BCB6A0>&gt;&gt;</font> 舒亶词全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>舒亶词全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-29&nbsp;&nbsp;文章类别:宋词精选&nbsp;&nbsp;阅读次数:<script language=javascript src="../../hits.php?articleid=5885"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'舒亶词全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[舒亶词全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 临江仙（送鄞令李易初） 
<br>折柳门前鹦鹉绿，河梁小驻归船。不堪花发对离筵。孤村啼鴂日，深院落花天。 
<br>
<br>文采弟兄真叠玉，赤霄去路谁先。明朝便恐各风烟。江山如有恨，桃李自无言。 
<br>
<br>
<br>点绛唇（周园分题得湖上闻乐） 
<br>
<br>紫雾香浓，翠华风转花随辇。洞天云暖。一片笙歌远。 
<br>
<br>水展龙舟，忆侍瑶池宴。闲庭院。梦回春半。雪鬓无人见。 
<br>
<br>
<br>散天花（次师能韵） 
<br>
<br>云断长空叶落秋。寒江烟浪静，月随舟。西风偏解送离愁。声声南去雁，下汀洲。 
<br>
<br>无奈多情去复留。骊歌齐唱罢，泪争流。悠悠别恨几时休。不堪残酒醒，凭危楼。 
<br>
<br>
<br>醉花阴（试茶） 
<br>
<br>露芽初破云腴细。玉纤纤亲试。香雪透金瓶，无限仙风，月下人微醉。 
<br>
<br>相如消渴无佳思。了知君此意。不信老卢郎，花底春寒，赢得空无睡。 
<br>
<br>
<br>醉花阴（越州席上官妓献梅花） 
<br>
<br>月幌风帘香一阵。正千山雪尽。冷对酒尊傍，无语含情，别是江南信。 
<br>
<br>寿阳妆罢人微困。更玉钗斜衬。拟插一枝归，只恐风流，羞上潘郎鬓。 
<br>
<br>
<br>虞美人（寄公度） 
<br>
<br>芙蓉落尽天涵水。日暮沧波起。背飞双燕贴云寒。独向小楼东畔、倚阑看。 
<br>
<br>浮生只合尊前老。雪满长安道。故人早晚上高台。赠我江南春色、一枝梅。 
<br>
<br>
<br>虞美人（周园欲雪） 
<br>
<br>酒边陡觉罗衣暖。独倚黄昏看。寒鸦两两下楼东。著处暗云垂地、一重重。 
<br>
<br>红炉欢坐谁能醉。多少看花意。谢娘也拟殢春风。便道无端柳絮、逼帘栊。 
<br>
<br>
<br>虞美人（蒋园醉归） 
<br>
<br>重帘小阁香云暖。黛拂梳妆浅。玉箫一曲杜韦娘。谁是苏州刺史、断人肠。 
<br>
<br>醉归旋拨红炉火。却倚屏山坐。银缸明灭月横斜。还是画楼角送、小梅花。 
<br>
<br>
<br>丑奴儿（次师能韵） 
<br>
<br>一池秋水疏星动，寒影横斜。满坐风花。红烛纷纷透绛纱。 
<br>
<br>江湖散诞扁舟里，到处如家。且尽流霞。莫管年来两鬓华。 
<br>
<br>
<br>一落索（蒋园和李朝奉） 
<br>
<br>正是看花天气。为春一醉。醉来却不带花归，诮不解、看花意。 
<br>
<br>试问此花明媚。将花谁比。只应花好似年年，花不似、人憔悴。 
<br>
<br>
<br>一落索 
<br>
<br>叶底枝头红小。天然窃窕。后园桃李谩成蹊，问占得、春多少。 
<br>
<br>不管雪消霜晓。朱颜长好。年年若许醉花间，待拚了、花间老。 
<br>
<br>
<br>满庭芳（重阳前席上次元直韵） 
<br>
<br>寒日穿帘，澄江凭槛，练光浮动余霞。蓼汀芦岸，黄叶衬孤花。天外征帆隐隐，残云共、流水无涯。登临处，琼枝潋滟，风帽醉欹斜。 
<br>
<br>丰年，时节好，玉香田舍，酒满渔家。算浮世劳生，事事输他。便恁从今酩酊，休更问、白雪笼纱。还须仗，神仙妙手，传向画图夸。 
<br>
<br>
<br>满庭芳（后一日再置酒次冯通直韵） 
<br>
<br>红叶飘零，寒烟疏淡，楼台半在云间。望中风景，图画也应难。又是重阳过了，东篱下、黄菊阑珊。陶潜病，风流载酒，秋意与人闲。 
<br>
<br>霞冠。欹倒处，瑶台唱罢，如梦中还。但醉里赢得，满眼青山。花发看看满也，留不住、当日朱颜。平生事，从头话了，独自却凭阑。 
<br>
<br>
<br>满庭芳（送权府苏台道宗朝奉） 
<br>
<br>阊阖天门，芙蓉春殿，几年目断鸡翘。短蓬秋鬓，端幸倚琼瑶。南圃花边小院，西湖畔、云底双桥。归时节，红香露冷，月影上芭蕉。 
<br>
<br>明朝。那可望，旗亭烟草，柳渡寒潮。但万户千门，恨客歌樵。戏彩光浮衮绣，听鸣珂、响逼云霄。应回首，绮裘醉客，还是独吹箫。 
<br>
<br>
<br>卜算子（分题得苔） 
<br>
<br>池台小雨干，门巷香轮少。谁把青钱衬落红，满地无人扫。 
<br>
<br>何时斗草归，几度寻花了。留得佳人莲步痕，宫样鞋儿小。 
<br>
<br>
<br>菩萨蛮 
<br>
<br>三年江上风吹泪。夭桃艳杏无春意。今日欲开眉。那堪更别离。 
<br>
<br>莫折长亭柳。折尽愁依旧。只有醉如狂。人生空断肠。 
<br>
<br>
<br>菩萨蛮 
<br>
<br>柳桥花坞南城陌。朱颜绿发长安客。雨后小池台。寻常载酒来。 
<br>
<br>马头今日路。却望城西去。斜日下汀洲。断云和泪流。 
<br>
<br>
<br>菩萨蛮 
<br>
<br>画船搥鼓催君去。高楼把酒留君住。去住若为情。西江潮欲平。 
<br>
<br>江潮容易得。只是人南北。今日此尊空。知君何日同。 
<br>
<br>
<br>菩萨蛮 
<br>
<br>画檐细雨偏红烛。疏星冷落排寒玉。赌得碧云篇。金波更涉船。 
<br>
<br>樽前当日客。行色垂杨陌。天阔水悠悠。含情独倚楼。 
<br>
<br>
<br>菩萨蛮 
<br>
<br>杜鹃啼破江南月。香风扑吹红雪。赋就缕金笺。黄昏醉上船。 
<br>
<br>年华双短鬓。事往情可尽。明日各天涯。来春空好花。 
<br>
<br>
<br>菩萨蛮（次刘郎中赏花韵） 
<br>
<br>朱帘乍卷层烟起。露华深浅初疑洗。困倚玉阑风。绮罗知几重。 
<br>
<br>向人如有意。不醉何时醉。便得一枝红。犹胜两鬓空。 
<br>
<br>
<br>菩萨蛮（席上送寅亮通直） 
<br>
<br>小池山额垂螺碧。绿红香里眠鸂鶒。波面翠云开。仙槎天上来。 
<br>
<br>吹将红日落。懊恼严城角。风月此时情。知君华发生。 
<br>
<br>
<br>菩萨蛮（送奉化知县秦奉议） 
<br>
<br>一回别后一回老。别离易得相逢少。莫问故园花。长安君是家。 
<br>
<br>短亭秋日晚。草色随人远。欲醉又还醒。江楼暮角声。 
<br>
<br>
<br>菩萨蛮 
<br>
<br>樽前休话人生事。人生只合樽前醉。金盏大如船。江城风雪天。 
<br>
<br>绮窗灯自语。一夜芭蕉雨。玉漏为谁长。枕衾残酒香。 
<br>
<br>
<br>菩萨蛮 
<br>
<br>楼前流水西江道。江头水落芙蓉老。画鼓叠凉波。凭栏颦翠娥。 
<br>
<br>当年金马客。青鬓芦花色。把酒感秋蓬。骊歌半醉中。 
<br>
<br>
<br>菩萨蛮 
<br>
<br>绮栊深闭桃园曲。刘郎老向花间宿。笑脸抹流霞。心知是小琶。 
<br>
<br>纤纤垂素玉。掠鬓春云绿。弹了醉思仙。小窗红日偏。 
<br>
<br>
<br>菩萨蛮（次张秉道韵） 
<br>
<br>真珠酒滴琵琶送。行云旧识巫山梦。空得醉中归。老来心事非。 
<br>
<br>江梅含日暖。照水花枝短。密叶似商量。向人春意长。 
<br>
<br>
<br>菩萨蛮 
<br>
<br>小亭露压风枝动。鹊炉火冷金瓶冻。悄悄对西窗。瘦知罗带长。 
<br>
<br>欲眠思殢酒。坐听寒更久。无赖是青灯。开花故故明。 
<br>
<br>
<br>菩萨蛮 
<br>
<br>流年又见风沙送。钧天回首清都梦。塞雁几时归。镜中双鬓非。 
<br>
<br>绿袍同冷暖。谁道交情短。愁斛若为量。还随一线长。 
<br>
<br>
<br>菩萨蛮（次莹中元归韵） 
<br>
<br>白苹洲渚垂杨岸。藕花未放青蒲短。斜日画船归。背人双鹭飞。 
<br>
<br>醉眠金马客。不道风尘隔。红影上窗纱。小庭空落花。 
<br>
<br>
<br>菩萨蛮（湖心寺席上赋茶词） 
<br>
<br>金船满引人微醉。红绡笼烛催归骑。香泛雪盈杯。云龙疑梦回。 
<br>
<br>不辞风满腋。旧是仙家客。坐得夜无眠。南窗衾枕寒。 
<br>
<br>
<br>菩萨蛮（别意） 
<br>
<br>江梅未放枝头结。江楼已见山头雪。待得此花开。知君来不来。 
<br>
<br>风帆双画鹢。小雨随行色。空得郁金裙。酒痕和泪痕。 
<br>
<br>
<br>菩萨蛮（次韵） 
<br>
<br>香波绿暖浮鹦鹉。黄金捍拨么弦语。小雨落梧桐。帘栊残烛红。 
<br>
<br>人生闲亦好。双鬓催人老。莫惜醉中归。醒来思醉时。 
<br>
<br>
<br>菩萨蛮 
<br>
<br>绿窗酒醒春如梦。小池犹见红云动。露湿井干桐。翠阴生细风。 
<br>
<br>雨过芳塘净。清昼闲中永。门外立双旌。隔花闻笑声。 
<br>
<br>
<br>菩萨蛮 
<br>
<br>忆曾把酒赏红翠。无腰柳弱歌声细。纵马杏园西。归来香满衣。 
<br>
<br>宝车空犊驻。事逐孤鸿去。搔首立江干。春萝挂暮山。 
<br>
<br>
<br>蝶恋花（置酒别公度座间探题得梅） 
<br>
<br>雪后江城红日晚。暖入香梢，渐觉玲珑满。仿佛临风妆半面。冰帘斜卷谁庭院。 
<br>
<br>折向樽前君细看。便是江南，寄我人还远。手把此枝多少怨。小楼横笛吹肠断。 
<br>
<br>
<br>蝶恋花 
<br>
<br>深炷熏炉小扃院。手捻黄花，尚觉金犹浅。回首画堂双语燕。无情渐渐看人远。 
<br>
<br>相见争如初不见。短鬓潘郎，斗觉年华换。最是西风吹不断。心头往事歌中怨。 
<br>
<br>
<br>减字木兰花（用旧韵戏吴奉议） 
<br>
<br>眉山敛额。往事追思空手拍。雁字频飞。生怕人来说著伊。 
<br>
<br>闲抛绣履。愁殢香衾浑不起。莫似扬州。只作寻常薄幸休。 
<br>
<br>
<br>减字木兰花（赋锦带） 
<br>
<br>碎红如绣。摇曳东风垂彩绶。拟倩柔条。约住佳人细柳腰。 
<br>
<br>蜀江春绿。争似枝头能结束。纤手攀时。欲绾同心寄与谁。 
<br>
<br>
<br>木兰花（次韵赠歌妓） 
<br>
<br>十二阑干褰画箔。取次穿花成小酌。彩鸾舞罢凤孤飞，回首东风空院落。 
<br>
<br>杳杳桃源仙路邈。晴日晓窗红薄薄。伤春还是懒梳妆，想见绿云垂鬓脚。 
<br>
<br>
<br>木兰花 
<br>
<br>金丝络马青钱路。笑指玉皇香案去。点衣柳陌堕残红，拂面风桥吹细雨。 
<br>
<br>晓钗压鬓头慵举。恨里歌声兼别苦。西湖一顷白菱花，惆怅行云无觅处。 
<br>
<br>
<br>减字木兰花（蒋园口号） 
<br>
<br>琉璃一片春湖面。画舫游人帘外见。水边风嫩柳低眠，花底雨干莺细啭。 
<br>
<br>秋千寂寂垂杨岸。芳草绿随人渐远。一番乐事又将离，金盏莫辞红袖劝。 
<br>
<br>
<br>浣溪沙（次权中韵） 
<br>
<br>燕外青楼已禁烟。小寒犹自薄胜绵。画桥红日下秋千。 
<br>
<br>惟有樽前芳意在，应须沈醉倒花前。绿窗还是五更天。 
<br>
<br>
<br>浣溪沙（和葆先春晚饮会） 
<br>
<br>金缕歌残红烛稀。梁州舞罢小鬟垂。酒醒还是独归时。 
<br>
<br>画栋日高来语燕，绮窗风暖度游丝。几多落叶上青枝。 
<br>
<br>
<br>浣溪沙（和仲闻对棋） 
<br>
<br>黑白纷纷小战争。几人心手斗纵横。谁知胜处本无情。 
<br>
<br>谢傅老来思别墅，杜郎闲去忆鏖兵。何妨谈笑下辽城。 
<br>
<br>
<br>浣溪沙（劝酒） 
<br>
<br>雨洗秋空斜日红。青葱瑶辔玉玲珑。好风吹起□江东。 
<br>
<br>且尽红裙歌一曲，莫辞白酒饮千钟。人生半在别离中。 
<br>
<br>
<br>浣溪沙 
<br>
<br>白鹭飞飞点碧塘。雨荷风卷绿罗裳。管弦竞奏杂鱼榔。 
<br>
<br>游女谩能歌白纻，使君不学野鸳鸯。桃花空解误刘郎。 
<br>
<br>
<br>鹊桥仙（吕使君饯会） 
<br>
<br>教来歌舞，接成桃李。尽是使君指似。如今装就满城春，忍便拥、双旌归去。 
<br>
<br>莺心巧啭，花心争吐。无计可留君住。两堤芳草一江云，早晚是、西楼望处。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
