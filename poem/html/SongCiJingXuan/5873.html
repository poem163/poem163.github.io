<HTML>
<HEAD>
<TITLE>辛弃疾词选 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/SongCiJingXuan/">宋词精选</a> <FONT color=#BCB6A0>&gt;&gt;</font> 辛弃疾词选</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>辛弃疾词选</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-29&nbsp;&nbsp;文章类别:宋词精选&nbsp;&nbsp;阅读次数:<script language=javascript src="../../hits.php?articleid=5873"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'辛弃疾词选')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[辛弃疾词选]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 生查子 游雨岩
<br>
<br>溪边照影行，天在清溪底。
<br>天上有行云，人在行云里。
<br>
<br>高歌谁和余？空谷清音起。
<br>非鬼亦非仙，一曲桃花水。
<br>
<br>
<br>生查子
<br>
<br>漫天春雪来，才抵梅花半。
<br>最爱雪边人，楚些裁成乱。
<br>
<br>雪儿偏解饮，只要金杯满。
<br>谁道雪天寒？翠袖阑干暖。
<br>
<br>
<br>生查子
<br>
<br>去年燕子来，帘幕深深处。
<br>香径得泥归，都把琴书污。
<br>
<br>今年燕子来，谁听呢喃语？
<br>不见卷帘人，一阵黄昏雨。 
<br>
<br>
<br>--------------------------------------------------------------------------------
<br>
<br>
<br>浣溪纱
<br>
<br>父老争言雨水匀，眉头不似去年颦。
<br>殷勤谢却甑中尘。
<br>
<br>啼鸟有时能劝客，小桃无赖已撩人。
<br>梨花也作白头新。
<br>
<br>
<br>浣溪沙 偕叔高、子似宿山寺戏作
<br>
<br>花向今朝粉面匀，柳因何事翠眉颦？
<br>东风吹雨细于尘。
<br>
<br>自笑好山如好色，只今怀树更怀人。
<br>闲愁闲恨一番新。 
<br>
<br>
<br>--------------------------------------------------------------------------------
<br>
<br>
<br>露天晓角 旅兴
<br>
<br>吴头楚尾，一棹人千里。
<br>休说旧愁新恨，长亭树、今如此！
<br>
<br>宦游吾倦矣，玉人留我醉。
<br>明日万花寒食，得且住、为佳耳。 
<br>
<br>
<br>--------------------------------------------------------------------------------
<br>
<br>
<br>卜算子
<br>
<br>修竹翠罗寒，迟日江山暮。
<br>幽径无人独自芳，此恨知无数。
<br>
<br>只共梅花语，懒逐游丝去。
<br>著意寻春不肯香，香在无寻处。 
<br>
<br>
<br>--------------------------------------------------------------------------------
<br>
<br>
<br>采桑子 书博山道中壁
<br>
<br>少年不识愁滋味，爱上层楼。
<br>爱上层楼，为赋新词强说愁。
<br>
<br>而今识尽愁滋味，欲说还休。
<br>欲说还休，却道天凉好个秋！
<br>
<br>
<br>采桑子 书博山道中壁
<br>
<br>烟迷露麦荒池柳，洗雨烘晴。
<br>洗雨烘晴，一样春风几样青。
<br>
<br>提壶脱裤催归去，万恨千情。
<br>万恨千情，各自无聊各自鸣。
<br>
<br>
<br>采桑子
<br>
<br>此生自断天休问，独倚危楼。
<br>独倚危楼，不信人间别有愁。
<br>
<br>君来正是眠时节，君且归休。
<br>君且归休，说与西风一任秋。 
<br>
<br>
<br>--------------------------------------------------------------------------------
<br>
<br>
<br>菩萨蛮 书江西造口壁
<br>
<br>郁孤台下清江水，中间多少行人泪！
<br>西北望长安，可怜无数山！
<br>
<br>青山遮不住，毕竟东流去。
<br>江晚正愁余，山深闻鹧鸪。
<br>
<br>
<br>菩萨蛮 赏心亭为叶丞相赋
<br>
<br>青山欲共高人语，联翩万马来无数。
<br>烟雨却低回，望来终不来。
<br>
<br>人言头上发，总向愁中白。
<br>拍手笑沙鸥，一身都是愁。 
<br>
<br>
<br>--------------------------------------------------------------------------------
<br>
<br>
<br>清平乐 独宿博山王氏庵
<br>
<br>绕床饥鼠，蝙蝠翻灯舞。
<br>屋上松风吹急雨，破纸窗间自语。
<br>
<br>平生塞北江南，归来华发苍颜。
<br>布被秋宵梦觉，眼前万里江山。
<br>
<br>
<br>清平乐 村居
<br>
<br>茅檐低小，溪上青青草。
<br>醉里吴音相媚好，白发谁家翁媪？
<br>
<br>大儿锄豆溪东，中儿正织鸡笼。
<br>最喜小儿无赖，溪头卧剥莲蓬。
<br>
<br>
<br>清平乐 检校山园书所见
<br>
<br>连云松竹，万事从今足。
<br>拄杖东家分社肉，白酒床头初熟。
<br>
<br>西风梨枣山园，儿童偷把长竿。
<br>莫遣旁人惊去，老夫静处闲看。 
<br>
<br>
<br>--------------------------------------------------------------------------------
<br>
<br>
<br>阮郎归 耒阳道中为张处父推官赋
<br>
<br>山前灯火欲黄昏，山头来去云。
<br>鹧鸪声里数家村，潇湘逢故人。
<br>
<br>挥羽扇，整纶巾，少年鞍马尘。
<br>如今憔悴赋招魂，儒冠多误身！ 
<br>
<br>
<br>--------------------------------------------------------------------------------
<br>
<br>太常引 建康中秋为吕叔潜赋
<br>
<br>一轮秋影转金波，飞镜又重磨。
<br>把酒问［女亘］娥：被白、欺人奈何！
<br>
<br>乘风好去，长空万里，直下山河。
<br>斫去桂婆娑，人道是、清光更多！ 
<br>
<br>
<br>--------------------------------------------------------------------------------
<br>
<br>西江月 夜行黄沙道中
<br>
<br>明月别枝惊鹊，清风半夜鸣蝉。
<br>稻花香里说丰年，听取蛙声一片。
<br>
<br>七八个星天外，两三点雨山前。
<br>旧时茅店社林边，路转溪桥忽见。
<br>
<br>
<br>西江月
<br>
<br>醉里且贪欢笑，要愁那得功夫。
<br>近来始觉古人书，信着全无是处。
<br>
<br>昨夜松边醉倒，问松我醉如何？
<br>只疑松动要来扶，以手推松曰去！
<br>
<br>
<br>西江月 示儿曹以家事付之
<br>
<br>万事云烟忽过，百年蒲柳先衰。
<br>而今何事最相宜？宜醉宜游宜睡。
<br>
<br>早趁催科了纳，更量出入收支。
<br>乃翁依旧管些儿，管竹管山管水。 
<br>
<br>
<br>--------------------------------------------------------------------------------
<br>
<br>
<br>浪淘沙 山寺夜半闻钟
<br>
<br>身世酒杯中，万事皆空。
<br>古来三五个英雄。
<br>雨打风吹何处是，汉殿秦宫。
<br>
<br>梦入少年丛，歌舞匆匆。
<br>老僧夜半误鸣钟。
<br>惊起西窗眠不得，卷地西风。 
<br>
<br>
<br>--------------------------------------------------------------------------------
<br>
<br>
<br>东坡引
<br>
<br>花梢红未足，条破惊新绿。
<br>重帘下遍阑干曲。
<br>有人春睡熟，有人春睡熟。
<br>
<br>鸣禽破梦，云偏目蹙，起来香鳃褪红玉。
<br>花时爱与愁相续。
<br>罗裙过半幅，罗裙过半幅。 
<br>
<br>
<br>--------------------------------------------------------------------------------
<br>
<br>
<br>鹧鸪天 有客慨然谈功名，因追念少年时事，戏作
<br>
<br>壮岁旌旗拥万夫，锦［衤詹］突骑渡江初。
<br>燕兵夜［女足］银胡［革录］，汉箭朝飞金仆姑。
<br>
<br>追往事，叹今吾，春风不染白髭须。
<br>却将万字平戎策，换得东家种树书。
<br>
<br>
<br>鹧鸪天
<br>
<br>陌上柔桑破嫩芽，东邻蚕种已生些。
<br>平冈细草鸣黄犊，斜日寒林点暮鸦。
<br>
<br>山远近，路横斜，青旗沽酒有人家。
<br>城中桃李愁风雨，春在溪头荠菜花。
<br>
<br>
<br>鹧鸪天 游鹅湖醉书酒家壁
<br>
<br>春日平原荠菜花，新耕雨后落群鸦。
<br>多情白春无奈，晚日青帘酒易赊。
<br>
<br>闲意态，细生涯，牛栏西畔有桑麻。
<br>青裙缟袂谁家女？去趁蚕生看外家。
<br>
<br>
<br>鹧鸪天
<br>
<br>着意寻春懒便回，何如信步两三杯？
<br>山才好处行还倦，诗未成时雨早催。
<br>
<br>携竹杖，更芒鞋，朱朱粉粉野蒿开。
<br>谁家寒食归宁女？笑语柔桑陌上来。
<br>
<br>
<br>鹧鸪天 戏题村舍
<br>
<br>鸡鸭成群晚不收，桑麻长过屋山头。
<br>有何不可吾方羡，要底都无饱便休。
<br>
<br>新柳树，旧沙洲，去年溪打那边流。
<br>自言此地生儿女，不嫁金家即聘周。
<br>
<br>
<br>鹧鸪天 鹅湖归病起作
<br>
<br>枕簟溪堂冷欲秋，断云依水晚来收。
<br>红莲相倚浑如醉，白鸟无言定自愁。
<br>
<br>书咄咄，且休休，一丘一壑也风流。
<br>不知筋力衰多少，但觉新来懒上楼。
<br>
<br>
<br>鹧鸪天 送人
<br>
<br>唱彻阳关泪未干，功名馀事且加餐。
<br>浮天水送无穷树，带雨云埋一半山。
<br>
<br>今古恨，几千般，只应离合是悲欢。
<br>江头未是风波恶，别有人间行路难！
<br>
<br>
<br>鹧鸪天 代人赋
<br>
<br>晚日寒鸦一片愁，柳塘新绿却温柔。
<br>若教眼底无离恨，不信人间有白头。
<br>
<br>肠已断，泪难收，相思重上小红楼。
<br>情知已被山遮断，频倚阑干不自由。
<br>
<br>
<br>鹧鸪天 和子似山行韵
<br>
<br>谁共春光管日华，朱朱粉粉野蒿花。
<br>闲愁投老无多子，酒病而今较减些。
<br>
<br>山远近，路横斜，正无聊处管弦哗。
<br>去年醉处犹能记，细数溪边第几家。
<br>
<br>
<br>鹧鸪天
<br>
<br>一片归心拟乱云，春来谙尽恶黄昏。
<br>不堪向晚檐前雨，又待今宵滴梦魂。
<br>
<br>炉烬冷，鼎香氛，酒寒谁遣为重温？
<br>何人柳外横斜笛？客耳那堪不忍闻！
<br>
<br>
<br>鹧鸪天
<br>
<br>困不成眠奈夜何！情知归未转愁多。
<br>暗将往事思量遍，谁把多情恼乱他？
<br>
<br>些底事，误人哪，不成真个不思家。
<br>娇痴却妒香香睡，唤起醒松说梦些。
<br>
<br>
<br>鹧鸪天 读渊明诗不能去手，戏作小词以送之
<br>
<br>晚岁躬耕不怨贫，只鸡斗酒聚比邻。
<br>都无晋宋之间事，自是羲皇以上人。
<br>
<br>千载后，百篇存，更无一字不清真。
<br>若教王谢诸郎在，未抵柴桑陌上尘！
<br>
<br>
<br>鹧鸪天
<br>
<br>欲上高楼去避愁，愁还随我上高楼。
<br>经行几处江山改，多少亲朋尽白头！
<br>
<br>归休去，去归休，不成人总要封侯。
<br>浮云出处元无定，得似浮云也自由。 
<br>
<br>
<br>--------------------------------------------------------------------------------
<br>
<br>
<br>玉楼春
<br>
<br>三三两两谁家女？听取鸣禽枝上语。
<br>提壶沽酒已多时，婆饼焦时须早去。
<br>
<br>醉中忘却来时路，借问行人家住处。
<br>只寻古庙那边行，更过溪南乌桕树。
<br>
<br>
<br>玉楼春
<br>
<br>风前欲劝春光住，春在城南芳草路。
<br>未随流落水边花，且作飘零泥上絮。
<br>
<br>镜中已觉星星误，人不负春春自负。
<br>梦回人远许多愁，只在梨花风雨处。
<br>
<br>
<br>玉楼春 戏赋云山
<br>
<br>何人半夜推山去？四面浮云猜是汝。
<br>常时相对两三峰，走遍溪头无觅处。
<br>
<br>西风瞥起云横渡，忽见东南天一柱。
<br>老僧拍手笑相夸，且喜青山依旧住。 
<br>
<br>
<br>--------------------------------------------------------------------------------
<br>
<br>
<br>鹊桥仙 山行书所见
<br>
<br>松冈避暑，茅檐避雨，闲去闲来几度？
<br>醉扶孤石看飞泉，又却是、前回醒处。
<br>
<br>东家娶妇，西家归女。
<br>酿成千顷稻花香，夜夜费、一天风露。 
<br>
<br>
<br>--------------------------------------------------------------------------------
<br>
<br>
<br>南乡子 登京口北固亭有怀
<br>
<br>何处望神州？满眼风光北固楼。
<br>千古兴亡多少事？悠悠！
<br>不尽长江滚滚流。
<br>
<br>年少万兜鍪，坐断东南战未休。
<br>天下英雄谁敌手？曹刘！
<br>生子当如孙仲谋。
<br>
<br>
<br>南乡子 舟中记梦
<br>
<br>欹枕舻声边，贪听咿哑聒醉眠。
<br>变作笙歌花底去，依然，翠袖盈盈在眼前。
<br>
<br>别后两眉尖，欲说还休梦已阑。
<br>只记埋冤前夜月，相看，不管人愁独自圆。
<br>
<br>
<br>南乡子
<br>
<br>好个主人家，不问因由遍去［口茶］。
<br>病得那人妆晃了，巴巴，系上裙儿稳也哪。
<br>
<br>别泪没些些，海誓山盟总是赊。
<br>今日新欢须记取，孩儿，更过十年也似他。 
<br>
<br>
<br>--------------------------------------------------------------------------------
<br>
<br>
<br>踏莎行 庚戌中秋后二夕带湖篆冈小酌
<br>
<br>夜月楼台，秋香院宇，笑吟吟地人来去。
<br>是谁秋到便凄凉？当年宋玉悲如许！
<br>
<br>随分杯盘，等闲歌舞，问他有甚堪悲处？
<br>思量却也有悲时，重阳节近多风雨。
<br>
<br>
<br>踏莎行 和赵国兴知录韵
<br>
<br>吾道悠悠，忧心悄悄，最无聊处秋光到。
<br>西风林外有啼鸦，斜阳山下多衰草。
<br>
<br>长忆商山，当年四老，尘埃也走咸阳道。
<br>为谁书到便幡然？至今此意无人晓。 
<br>
<br>
<br>--------------------------------------------------------------------------------
<br>
<br>
<br>蝶恋花 送［礻右］之弟
<br>
<br>衰草残阳三万顷。
<br>不算飘零，天外孤鸿影。
<br>几许凄凉须痛饮，行人自向江头醒。
<br>
<br>会少离多看两鬓。
<br>万缕千丝，何况新来病。
<br>不是离愁难整顿，被他引惹其他恨！ 
<br>
<br>
<br>--------------------------------------------------------------------------------
<br>
<br>
<br>临江仙
<br>
<br>金谷无烟宫树绿，嫩寒生怕春风。
<br>博山微透暖薰笼。
<br>小楼春色里，幽梦雨声中。
<br>
<br>别浦鲤鱼何日到，锦书封恨重重。
<br>海棠花下去年逢。
<br>也应随分瘦，忍泪觅残红。
<br>
<br>
<br>临江仙
<br>
<br>手拈黄花无意绪，等闲行尽回廊。
<br>
<br>卷帘芳桂散余香。
<br>枯荷难睡鸭，疏雨暗池塘。
<br>
<br>忆得旧时携手处，如今水远山长。
<br>罗巾［氵邑］泪别残妆。
<br>旧欢新梦里，闲处却思量。 
<br>
<br>
<br>--------------------------------------------------------------------------------
<br>
<br>
<br>一剪梅
<br>
<br>记得同烧此夜香，人在回廊，月在回廊。
<br>而今独自睚昏黄，行也思量，坐也思量。
<br>
<br>锦字都来三两行，千断人肠，万断人肠。
<br>雁儿何处是仙乡？来也［忄西］惶，去也［忄西］惶。 
<br>
<br>
<br>--------------------------------------------------------------------------------
<br>
<br>破阵子 为陈同父赋壮语以寄
<br>
<br>醉里挑灯看剑，梦回吹角连营。
<br>八百里分麾下灸，五十弦翻塞外声。
<br>沙场点秋兵。
<br>
<br>马作的卢飞快，弓如霹雳弦惊。
<br>了却君王天下事，嬴得生前身后名。
<br>可怜白发生！ 
<br>
<br>
<br>--------------------------------------------------------------------------------
<br>
<br>
<br>定风波 暮春漫兴
<br>
<br>少日春怀似酒浓，插花走马醉千钟。
<br>老去逢春如病酒。
<br>唯有，茶瓯香篆小帘栊。
<br>
<br>卷尽残花风未定。
<br>休恨，花开元自要春风。
<br>试问春归谁得见？飞燕，来时相遇夕阳中。
<br>
<br>
<br>定风波 送卢提刑，约上元重来
<br>
<br>少日犹堪话别离，老来怕作送行诗。
<br>极目南云无过雁。
<br>君看，梅花也解寄相思。
<br>
<br>无限江山行未了。
<br>父老，不须和泪看旌旗。
<br>后会丁宁何日是？须记，春风十日放灯时。
<br>
<br>
<br>定风波 再用韵和赵晋臣敷文
<br>
<br>野草闲花不当春，杜鹃却是旧知闻。
<br>谩道不如归去住，梅雨，石榴花又是离魂。
<br>
<br>前殿群臣深殿女，赭袍一点万红巾。
<br>莫问兴亡今几主。
<br>听取，花前毛羽已羞人。 
<br>
<br>
<br>--------------------------------------------------------------------------------
<br>
<br>
<br>青玉案 元夕
<br>
<br>东风夜放花千树，更吹落、星如雨。
<br>宝马雕车香满路。
<br>凤箫声动，玉壶光转，一夜鱼龙舞。
<br>
<br>蛾儿雪柳黄金缕，笑语盈盈暗香去。
<br>众里寻他千百度。
<br>蓦然回首，那人却在，灯火阑珊处。 
<br>
<br>
<br>--------------------------------------------------------------------------------
<br>
<br>
<br>粉蝶儿 和晋臣赋落花
<br>
<br>昨日春如十三女儿学绣，一枝枝、不教花瘦。
<br>甚无情，便下得、雨［亻孱］风［亻愁］。
<br>向园林、铺作地衣红绉。
<br>
<br>而今春似轻薄荡子难久。记前时、送春归后。
<br>把春波都酿作、一江醇酎。
<br>约清愁、杨柳岸边相候。 
<br>
<br>
<br>--------------------------------------------------------------------------------
<br>
<br>
<br>千年调 蔗庵小阁名曰卮言，作此词以嘲之。
<br>
<br>卮酒向人时，和气先倾倒。
<br>最要然然可可，万事称好。
<br>滑稽坐上，更对鸱夷笑。
<br>寒与热，总随人，甘国老。
<br>
<br>少年使酒，出口人嫌拗。
<br>此个和合道理，近日方晓。
<br>学人言语，未会十分巧。
<br>看他们，得人怜，秦吉了。 
<br>
<br>
<br>--------------------------------------------------------------------------------
<br>
<br>
<br>祝英台令 晚春
<br>
<br>宝钗分，桃叶渡，烟柳暗南浦。
<br>怕上层楼，十日九风雨。
<br>断肠片片飞红，都无人管，倩谁唤、流莺声住？
<br>
<br>鬓边觑。
<br>试把花卜心期，才簪又重数。
<br>罗帐灯昏，呜咽梦中语：
<br>是他春带愁来，春归何处？
<br>却不解、将愁归去！ 
<br>
<br>
<br>--------------------------------------------------------------------------------
<br>
<br>
<br>最高楼 醉中有索四时歌者，为赋
<br>
<br>长安道，投老倦游归。
<br>七十古来稀。
<br>藕花雨湿前胡夜，桂枝风澹小山时。
<br>怎消除，须［歹带］酒，更吟诗。
<br>
<br>也莫向、竹边孤负雪。
<br>也莫向、柳边孤负月。
<br>闲过了，总成痴。
<br>种花事业无人问，对花情味只天知。
<br>笑山中，云出早，鸟归迟。
<br>
<br>
<br>最高楼 吾拟乞归，犬子以田产未置止我，赋此骂之。
<br>
<br>吾衰矣，须富贵何时？
<br>富贵是危机。
<br>暂忘设醴抽身去，未曾得米弃官归。
<br>穆先生，陶县令，是吾师。
<br>
<br>待葺个、园儿名佚老。
<br>更作个、亭儿名亦好。
<br>闲饮酒，醉吟诗。
<br>千年田换八百主，一人口插几张匙？
<br>休休休，更说甚，是和非！ 
<br>
<br>
<br>--------------------------------------------------------------------------------
<br>
<br>
<br>新荷叶 和赵德庄韵
<br>
<br>人已归来，杜鹃欲劝谁归？
<br>绿树如云，等闲借与莺飞。
<br>兔葵燕麦，问刘郎、几度沾衣？
<br>翠屏幽梦，觉来水绕山围。
<br>
<br>有酒重携，小园随意芳菲。
<br>往日繁华，而今物是人非。
<br>春风半面，记当年、初识崔徽。
<br>南云雁少，锦书无个因依。 
<br>
<br>
<br>--------------------------------------------------------------------------------
<br>
<br>
<br>丑奴儿近 博山道中效李易安体
<br>
<br>千峰云起，骤雨一霎儿价。
<br>更远树斜阳，风景怎生图画？
<br>青旗卖酒，山那畔别有人家。
<br>只消山水光中，无事过这一夏。
<br>
<br>午醉醒时，松窗竹户，万千潇洒。
<br>野鸟飞来，又是一般闲暇。
<br>却怪白鸥，觑着人、欲下未下。
<br>旧盟都在，新来莫是，别有说话。 
<br>
<br>
<br>--------------------------------------------------------------------------------
<br>
<br>
<br>沁园春 灵山齐□（“淹”换草字头）赋，时筑偃湖未成。
<br>
<br>叠嶂西驰，万马回旋，众山欲东。
<br>正惊湍直下，跳珠倒溅，小桥横截，缺月初弓。
<br>老合投闲，天教多事，检校长身十万松。
<br>吾庐小，在龙蛇影外，风雨声中。
<br>
<br>争先见面重重。
<br>看爽气朝来三数峰。
<br>似谢家子弟，衣冠磊落，相如庭户，车骑雍容。
<br>我觉其间，雄深雅健，如对文章太史公。
<br>新堤路，问偃湖何日，烟雨蒙蒙。
<br>
<br>
<br>沁园春 带湖新居将成
<br>
<br>三径初成，鹤怨猿惊，稼轩未来。
<br>甚云山自许，平生意气，衣冠人笑，抵死尘埃。
<br>意倦须还，身闲贵早，岂为莼羹鲈脍哉！
<br>秋江上，看惊弦雁避，骇浪船回。
<br>
<br>东冈更葺茅斋。
<br>好都把轩窗临水开。
<br>要小舟行钓，先应种柳，疏篱护竹，莫碍观梅。
<br>秋菊堪餐，春兰可佩，留待先生手自栽。
<br>沉吟久，怕君恩未许，此意徘徊。
<br>
<br>
<br>沁园春 将止酒，戒酒杯使勿近
<br>
<br>杯汝来前，老子今朝，点检形骸。
<br>甚长年抱渴，咽如焦釜，于今喜睡，气似奔雷。
<br>汝刘伶，古今达者，醉后何妨死便埋。
<br>浑如此，叹汝于知己，真少恩哉！
<br>
<br>更凭歌舞为媒。
<br>算合作平居鸩毒猜。
<br>况怨无大小，生于所爱，物无美恶，过则为灾。
<br>与汝成言，勿留亟退，吾力犹能肆汝杯。
<br>杯再拜，道麾之即去，招则须来。 
<br>
<br>
<br>--------------------------------------------------------------------------------
<br>
<br>
<br>满江红 江行和杨济翁韵
<br>
<br>过眼溪山，怪都似、旧时曾识。
<br>是梦里、寻常行遍，江南江北。
<br>佳处径须携杖去，能消几两平生屐？
<br>笑尘埃、三十九年非，长为客！
<br>
<br>吴楚地，东南拆。
<br>英雄事，曹刘敌。
<br>被西风吹尽，了无陈迹。
<br>楼观才成人已去，旌旗未卷头先白。
<br>叹人间、哀乐转相寻，今犹昔。
<br>
<br>
<br>满江红 游南岩和范廓之韵
<br>
<br>笑拍洪崖，问千丈、翠岩谁削？
<br>依旧是、西风白马，北村南郭。
<br>似整复斜僧屋乱，欲吞还吐林烟薄。
<br>觉人间、万事到秋来，都摇落。
<br>
<br>呼斗酒，同君酌。
<br>更小隐，寻幽约。
<br>且丁宁休负，北山猿鹤。
<br>有鹿从渠求鹿梦，非鱼定未知鱼乐。
<br>正仰看、飞鸟却应人，回头错。
<br>
<br>
<br>满江红
<br>
<br>敲碎离愁，纱窗外、风摇翠竹。
<br>人去后、吹箫声断，倚楼人独。
<br>满眼不堪三月暮，举头已觉千山绿。
<br>但试将、一纸寄来书，从头读。
<br>
<br>相思字，空盈幅。
<br>相思意，何时足？
<br>滴罗襟点点，泪珠盈掬。
<br>芳草不迷行客路，垂杨只碍离人目。
<br>最苦是、立尽月黄昏，栏干曲。
<br>
<br>
<br>满江红 暮春
<br>
<br>家住江南，又过了、清明寒食。
<br>花径里、一番风雨，一番狼藉。
<br>流水暗随红粉去，园林渐觉清阴密。
<br>算年年、落尽刺桐花，寒无力。
<br>
<br>庭院静，空相忆。
<br>无说处，闲愁极。
<br>怕流莺乳燕，得知消息。
<br>尺素如今何处也？彩云依旧无踪迹。
<br>慢教人、羞去上层楼，平芜碧。
<br>
<br>
<br>满江红 送李正之提刑入蜀
<br>
<br>蜀道登天，一杯送、绣衣行客。
<br>还自叹、中年多病，不堪离别。
<br>东北看惊诸葛表，西南更草相如檄。
<br>把攻名、收拾付君侯，如椽笔。
<br>
<br>儿女泪，君休滴。
<br>荆楚路，吾能说。
<br>要新诗准备，庐山山色。
<br>赤壁矶头千古浪，铜［革是］陌上三更月。
<br>正梅花、万里雪深时，须相忆。 
<br>
<br>
<br>--------------------------------------------------------------------------------
<br>
<br>水调歌头 舟次扬洲和人韵
<br>
<br>落日塞尘起，胡骑猎清秋。
<br>汉家组练十万，列舰耸高搂。
<br>谁道投鞭飞渡？忆昔鸣［骨高］血污，风雨佛狸愁。
<br>季子正年少，匹马黑貂裘。
<br>
<br>今老矣，搔白首，过扬州。
<br>倦游欲去江上，手种橘千头。
<br>二客东南名胜，万卷诗书事业，尝试与君谋。
<br>莫射南山虎，直觅富民侯！
<br>
<br>
<br>水调歌头 盟鸥
<br>
<br>带湖吾甚爱，千丈翠奁开。
<br>先生杖履无事，一日走千回。
<br>凡我同盟鸥鸟，今日既盟之后，来往莫相猜。
<br>白鹤在何处？尝试与偕来。
<br>
<br>破青萍，排翠藻，立苍苔。
<br>窥鱼笑汝痴计，不解举吾杯。
<br>废沼荒丘畴昔，明月清风此夜，人世几欢哀？
<br>东岸绿荫少，杨柳更须栽。
<br>
<br>
<br>水调歌头 和马叔度游月波楼
<br>
<br>客子久不到，好景为君留。
<br>西楼着意吟赏，何必问更筹？
<br>唤起一天明月，照我满怀冰雪，浩荡百川流。
<br>鲸饮未吞海，剑气已横秋。
<br>
<br>野光浮，天宇回，物华幽。
<br>中州遗恨，不知今夜几人愁？
<br>谁念英雄老矣？不道功名蕞尔，决策尚悠悠。
<br>此事费分说，来日且扶头！
<br>
<br>
<br>水调歌头 赵昌父七月望日用东坡韵，叙太白、东坡事见寄，过相褒借，且有秋水之约。
<br>
<br>八月十四日余卧病博山寺中，因用韵为谢，兼寄吴子似。
<br>
<br>我志在寥阔，畴昔梦登天。
<br>摩娑素月，人世俯仰已千年。
<br>有客骖鸾并凤，云遇青山、赤壁，相约上高寒。
<br>酌酒援北斗，我亦虱其间。
<br>
<br>少歌曰：神甚放，形如眠。
<br>鸿鹄一再高举，天地睹方圆。
<br>欲重歌兮梦觉，推枕惘然独念，人事底亏全？
<br>有美人可语，秋水隔婵娟。 
<br>
<br>
<br>--------------------------------------------------------------------------------
<br>
<br>
<br>汉宫春 立春日
<br>
<br>春已归来，看美人头上，袅袅春幡。
<br>无端风雨，未肯收尽余寒。
<br>年时燕子，料今宵、梦到西园。
<br>浑未办、黄柑荐酒，更传青韭堆盘。
<br>
<br>却笑东风从此，便薰梅染柳，更没些闲。
<br>闲时又来镜里，转变朱颜。
<br>清愁不断，问何人、会解连环？
<br>生怕见、花开花落，朝来塞雁先还。 
<br>
<br>
<br>--------------------------------------------------------------------------------
<br>
<br>
<br>八声甘州
<br>
<br>夜读《李广传》，不能寐，因念晁楚老、杨民瞻约同居山间，戏用李广事，
<br>赋以寄之。
<br>
<br>故将军饮罢夜归来，长亭解雕鞍。
<br>恨灞陵醉尉，匆匆未识，桃李无言。
<br>射虎山横一骑，裂石响惊弦。
<br>落魄封侯事，岁晚田园。
<br>
<br>谁向桑麻杜曲，要短衣匹马，移住南山？
<br>看风流慷慨，谈笑过残年。
<br>汉开边，功名万里，甚当年健者也曾闲？
<br>纱窗外，斜风细雨，一阵轻寒。 
<br>
<br>
<br>--------------------------------------------------------------------------------
<br>
<br>
<br>念奴娇 书东流村壁
<br>
<br>野棠花落，又匆匆、过了清明时节。
<br>□（“划”左边多一横）地东风欺客梦，一枕云屏寒怯。
<br>曲岸持觞，垂杨系马，此地曾轻别。
<br>楼空人去，旧游飞燕能说。
<br>
<br>闻道绮陌东头，行人长见，帘底纤纤月。
<br>旧恨春江流未断，新恨云山千叠。
<br>料得明朝，尊前重见，镜里花难折。
<br>也应惊问：近来多少华发！
<br>
<br>
<br>念奴娇 赋雨岩
<br>
<br>近来何处有吾愁？何处还知吾乐？
<br>一点凄凉千古意，独倚西风寥廓。
<br>并竹寻泉，和云种树，唤作真闲客。
<br>此心闲处，不应长藉邱壑。
<br>
<br>休说往事皆非，而今云是，且把清尊酌。
<br>醉里不知谁是我，非月非云非鹤。
<br>露冷风高，松梢桂子，醉了还醒却。
<br>北窗高卧，莫教啼鸟惊着。
<br>
<br>
<br>念奴娇 登建康赏心亭，呈史留守致道
<br>
<br>我来吊古，上危楼赢得、闲愁千斛。
<br>虎踞龙蟠何处是？只有兴亡满目。
<br>柳外斜阳，水边归鸟，陇上吹乔木。
<br>片帆西去，一声谁喷霜竹？
<br>
<br>却忆安石风流，东山岁晚，泪落哀筝曲。
<br>儿辈功名都付与，长日惟消棋局。
<br>宝镜难寻，碧云将暮，谁劝杯中绿？
<br>江头风怒，朝来波浪翻屋。 
<br>
<br>
<br>--------------------------------------------------------------------------------
<br>
<br>
<br>木兰花慢 席上呈张仲固帅兴元
<br>
<br>汉中开汉业，问此地、是耶非？
<br>想剑指三秦，君王得意，一战东归。
<br>追亡事、今不见，但山川满目泪沾衣。
<br>落日胡尘位断，西风塞马空肥。
<br>
<br>一编书是帝王师，小试去征西。
<br>更草草离筵，匆匆去路，愁满旌旗。
<br>君思我、回首处，正江涵秋影雁初飞。
<br>安得车轮四角，不堪带减腰围。
<br>
<br>
<br>木兰花慢 中秋饮酒将旦，客谓前人有赋待月无送月者，因用天问体赋
<br>
<br>可怜今夕月，向何处、去悠悠？
<br>是别有人间，那边才见，光影东头？
<br>是天外空汗漫，但长风、浩浩送中秋？
<br>飞镜无根谁系？嫦娥不嫁谁留？　
<br>
<br>谓经海底问无由，恍惚使人愁。
<br>怕万里长鲸，纵横触破，玉殿琼楼。
<br>虾蟆故堪浴水，问云何、玉兔解沉浮？
<br>若道都齐无恙，云何渐渐如钩？
<br>
<br>
<br>木兰花慢 滁州送范［亻卒］
<br>
<br>老来情味减，对别酒，怯流年。
<br>况屈指中秋，十分好月，不照人圆。
<br>无情水，都不管，共西风只管送归船。
<br>秋晚莼鲈江上，夜深儿女灯前。
<br>
<br>征衫，便好去朝天。
<br>玉殿正思贤。
<br>想夜半承明，留教视草，却遣筹边。
<br>长安故人问我，道愁肠［歹带］酒只依然。
<br>目断秋霄落雁，醉来时响空弦。 
<br>
<br>
<br>--------------------------------------------------------------------------------
<br>
<br>
<br>水龙吟 登建康赏心亭
<br>
<br>楚天千里清秋，水随天去秋无际。
<br>遥岑远目，献愁供恨，玉簪螺髻。
<br>落日楼头，断鸿声里，江南游子。
<br>把吴钩看了，阑干拍遍，无人会，登临意。
<br>
<br>休说鲈鱼堪脍，尽西风，季鹰归未？
<br>求田问舍，怕应羞见，刘郎才气。
<br>可惜流年，忧愁风雨，树犹如此！
<br>倩何人、唤取红巾翠袖，［扌文］英雄泪！
<br>
<br>
<br>水龙吟 为韩南涧尚书寿甲辰岁
<br>
<br>渡江天马南来，几人真是经纶手？
<br>长安父老，新亭风景，可怜依旧！
<br>夷甫诸人，神州沉陆，几曾回首！
<br>算平戎万里，功名本是，真儒事、君知否？
<br>
<br>况有文章山斗，对桐阴、满庭清昼。
<br>当年堕地，而今试看，风云奔走。
<br>绿野风尘，平章草木，东山歌酒。
<br>待他年整顿乾坤事了，为先生寿。
<br>
<br>
<br>水龙吟 过南剑双溪楼
<br>
<br>举头西北浮云，倚天万里须长剑。
<br>人言此地，夜深长见，斗牛光焰。
<br>我觉山高，潭空水冷，月明星淡。
<br>待燃犀下看，凭栏却怕，风雷怒，鱼龙惨。
<br>
<br>峡束沧江对起，过危楼、欲飞还敛。
<br>元龙老矣，不妨高卧，冰壶凉簟。
<br>千古兴亡，百年悲笑，一时登览。
<br>问何人又卸，片帆沙岸，系斜阳缆？ 
<br>
<br>
<br>--------------------------------------------------------------------------------
<br>
<br>
<br>永遇乐 京口北固亭怀古
<br>
<br>千古江山，英雄无觅，孙仲谋处。
<br>舞榭歌台，风流总被，雨打风吹去。
<br>斜阳草树，寻常巷陌，人道寄奴曾住。
<br>想当年、金戈铁马，气吞万里如虎。
<br>
<br>元嘉草草，封狼居胥，赢得仓皇北顾。
<br>四十三年，望中犹记，烽火扬州路。
<br>可堪回首，佛狸祠下，一片神鸦社鼓！
<br>凭谁问、廉颇老矣，尚能饭否？ 
<br>
<br>
<br>--------------------------------------------------------------------------------
<br>
<br>
<br>贺新郎 别茂嘉十二弟，鹈□、杜鹃实两种，见离骚补注
<br>
<br>绿树听鹈□（ＪＵＥ２，“决”右半加“鸟”）。
<br>更那堪、鹧鸪声住，杜鹃声切！
<br>啼到春归无寻处，苦恨芳菲都歇。
<br>算未抵、人间离别。
<br>马上琵琶关塞黑，更长门、翠辇辞金阙。
<br>看燕燕，送归妾。
<br>
<br>将军百战声名裂。
<br>向河梁、回头万里，故人长绝。
<br>易水萧萧西风冷，满座衣冠似雪。
<br>正壮士、悲歌未彻。
<br>啼鸟还知如许恨，料不啼清泪长啼血。
<br>谁共我，醉明月？
<br>
<br>
<br>贺新郎 
<br>邑中园亭，仆皆为赋此词。一日，独坐停云，水声山色，竞来相娱，意溪山
<br>欲援例者，遂作数语，庶几仿佛渊明思亲友之意云。
<br>
<br>甚矣我衰矣！
<br>怅平生、交游零落，只今余几？
<br>白空垂三千丈，一笑人间万事。
<br>问何物、能令公喜？
<br>我见青山多妩媚，料青山、见我应如是。
<br>情与貌，略相似。
<br>
<br>一尊搔首东窗里。
<br>想渊明、停云诗臼，此时风味。
<br>江左沉酣求名者，岂识浊醪妙理！
<br>回首叫、云飞风起。
<br>不恨古人吾不见，恨古人、不见吾狂耳。
<br>知我者，二三子。
<br>
<br>
<br>贺新郎
<br>
<br>陈同父自东阳来过余，留十日，与之同游鹅湖，且会朱晦庵于紫溪，不至，
<br>飘然东归。既别之明日，余意中殊恋恋，复欲追路。至鹭鹚林，则雪深泥滑，不
<br>得前矣。独饮方村，怅然久之，颇恨挽留之不遂。夜半，投宿吴氏泉湖四望楼，
<br>闻邻笛悲甚，为赋贺新郎以见意。又五日，同父书来索词。心所同然者如此，可
<br>发千里一笑。
<br>
<br>把酒长亭说。
<br>看渊明、风流酷似，卧龙诸葛。
<br>何处飞来林间鹊？蹙踏松梢残雪。
<br>要破帽、多添华发。
<br>剩水残山无态度，被疏梅、料理成风月。
<br>两三雁，也萧瑟。
<br>
<br>佳人重约还轻别。
<br>怅清江、天寒不渡，水深冰合。
<br>路断车轮生四角，此地行人销骨。
<br>问谁使、君来愁绝？
<br>铸就而今相思错，料当初、费尽人间铁。
<br>长夜笛，莫吹裂！
<br>
<br>
<br>贺新郎 同父见和，再用韵答之
<br>
<br>老大那堪说！
<br>似而今、元龙臭味，孟公瓜葛。
<br>我病君来高歌饮，惊散楼头飞雪。
<br>笑富贵、千钧如发。
<br>硬语盘空谁来听？记当时、只有西窗月。
<br>重进酒，换鸣瑟。
<br>
<br>事无两样人心别。
<br>问渠侬：神州毕竟，几番离合？
<br>汗血盐车无人顾，千里空收骏骨。
<br>正目断、关河路绝。
<br>我最怜君中宵舞，道男儿、到死心如铁！
<br>看试手，补天裂。
<br>
<br>
<br>贺新郎 用前韵送杜叔高
<br>
<br>细把君诗说：
<br>怅余音、钓天浩荡，洞庭胶葛。
<br>千尺阴崖尘不到，惟有层冰积雪。
<br>乍一见、寒生毛发。
<br>自昔佳人多薄命，对古来、一片伤心月。
<br>金屋冷，夜调瑟。
<br>
<br>去天尺五君家别。
<br>看乘空、鱼龙惨淡，风云开合。
<br>起望衣冠神州路，白日销残战骨。
<br>叹夷甫、诸人清绝！
<br>夜半狂歌悲风起，听铮铮、阵马檐间铁。
<br>南共北，正分裂！
<br>
<br>
<br>贺新郎 赋水仙
<br>
<br>云卧衣裳冷。
<br>看萧然、风前月下，水边幽影。
<br>罗袜尘生凌波去，汤沐烟江万顷。
<br>爱一点、娇黄成晕。
<br>不记相逢曾解佩，甚多情、为我香成阵。
<br>待和泪，收残粉。
<br>
<br>灵均千古怀沙恨。
<br>恨当时、匆匆忘把，此仙题品。
<br>烟雨凄迷［亻孱］［亻愁］损，翠袂摇摇谁整？
<br>谩写入、瑶琴幽愤。
<br>弦断招魂无人赋，但金杯的砾银台润。
<br>愁［歹带］酒，又独醒。
<br>
<br>
<br>贺新郎 赋琵琶
<br>
<br>凤尾龙香拨，自开元《霓裳》曲罢，几番风月？
<br>最苦浔阳江头客，画舸亭亭待发。
<br>记出塞、黄云堆雪。
<br>马上离愁三万里，望昭阳、宫殿孤鸿没，弦解语，恨难说。
<br>
<br>辽阳驿使音尘绝，琐窗寒、轻栊慢捻，泪珠盈睫。
<br>推手含情还却手，一抹《梁州》哀彻。
<br>千古事、云飞烟灭。
<br>贺老定场无消息，想沉香亭北繁华歇。
<br>弹到此，为呜咽。 
<br>
<br>
<br>--------------------------------------------------------------------------------
<br>
<br>
<br>摸鱼儿
<br>
<br>淳熙已亥，自湖北漕移湖南，同官王正之置酒小山亭，为赋。
<br>
<br>更能消、几番风雨，匆匆春又归去。
<br>惜春长怕花开早，何况落红无数！
<br>春且住。
<br>见说道，天涯芳草无归路。
<br>怨春不语。
<br>算只有殷勤，画檐蛛网，尽日惹飞絮。
<br>
<br>长门事，准拟佳期又误。
<br>蛾眉曾有人妒。
<br>千金纵买相如赋，脉脉此情谁诉？
<br>君莫舞。
<br>君不见，玉环飞燕皆尘土！
<br>闲愁最苦。
<br>休去倚危栏，斜阳正在，烟柳断肠处。
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
