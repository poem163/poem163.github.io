<HTML>
<HEAD>
<TITLE>李之仪词全集 - 听松阁精品诗词网</TITLE>
<META http-equiv=Content-Type content="text/html; charset=utf-8">
<link Href="../../css.css" Type=text/css Rel=stylesheet>
<META content="MSHTML 6.00.2900.2722" name=GENERATOR>
<meta http-equiv="Page-Exit" content="blendTrans(Duration=1.0)">
<STYLE>
<!--
.article_content {margin-left: 35pt; margin-right: 35pt}
-->
</STYLE>
<NOSCRIPT><NOSCRIPT></HEAD></NOSCRIPT></NOSCRIPT>
<body leftMargin=0 topMargin=0 marginheight="0" marginwidth="0" bgcolor=#655222>
<script language="javascript">
<!--
function checksearch(search) {
if (search.keywords.value==""){
alert("你确定你输入查询内容了吗?");
return false;
}
}
//-->
</script>


      
      
	
		
                 





      
      
	
		
                 





      
      
	
		
                 





      
      
	
		
                 



<TABLE width=770 height="201" border=0 align=center cellPadding=0  cellSpacing=0 
bgColor=#655222 class=table1>
  <TBODY>
  <TR><TD height="65" background="../../images/top.gif" bgcolor="#655222" Align="right"><a href="http://www.htsky.com"><img src="../../images/logo.gif" width="214" height="109" border="0"></a>&nbsp;&nbsp;</TD>
  </TR>
  </TBODY></TABLE>
<TABLE class=table1 cellSpacing=0 cellPadding=0 width=770 height=39 align=center 
background=../../images/banner.gif bgcolor="#655222">
  <TBODY>
  <TR>
    <TD class=top vAlign=center height=30>&nbsp;&nbsp;<A 
      href="../../">首 
      页</A> | 

<a class=no1 href="../../html/TangQian/">唐前诗选</a> | 



<a class=no1 href="../../html/TangChao/">唐朝诗选</a> | 



<a class=no1 href="../../html/TangHou/">唐后诗选</a> | 



<a class=no1 href="../../html/SongQian/">宋前词选</a> | 



<a class=no1 href="../../html/SongCi/">宋朝词选</a> | 



<a class=no1 href="../../html/SongHou/">宋后词选</a> | 



<a class=no1 href="../../html/SanQu/">散曲杂剧</a> | 



<a class=no1 href="../../html/SanWen/">散文骈文</a> | 



<a class=no1 href="../../html/GuJinShiJi/">古今诗集</a> | 

</TD>
  </TR></TBODY></TABLE>
<TABLE class=table1 height=25 cellSpacing=0 cellPadding=0 width=770 align=center 
bgColor=#2D1F04 border=0>
  <TBODY>
  <TR>
    <TD class=fontblue width=450>&nbsp;&nbsp;<IMG src="../../images/arrow.gif" 
      align=absMiddle><FONT color=#BCB6A0>当前位置：</font><a href=../../><FONT color=#BCB6A0>首页</font></a> <FONT color=#BCB6A0>&gt;&gt;</font> <a href="../../html/SongCi/">宋朝词选</a> <font color=4C4C4C>&gt;&gt; </font><a href="../../html/SongCiJingXuan/">宋词精选</a> <FONT color=#BCB6A0>&gt;&gt;</font> 李之仪词全集</TD>
    <form method="GET" name="search" onSubmit="return checksearch(this)" action="../../search.php">
	<TD align="right">
<FONT color=#BCB6A0>站内搜索: </font><input class=border type=text name=keywords size=20 style="border: 1px solid #7E7C7E;">
<select size=1 name=area style='color:#000000; border-style:solid; border-width:1; background-color:#efefef'>
<option value="title" selected>标题</option>
<option value="author">作者</option>
<option value="content">内容</option>
<option value="all">全部</option>
</select>
<input class=border type=submit value=搜&nbsp;索 name=search style="border: 1px solid #7E7C7E;">&nbsp;
</TD></form>
    </TR></TBODY></TABLE>

<table width="770" border="0" cellspacing="0" cellpadding="0" bgcolor="#655222" align="center" class="table1">
  <tr bgcolor="#655222">
    <td>
	<table width="100%" border="0" align="center" cellpadding="0" cellspacing="0">
                                    <tr> 
                                      <td width="100%" height=66 background=../../images/art_head.gif bgColor=#655222 border=0> <div align="center" class=txt><br><br><strong>李之仪词全集</strong></div></td>
                                    </tr>
                                    <tr> 
                                      <td valign="bottom" align="center" width="100%" background=../../images/art_bg.gif bgColor=#655222 border=0>
<table width=100%><tr><td height=25 valign="bottom" align="center">
服务提供:听松阁精品诗词网&nbsp;&nbsp;文章作者:海棠 &nbsp;&nbsp;内容来源:听松阁精品诗词网 &nbsp;&nbsp;发表时间:2013-10-29&nbsp;&nbsp;文章类别:宋词精选&nbsp;&nbsp;阅读次数:<script language=javascript src="../../hits.php?articleid=5899"></script>
</td></tr>
<tr>
<form name=url><td height=25 valign="bottom" align="center">推荐给朋友: <input name="url" size="50" value="" class=border style="border: 1px solid #cccccc;"> 
	<input type="button" class="border"  style="border: 1px solid #cccccc; color:#FF0000" value="和QQ上好友分享" title='点击复制标题和地址到剪贴版,直接在MSN/QQ上粘贴即可.' name='B3' onclick='copyToClipBoard()'>&nbsp;<input type="button" value="收藏本页" title='把本页添加到IE收藏夹' onclick="window.external.addFavorite(document.location,'李之仪词全集')" class="border"  style="border: 1px solid #cccccc; color:#FF0000">
<script language='javascript'>
<!--
function copyToClipBoard(){
var clipBoardContent=document.location; 
clipBoardContent+='rn这个是我很喜欢的文章，名字叫[李之仪词全集]真诚向你推荐，希望你也会喜欢哦!';
window.clipboardData.setData("Text",clipBoardContent);
alert("耶！复制成功喽！你可以粘贴在QQ消息里送给你的好朋友呀！再次感谢你对[听松阁精品诗词网]的支持哦！");
}
document.url.url.value=document.location
//-->
</script>
</td></form></tr>
</table>
</td>
</tr>
<tr> 
 <td valign=top width="100%" background=../../images/art_bg.gif bgColor=#655222 border=0>
<div align=center>
<script type="text/javascript"><!--
google_ad_client = "pub-8742386847853865";
google_ad_width = 728;
google_ad_height = 90;
google_ad_format = "728x90_as";
google_ad_type = "text_image";
google_ad_channel ="";
//--></script>
<script type="text/javascript"
  src="http://pagead2.googlesyndication.com/pagead/show_ads.js">
</script></div><br><br>
<p CLASS=article_content>
 水龙吟（中秋） 
<br>晚来轻拂，游云尽卷，霁色寒相射。银潢半掩，秋毫欲数，分明不夜。玉琯传声，羽衣催舞，此欢难借。凛清辉，但觉圆光罩影，冰壶莹、真无价。 
<br>
<br>闻道水精宫殿，惠炉薰、珠帘高挂。琼枝半倚，瑶觞更劝，莺娇燕姹。目断魂飞，翠萦红绕，空吟小砑。想归来醉里，鸾篦凤朵，倩何人卸。 
<br>
<br>
<br>蓦山溪（次韵徐明叔） 
<br>
<br>神仙院宇，记得春归后。蜂蝶不胜闲，惹残香、萦纡深透。玉徽指稳，别是一般情，方永昼。因谁瘦。都为天然秀。 
<br>
<br>桐阴未减，独自携芳酎。再弄想前欢，拊金樽、何时似旧。凭谁说与，潘鬓转添霜，飞陇首。云将皱。应念相思久。 
<br>
<br>
<br>蓦山溪（北观避暑次明叔韵） 
<br>
<br>金柔火老，欲避几无地。谁借一檐风，锁幽香、愔愔清邃。瑶阶珠砌，如膜遇金篦，流水外，落花前，岂是人能致。 
<br>
<br>擘麟泛玉，笑语皆真类。惆怅月边人，驾云軿、何方适意。么弦咽处，空感旧时声，兰易歇，恨偏长，魂断成何事。 
<br>
<br>
<br>蓦山溪（采石值雪） 
<br>
<br>蛾眉亭上，今日交冬至。已报一阳生，更佳雪、因时呈瑞。匀飞密舞，都是散天花，山不见，水如山，浑在冰壶里。 
<br>
<br>平生选胜，到此非容易。弄月与燃犀，漫劳神、徒能惊世。争如此际，天意巧相符，须痛饮，庆难逢，莫诉厌厌醉。 
<br>
<br>
<br>蓦山溪 
<br>
<br>晚来寒甚，密雪穿庭户。如在广寒宫，惊满目、瑶林琼树。佳人乘兴，应是得欢多，泛新声，催金盏，别有留心处。 
<br>
<br>争知这里，没个人言语。拨尽火边灰，搅愁肠、飞花舞絮。凭谁子细，说与此时情，欢暂歇，酒微醺，还解相思否。 
<br>
<br>
<br>满庭芳（八月十六夜，景修咏东坡旧词，因韵成此） 
<br>
<br>一到江南，三逢此夜，举头羞见婵娟。黯然怀抱，特地遣谁宽。分外清光泼眼，迷滉漾、无计拘拦。天如洗，星河尽掩，全胜异时看。 
<br>
<br>佳人，还忆否，年时此际，相见方难。谩红绫偷寄，孤被添寒。何事佳期再睹，翻怅望、重叠关山。归来呵，休教独自，肠断对团圆。 
<br>
<br>
<br>满庭芳（有碾龙团为供求诗者，作长短句报之） 
<br>
<br>花陌千条，珠帘十里，梦中还是扬州。月斜河汉，曾记醉歌楼。谁赋红绫小砑，因飞絮、天与风流。春常在，仙源路隔，空自泛渔舟。 
<br>
<br>新秋。初雨过，龙团细碾，雪乳浮瓯。问殷勤何处，特地相留。应念长门赋罢，消渴甚、无物堪酬。情无尽，金扉玉榜，何日许重游。 
<br>
<br>
<br>玉蝴蝶 
<br>
<br>以三阕见寄，辄次其韵 
<br>
<br>坐久灯花开尽，暗惊风叶，初报霜寒。冉冉年华催暮，颜色非丹。搅回砀、蛩吟似织，留恨意、月彩如摊。惨无欢。篆烟萦素，空转雕盘。 
<br>
<br>何难。别来几日，信沈鱼鸟，情满关山。耳边依约，常记巧语绵蛮。聚愁窠、蜂房未密，倾泪眼、海水犹慳。奄更阑。渐移银汉，低泛帘颜。 
<br>
<br>
<br>早梅芳 
<br>
<br>雪初销，斗觉寒将变。已报梅梢暖。日边霜外，迤逦枝条自柔软。嫩苞匀点缀，绿萼轻裁剪。隐深心，未许清香散。 
<br>
<br>渐融和，开欲遍。密处疑无间。天然标韵，不与群花斗深浅。夕阳波似动，曲水风犹懒。最销魂，弄影无人见。 
<br>
<br>
<br>谢池春 
<br>
<br>残寒销尽，疏雨过、清明后。花径敛余红，风沼萦新皱。乳燕穿庭户，飞絮沾襟袖。正佳时，仍晚昼。著人滋味，真个浓如酒。 
<br>
<br>频移带眼，空只恁、厌厌瘦。不见又思量，见了还依旧。为问频相见，何似长相守。天不老，人未偶。且将此恨，分付庭前柳。 
<br>
<br>
<br>怨三三（登姑熟堂寄旧迹，用贺方回韵） 
<br>
<br>清溪一派泻揉蓝。岸草毵毵。记得黄鹂语画檐。唤狂里、醉重三。 
<br>
<br>春风不动垂帘。似三五、初圆素蟾。镇泪眼廉纤。何时歌舞，再和池南。 
<br>
<br>
<br>春光好 
<br>
<br>霜压晓，月收阴。斗寒深。看尽灯花金鸭冷，卷残衾。卯酒从谁细酌，余香无计重寻。空把夜来相见梦，写文琴。 
<br>
<br>
<br>千秋岁（咏畴昔胜会和人韵，后篇喜其归） 
<br>
<br>深帘静昼。绰约闺房秀。鲜衣楚制非文绣。凝脂肤理腻，削玉腰围瘦。闲舞袖。回身昵语凭肩久。 
<br>
<br>眉压横波皱。歌断青青柳。钗遽擘，壶频叩。鬓凄清镜雪，泪涨芳樽酒。难再偶。沈沈梦峡云归后。 
<br>
<br>
<br>千秋岁 
<br>
<br>柔肠寸折。解袂留清血。蓝桥动是经年别。掩门春絮乱，欹枕秋蛩咽。檀篆灭。鸳衾半拥空床月。 
<br>
<br>妆镜分来缺。尘污菱花洁。嘶骑远，鸣机歇。密封书锦字，巧绾香囊结。芳信绝。东风半落梅梢雪。 
<br>
<br>
<br>千秋岁（再和前意） 
<br>
<br>万红暄昼。占尽人间秀。怎生图画如何绣。宜推萧史伴，消得东阳瘦。垂窄袖。花前镇忆相携久。 
<br>
<br>泪裛回纹皱。好在章台柳。洞户隔，凭谁叩。寄声虽有雁，会面难同酒。无计偶。萧萧暮雨黄昏后。 
<br>
<br>
<br>千秋岁 
<br>
<br>休嗟磨折。看取罗巾血。殷勤且话经年别。庭花番怅望，檐雨同呜咽。明半灭。灯光夜夜多如月。 
<br>
<br>无复伤离缺。共保冰霜洁。不断梦，从今歇。收回书上絮，解尽眉头结。犹未绝。金徽泛处应能雪。 
<br>
<br>
<br>千秋岁（和人） 
<br>
<br>中秋才过，又是重阳到。露乍冷，寒将报。绿香摧渚芰，黄密攒庭草。人未老。蓝桥谩促霜砧捣。 
<br>
<br>照影兰缸晕，破户银蟾小。樽在眼，从谁倒。强铺同处被，愁卸欢时帽。须信道。狂心未歇情难老。 
<br>
<br>
<br>千秋岁（用秦少游韵） 
<br>
<br>深秋庭院，残暑全消退。天幕回，云容碎。地偏人罕到，风惨寒微带。初睡起，翩翩戏蝶飞成对。 
<br>
<br>叹息谁能会。犹记逢倾盖。情暂遣，心常地。沈沈音信断，冉冉光阴改。红日晚，仙山路隔空云海。 
<br>
<br>
<br>临江仙 
<br>
<br>知有阆风花解语，从来只许传闻。光明休咏汉宫新。拥身疑有月，衬步恨无云。 
<br>
<br>莫把金樽容易劝，坐来几度销魂。不知仙骨在何人。好将千岁日，占断四时春。 
<br>
<br>
<br>临江仙 
<br>
<br>九十日春都过了，寻常偶到江皋。水容山态两相饶。草平天一色，风暖燕双高。 
<br>
<br>酒病厌厌何计那，飞红更送无聊。莺声犹似耳边娇。难回巫峡梦，空恨武陵桃。 
<br>
<br>
<br>江神子 
<br>
<br>恼人天气雪消时。落梅飞。日初迟。小阁幽窗，时节听黄鹂。新洗头来娇困甚，才试著，夹罗衣。 
<br>
<br>木梨花拂淡燕脂。翠云欹。敛双眉。月浅星深，天淡玉绳低。不道有人肠断也，浑不语，醉如痴。 
<br>
<br>
<br>江神子 
<br>
<br>今宵莫惜醉颜红。十分中。且从容。须信欢情，回首似旋风。流落天涯头白也，难得是，再相逢。 
<br>
<br>十年南北感征鸿。恨应同。苦重重。休把愁怀，容易便书空。只有琴樽堪寄老，除此外，尽蒿蓬。 
<br>
<br>
<br>江神子 
<br>
<br>阑干掐遍等新红。酒频中。恨匆匆。投得花开，还报夜来风。惆怅春光留不住，又何似，莫相逢。 
<br>
<br>月窗何处想归鸿。与谁同。意千重。婉思柔情，一旦总成空。仿佛么弦犹在耳，应为我，首如蓬。 
<br>
<br>
<br>清平乐（橘） 
<br>
<br>西江霜后，万点暄晴昼。璀璨寄来光欲溜。正值文君病酒。 
<br>
<br>画屏斜倚窗纱。睡痕犹带朝霞。为问清香绝韵，何如解语梅花。 
<br>
<br>
<br>清平乐 
<br>
<br>萧萧风叶。似与更声接。欲寄明珰非为怯。梦断兰舟桂楫。 
<br>
<br>学书只写鸳鸯。却应无奈愁肠。安得一双飞去，春风芳草池塘。 
<br>
<br>
<br>清平乐（听杨姝琴） 
<br>
<br>殷勤仙友。劝我千年酒。一曲履霜谁与奏。邂逅麻姑妙手。 
<br>
<br>坐来休叹尘劳。相逢难似今朝。不待亲移玉指，自然痒处都消。 
<br>
<br>
<br>清平乐（再和） 
<br>
<br>当时命友。曾借邻家酒。旧曲不知何处奏。梦断空思纤手。 
<br>
<br>却应去路非遥。今朝还有明朝。谩道人能化石，须知石被人消。 
<br>
<br>
<br>清平乐 
<br>
<br>仙家庭院。红日看看晚。一朵梅花挨枕畔。玉指几回拈看。 
<br>
<br>拥衾不比寻常。天涯无限思量。看了又还重嗅，分明不为清香。 
<br>
<br>
<br>浪淘沙（琴） 
<br>
<br>霞卷与云舒。月淡星疏。摩徽转轸不曾虚。弹到当时留意处，谁是相如。 
<br>
<br>魂断酒家垆。路隔云衢。舞鸾镜里早妆初。拟学画眉张内史，略借工夫。 
<br>
<br>
<br>卜算子 
<br>
<br>我住长江头，君住长江尾。日日思君不见君，共饮长江水。 
<br>
<br>此水几时休，此恨何时已。只愿君心似我心，定不负相思意。 
<br>
<br>
<br>忆秦娥（用太白韵） 
<br>
<br>清溪咽。霜风洗出山头月。山头月。迎得云归，还送云别。 
<br>
<br>不知今是何时节。凌歊望断音尘绝。音尘绝。帆来帆去，天际双阙。 
<br>
<br>
<br>蝶恋花 
<br>
<br>天淡云闲晴昼永。庭户深沈，满地梧桐影。骨冷魂清如梦醒。梦回犹是前时景。 
<br>
<br>取次杯盘催酩酊。醉帽频欹，又被风吹正。踏月归来人已静。恍疑身在蓬莱顶。 
<br>
<br>
<br>蝶恋花 
<br>
<br>玉骨冰肌天所赋。似与神仙，来作烟霞侣。枕畔拈来亲手付。书窗终日常相顾。 
<br>
<br>几度离披留不住。依旧清香，只欠能言语。再送神仙须爱护。他时却待亲来取。 
<br>
<br>
<br>蝶恋花 
<br>
<br>万事都归一梦了。曾向邯郸，枕上教知道。百岁年光谁得到。其间忧患知多少。 
<br>
<br>无事且频开口笑。纵酒狂歌，销遣闲烦恼。金谷繁花春正好。玉山一任樽前倒。 
<br>
<br>
<br>蝶恋花 
<br>
<br>为爱梅花如粉面。天与工夫，不似人间见。几度拈来亲比看。工夫却是花枝浅。 
<br>
<br>觅得归来临几砚。尽日相看，默默情无限。更不嗅时须百遍。分明销得人肠断。 
<br>
<br>
<br>浣溪沙（梅） 
<br>
<br>剪水开头碧玉条。能令江汉客魂销。只应香信是春潮。 
<br>
<br>戴了又羞缘我老，折来同嗅许谁招。凭将此意问妖娆。 
<br>
<br>
<br>浣溪沙（为杨姝作） 
<br>
<br>玉室金堂不动尘。林梢绿遍已无春。清和佳思一番新。 
<br>
<br>道骨仙风云外侣，烟鬟雾鬓月边人。何妨沈醉到黄昏。 
<br>
<br>
<br>浣溪沙（再和） 
<br>
<br>依旧琅玕不染尘。霜风吹断笑时春。一簪华发为谁新。 
<br>
<br>白雪幽兰犹有韵，鹊桥星渚可无人。金莲移处任尘昏。 
<br>
<br>
<br>浣溪沙 
<br>
<br>昨日霜风入绛帷。曲房深院绣帘垂。屏风几曲画生枝。 
<br>
<br>酒韵渐浓欢渐密，罗衣初试漏初迟。已凉天气未寒时。 
<br>
<br>
<br>西江月（橘） 
<br>
<br>昨夜十分霜重，晓来千里书传。吴山秀处洞庭边。不夜星垂初遍。 
<br>
<br>好事寄来禅侣，多情将送琴仙。为怜佳果称婵娟。一笑聊回媚眼。 
<br>
<br>
<br>西江月 
<br>
<br>醉透香浓斗帐，灯深月浅回廊。当时背面两伥伥。何况临风怀想。 
<br>
<br>舞柳经春只瘦，游丝到地能长。鸳鸯半调已无肠。忍把么弦再上。 
<br>
<br>
<br>西江月 
<br>
<br>念念欲归未得，迢迢此去何求。都缘一点在心头。忘了霜朝雪后。 
<br>
<br>要见有时有梦，相思无处无愁。小窗若得再绸缪。应记如今时候。 
<br>
<br>
<br>鹊桥仙 
<br>
<br>风清月莹，天然标韵，自是闺房之秀。情多无那不能禁，常是为、而今时候。 
<br>
<br>绿云低拢，红潮微上，画幕梅寒初透。一般偏更恼人深，时更把、眉儿轻皱。 
<br>
<br>
<br>鹊桥仙 
<br>
<br>宿云收尽，纤尘不警，万里银河低挂。清冥风露不胜寒，无计学、双鸾并驾。 
<br>
<br>玉徽声断，宝钗香远，空赋红绫小砑。瘦郎知有几多愁，怎奈向、月明今夜。 
<br>
<br>
<br>踏莎行 
<br>
<br>绿遍东山，寒归西渡。分明认得春来处。风轻雨细更愁人，高唐何在空朝暮。 
<br>
<br>离恨相寻，酒狂无素。柳条又折年时数。一番情味有谁知，断魂还送征帆去。 
<br>
<br>
<br>踏莎行 
<br>
<br>还是归来，依前问渡。好风引到经行处。几声啼鸟又催耕，草长柳暗春将暮。 
<br>
<br>潦倒无成，疏慵有素。且陪野老酬天数。多情惟有面前山，不随潮水来还去。 
<br>
<br>
<br>鹧鸪天 
<br>
<br>节是重阳却斗寒。可堪风雨累寻欢。虽辜早菊同高柳，聊楫残蕉共小栏。 
<br>
<br>浮蚁嫩，炷烟盘。恨无莺唱舞催鸾。空惊绝韵天边落，不许韶颜梦里看。 
<br>
<br>
<br>鹧鸪天 
<br>
<br>浓丽妖妍不是妆。十分风艳夺韶光。牡丹开就应难比，繁富犹疑过海棠。 
<br>
<br>须仔细，更端相。烂霞梳晕带朝阳。千金未足酬真赏，一度相看一断肠。 
<br>
<br>
<br>鹧鸪天 
<br>
<br>避暑佳人不著妆。水晶冠子薄罗裳。摩绵扑粉飞琼屑，滤蜜调冰结绛霜。 
<br>
<br>随定我，小兰堂。金盆盛水绕牙床。时时浸手心头熨，受尽无人知处凉。 
<br>
<br>
<br>鹧鸪天 
<br>
<br>收尽微风不见江。分明天水共澄光。由来好处输闲地，堪叹人生有底忙。 
<br>
<br>心既远，味偏长。须知粗布胜无裳。从今认得归田乐，何必桃源是故乡。 
<br>
<br>
<br>朝中措 
<br>
<br>腊穷天际傍危栏。密雪舞初残。表里江山如画，分明不似人间。 
<br>
<br>功名何在，文章漫与，空叹流年。独恨归来已晚，半生孤负渔竿。 
<br>
<br>
<br>朝中措 
<br>
<br>暮山环翠绕层栏。时节岁将残。远雁不传家信，空能嘹唳云间。 
<br>
<br>客程无尽，归心易感，谁与忘年。早晚临流凝望，饥帆催卸风竿。 
<br>
<br>
<br>朝中措 
<br>
<br>翰林豪放绝勾栏。风月感雕残。一旦荆溪仙子，笔头唤聚时间。 
<br>
<br>锦袍如在，云山顿改，宛似当年。应笑溧阳衰尉，鲇鱼依旧悬竿。 
<br>
<br>
<br>阮郎归 
<br>
<br>朱唇玉羽下蓬莱。佳时近早梅。惜花情味久安排。枝头开未开。 
<br>
<br>魂欲断，恨难裁。香心休见猜。果知何逊是仙才。何妨入梦来。朱唇玉羽，湖湘间谓之倒挂子，岭南谓之梅花使，十二月半方出。 
<br>
<br>
<br>采桑子（席上送少游之金陵） 
<br>
<br>相逢未几还相别，此恨难同。细雨蒙蒙。一片离愁醉眼中。 
<br>
<br>明朝去路云霄外，欲见无从。满袂仙风。空托双凫作信鸿。 
<br>
<br>
<br>如梦令 
<br>
<br>回首芜城旧苑。还是翠深红浅。春意已无多，斜日满帘飞燕。不见。不见。门掩落花庭院。 
<br>
<br>
<br>临江仙（登凌歊台感怀） 
<br>
<br>偶向凌歊台上望，春光已过三分。江山重叠倍销魂。风花飞有态，烟絮坠无痕。 
<br>
<br>已是年来伤感甚，那堪旧恨仍存。清愁满眼共谁论。却应台下草，不解忆王孙。 
<br>
<br>
<br>临江仙（景修席上再赋） 
<br>
<br>难得今朝风日好，春光佳思平分。虽然公子暗招魂。其如抬眼看，都是旧时痕。 
<br>
<br>酒到强寻欢日路，坐来谁为温存。落花流水不堪论。何时弦上意，重为拂桐孙。 
<br>
<br>
<br>丑奴儿（谢人寄蜡梅） 
<br>
<br>春风似有灯前约，先报佳期。点缀相宜。天气犹寒蝶未知。 
<br>
<br>嫩黄染就蜂须巧，香压团枝。淡注仙衣。方士临门未起时。 
<br>
<br>
<br>青玉案（用贺方回韵，有所祷而作） 
<br>
<br>小篷又泛曾行路。这身世、如何去。去了还来知几度。多情山色，有情江水，笑我归无处。 
<br>
<br>夕阳杳杳还催暮。练净空吟谢郎句。试祷波神应见许。帆开风转，事谐心遂，直到明年雨。 
<br>
<br>
<br>更漏子（借陈君俞韵） 
<br>
<br>暑方烦，人似愠。怅望林泉幽峻。情会处，景偏表。心清闻妙香。 
<br>
<br>宝幢低，金锁碎。竹影桐阴窗外。新事旧，旧愁新。空嗟不见人。 
<br>
<br>
<br>渔家傲 
<br>
<br>洗尽秋容天似莹。星稀月淡人初静。策杖萦纡寻远径。披昏暝。堤边犊母闲相并。 
<br>
<br>遥想去舟魂欲凝。一番佳思从谁咏。憔悴归来如独醒。知何境。沈沈但觉烟村迥。 
<br>
<br>
<br>南乡子 
<br>
<br>春后雨余天。娅姹黄鹂胜品弦。榴叶千灯初报暑，阶前。只有茶瓯味最便。 
<br>
<br>身世几蹁跹。自觉年来更可怜。欲问此情何所似，缘延。看取窗间坠柳绵。 
<br>
<br>
<br>南乡子（夏日作） 
<br>
<br>绿水满池塘。点水蜻蜓避燕忙。杏子压枝黄半熟，邻墙。风送花花几阵香。 
<br>
<br>角簟衬牙床。汗透鲛绡昼影长。点滴芭蕉疏雨过，微凉。画角悠悠送夕阳。 
<br>
<br>
<br>南乡子 
<br>
<br>睡起绕回塘。不见衔泥燕子忙。前日花梢都绿遍，西墙。犹有轻风递暗香。 
<br>
<br>步懒恰寻床。卧看游丝到地长。自恨无聊常病酒。凄凉。岂有才情似沈阳。 
<br>
<br>
<br>南乡子（端午） 
<br>
<br>小雨湿黄昏。重午佳辰独掩门。巢燕引雏浑去尽，销魂。空向梁间觅宿痕。 
<br>
<br>客舍宛如村。好事无人载一樽。唯有莺声知此恨，殷勤。恰似当时枕上闻。 
<br>
<br>
<br>南乡子 
<br>
<br>泪眼转天昏。去路迢迢隔九门。角黍满盘无意举，凝魂。不为当时泽畔痕。 
<br>
<br>肠断武陵村。骨冷难同月下樽。强泛菖蒲酬令节，空勤。风叶萧萧不忍闻。 
<br>
<br>
<br>蓦山溪（少孙咏鲁直长沙旧词，因次韵） 
<br>
<br>青楼薄幸，已分终难偶。寻遍绮罗间，悄无个、眼中翘秀。江南春晓，花发乱莺飞，情渐透。休辞瘦。果有人相候。 
<br>
<br>醉乡路稳，常是身偏后。谁谓正欢时，把相思、番成红豆。千言万语，毕竟总成虚，章台柳。青青否。魂梦空搔首。 
<br>
<br>
<br>减字木兰花 
<br>
<br>乱魂无据。黯黯只寻来处路。灯尽花残。不觉长更又向阑。 
<br>
<br>几回枕上。那件不曾留梦想。变尽星星。一滴秋霖是一茎。 
<br>
<br>
<br>减字木兰花 
<br>
<br>堤长春晚。冉冉浑如云外见。欲语无门。略许莺声隔岸闻。 
<br>
<br>锦屏绣幌。犹待归来留一饷。何事迟迟。直恐游丝惹住伊。 
<br>
<br>
<br>减字木兰花 
<br>
<br>渠不改。古有斯人。千载谁能继后尘。春风入手。乐事自应随处有。与众熙怡。何似幽居独乐时。 
<br>
<br>触涂是碍。一任浮沈何必改。有个人人。自说居尘不染尘。 
<br>
<br>谩夸千手。千物执持都是有。气候融怡。还取青天白日时。 
<br>
<br>
<br>减字木兰花 
<br>
<br>都不醒。鸟倦云飞。两得无心总是归。古人逝矣。旧日南窗何处是。莫负青春。即是升平寄傲人。 
<br>
<br>莫非魔境。强向中间谈独醒。一叶才飞。便觉年华太半归。 
<br>
<br>醉云可矣。认著依前还不是。虚过今春。有愧斜川得意人。 
<br>
<br>
<br>减字木兰花（得金陵报，喜甚，从赵景修借酒） 
<br>
<br>揉花催柳。一夜阴风几破牖。平晓无云。依旧光明一片春。 
<br>
<br>掀衣起走。欲助喜欢须是酒。惆怅空樽。拟就王孙借十分。 
<br>
<br>
<br>天门谣 
<br>
<br>豪占。清雾敛。与闲人登览。¤待月上潮平、波滟滟。塞管轻吹新阿滥。风满槛。历历数、西州更点。 
<br>
<br>天堑休论险。尽远目、与天俱占。山水敛。称霜晴披览。 
<br>
<br>正风静云闲、平潋滟。想见高吟名不滥。频扣槛。杳杳落、沙鸥数点。 
<br>
<br>
<br>好事近 
<br>
<br>直词云：一弄醒心弦，情在两山斜叠。弹到古人愁处，有真珠承睫。¤使君来去本无心，休泪界红颊。自恨老来憎酒，负十分蕉叶。 
<br>
<br>相见两无言，愁恨又还千叠。别有恼人深处，在懵腾双睫。 
<br>
<br>七弦虽妙不须弹，惟愿醉香颊。只恐近来情绪，似风前秋叶。 
<br>
<br>
<br>好事近 
<br>
<br>春到雨初晴，正是小楼时节。柳眼向人微笑，傍阑于堪折。 
<br>
<br>暮山浓淡锁烟霏，梅杏半明灭。玉斝莫辞沈醉，待归时斜月。 
<br>
<br>
<br>好事近（再和） 
<br>
<br>上尽玉梯云，还见一番佳节。惆怅旧时行处，把青青轻折。 
<br>
<br>倚阑人醉欲黄昏，飞鸟望中灭。天面碧琉璃上，印弯弯新月。 
<br>
<br>
<br>浣溪沙（和人喜雨） 
<br>
<br>龟坼沟塍压堤。三农终日望云霓。一番甘雨报佳时。 
<br>
<br>闻道醉乡新占断，更开诗社互排巇。此时空恨隔云泥。 
<br>
<br>
<br>浣溪沙 
<br>
<br>雨暗轩窗昼易昏。强欹纤手浴金盆。却因凉思谢飞蚊。 
<br>
<br>酒量羡君如鹄举，寒乡怜我似鸱蹲。由来同是一乾坤。 
<br>
<br>
<br>浣溪沙 
<br>
<br>声名自昔犹时鸟，日月何尝避覆盆。是非都付鬓边蚊。 
<br>
<br>邂逅风雷终有用，低回囊槛要深蹲。酒中聊复比乾坤。 
<br>
<br>
<br>菩萨蛮 
<br>
<br>五云深处蓬山杳。寒轻雾重银蟾小。枕上挹余香。春风归路长。 
<br>
<br>雁来书不到。人静重门悄。一阵落花风。云山千万重。 
<br>
<br>
<br>菩萨蛮 
<br>
<br>青梅又是花时节。粉墙闲把青梅折。玉登偶逢君。春情如乱云。 
<br>
<br>藕丝牵不断。谁信朱颜换。莫厌十分斟。酒深情更深。 
<br>
<br>
<br>雨中花令 
<br>
<br>休把身心撋就。著便醉人如酒。富贵功名虽有味，毕竟因谁守。 
<br>
<br>看取刀头切藕。厚薄都随他手。趁取日中归去好，□莫待、黄昏后。 
<br>
<br>
<br>雨中花令（王德循东斋瑞香花） 
<br>
<br>点缀叶间如绣。开傍小春时候。莫把幽兰容易比，都占尽、人间秀。 
<br>
<br>信是眼前稀有。消得千钟美酒。只有些儿堪恨处，管不似、人长久。 
<br>
<br>
<br>留春令 
<br>
<br>梦断难寻，酒醒犹困，那堪春暮。香阁深沈，红窗翠暗，莫羡颠狂絮。 
<br>
<br>绿满当时携手路，懒见同欢处。何时却得，低帏昵枕，尽诉情千缕。 
<br>
<br>
<br>踏莎行 
<br>
<br>紫燕衔泥，黄莺唤友。可人春色暄晴昼。王孙一去杳无音，断肠最是黄昏后。 
<br>
<br>宝髻慵梳，玉钗斜溜。凭阑目断空回首。薄情何事不归来。谩教折尽庭前柳。 
<br>
<br>
<br>
</p>
<br><br></td>
</tr>
<tr> 
 <td valign=top width="100%" height="61" background=../../images/art_bottom.gif bgColor=#655222 border=0>
<div align="center"><br>
<script src='http://s11.cnzz.com/stat.php?id=1547&web_id=28195&show=pic' language='JavaScript' charset='gb2312'></script></div>
</tr>
</table>
</td>
  </tr>
</table>
<TABLE class="table1" cellSpacing="0" cellPadding="0" width="770" height="188" align="center" 
bgColor="#655222" background="../../images/bottom.gif" border="0">
  <TBODY>
  <TR>
    <TD align=center></TD></TR></TBODY></TABLE>
</BODY>
</HTML>
